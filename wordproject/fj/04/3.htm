<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sai koya oqo na veika eso e volai me baleti Eroni kei Mosese ena Nona vosa na Kalou vei Mosese e na ulunivanua o Saineai. 
<br /><span class="verse" id="2">2 </span>Oqo na yacadratou na luvei Eroni: O Netapi na ulumatua kei Apiu, o Iliesa kei Icama. 
<br /><span class="verse" id="3">3 </span>Oqo na yacadratou na luvei Eroni na bete ka a lumuti, ka vakacabori koya me dauveiqaravi vakabete. 
<br /><span class="verse" id="4">4 </span>E rau sa mate o Netapi kei Apiu ena mata i Jiova e na nodrau a vakacabora na i soro dukadukali ena matai Jiova ena vanua Liwa mai Saineai; e rau sega ni va kawa kina. E rau sa mani veisosomitaki o Iliesa kei Icama me rau cakava na cakacaka vakabete ena mata i Eroni na tamadrau. 
<br /><span class="verse" id="5">5 </span>Sa vosa vei Mosese o Jiova, ka vaka; 
<br /><span class="verse" id="6">6 </span>"Mo kauti ira mai vakavoleka na yavusa i Livai ka mai cabori ira ena matai Eroni na bete, me rawa ni ra veiqaravi e matana. 
<br /><span class="verse" id="7">7 </span>"Era na tu vakarau me ra sotava na nona gagadre kei na nodra leqa nai vavakoso taucoko ena vale ni veiqaravi ka me vakayacori kina na cakacaka ni vale ni veitavaki. 
<br /><span class="verse" id="8">8 </span>"E dodonu me rau na raica talega na i yaya kece ni vale ni veitavaki kei na veiqaravi, kei na nodra leqa talega na luvei Isireli, me rau cakava na cakacaka ni vale ni veitavaki. 
<br /><span class="verse" id="9">9 </span>"O iko mo soli ira na Livai ki vei Eroni kei iratou na luvena; ka ratou sa na soli vakadua sara ga vei koya mai vei ira taucoko na gone ni Isireli. 
<br /><span class="verse" id="10">10 </span>"O na lumuti Eroni kei iratou na luvena, ka ratou sa na qarava sara yani na nodratou cakacaka vakabete, ia o ira na tamata tani era na via toso voleka mai era na vakamatei vakaidina." 
<br /><span class="verse" id="11">11 </span>Sa qai vosa vei Mosese o Jiova ka tukuna; 
<br /><span class="verse" id="12">12 </span>"Mo raica oqo, oi Au Vakai Au sa tawasei ira tani na Livai mai vei ira na gone ni Isireli ka sa sega ni o ira na ulumatua ka ra sucu mai e liu vei ira na gone ni Isireli. Ena vuku ni ka oqo, era sa na Noqu vakatabakidua na Liva, 
<br /><span class="verse" id="13">13 </span>"Me vaka ni ra sa Noqu tu na ulumatua kece, ena siga Au a vakamatei ira kece kina na ulumatua ni vanua o Ijipita, Au sa vakasavasavataki ira me Noqu na ulumatua taucoko ni vanua o Isireli, na tamata kei na manumanu. Era sa na Noqu. Oi Au o Jiova." 
<br /><span class="verse" id="14">14 </span>Sa qai vosa na Kalou vei Mosese e na loma ni vanua Liwa e Saineai ka vaka: 
<br /><span class="verse" id="15">15 </span>"Mo wiliki ira na luvei Livai ena veivuvale i tamadra, kei ira na lewe ni vuvale; ka mo na wiliki na tagane era se qai vuladua ka lako cake." 
<br /><span class="verse" id="16">16 </span>Sa wiliki ira o Mosese me vaka na vosa i Jiova sa vakaroti kina o koya. 
<br /><span class="verse" id="17">17 </span>Sa i koya oqo na yacadratou na luvei Livai, o Kerisoni. o Koaci, kei Merari. 
<br /><span class="verse" id="18">18 </span>Oqo na yacadratou na luvei Kerisoni mai na nodratou veivuvale; o Lipini kei Simei. 
<br /><span class="verse" id="19">19 </span>Kei na luvei Koaci e na nodra veivuvale; o Amirami, Iseari, Epironi kei Usieli. 
<br /><span class="verse" id="20">20 </span>O ira na luvei Merari ena nodra veivuvale; o Mali kei Musi. Sa i ira oqo na lewe ni vuvale i Livai mai na vuvale ni nodra qase. 
<br /><span class="verse" id="21">21 </span>Mai vei Kerisoni e cavutu mai kina na nodra vuvale na Lipinaiti kei na vuvale ni Simeiti; sa i ira oqo era tadu mai vei Kerisoni. 
<br /><span class="verse" id="22">22 </span>O ira era sa wili rawa, me vaka na kedra i wiliwili taucoko na tagane mai vei ira era sa qai vula dua ka lako cakeâ€”ka ra sa wili kece e rauta tiko ni ra lewe vitu na udolu ka mani lima na drau. 
<br /><span class="verse" id="23">23 </span>O ira na lewe ni vuvale i Kerisoni e dodonu me ra vakaitikotiko ena daku ni vale ni veitavaki ka me donuya tiko na mua i ra. 
<br /><span class="verse" id="24">24 </span>Ka sa yaco o Eliasava na luvei Laeli me nodra i liuliu na i lawalawa i Kerisoni ka ra cavutu mai na vuvale ni nodra qase. 
<br /><span class="verse" id="25">25 </span>Na nodra i tavi na luvei Kerisoni ena Vale ni Veitavaki ni veivosaki sai koya na vale ni veitavaki sara ga, na vale laca kei na kenai ubi, na i lati ni katuba ni vale ni veitavaki, 
<br /><span class="verse" id="26">26 </span>Nai sulu ni katuba ena raratabu, na veika era lilili tu vavolita na vale ni veitavaki kei na i cabocabo ni soro me vaka ga na cakacaka sa gadrevi vei ira. 
<br /><span class="verse" id="27">27 </span>Mai vei Koaci era cavutu mai kina na vuvale Amirami, na vuvale i Isari, na vuvale i Epironi, kei na vuvale i Usieli, o ira kece oqo era lako mai na vuvale i Koaci. 
<br /><span class="verse" id="28">28 </span>Na kedra i wiliwili taucoko na tagane. o ira era sa vula dua ka lako cake, e rauta tiko ni ra lewe walu na udolu ka mani ono na drau ka ra qarava vakatabakidua na vale ni veitavaki. 
<br /><span class="verse" id="29">29 </span>Na nodra veivuvale na luvei Koaci e dodonu me ra vakaitikotiko ena ceva ni vanua ena vale ni veitavaki. 
<br /><span class="verse" id="30">30 </span>Sa yaco o Elisavani na luvei Usieli me nodra i liuliu na veivuvale ni nodra qase na luvei Koaci. 
<br /><span class="verse" id="31">31 </span>Na nodra i tavi sai koya mera raica na kato, na teveli, i tutu ni cina, i cabocabo ni soro, i yaya e vakayagataki ena veiqaravi, na i latilati kei na veitavi tale eso, sa vakacolati ena usouso ni domodra. 
<br /><span class="verse" id="32">32 </span>Ia, o Iliesa na luvei Eroni na bete, e sai liuliu levu duadua vei ira na Livai ka me wanonovi ira tiko na dauveiqaravi e na loma ni vale ni Kalou. 
<br /><span class="verse" id="33">33 </span>Mai vei Meravi era cavutu mai kina vaka Malite kei ira na vuvale i Musi, sa i ira oqo na lewe ni vuvale i Merari. 
<br /><span class="verse" id="34">34 </span>Ia, o ira era sa wili rawa, me tekivu mai vei ira na tagane ka ra se qai vula dua ka lako cake, e rauta tiko ni ra lewe ono na udolu ka mani rua na drau. 
<br /><span class="verse" id="35">35 </span>Na nodra i liuliu vakaqase ni vuvale vei ira na Merari sai Surieli na luvei Abiaili. o ira oqo me ra vakaitikotiko ena vualiku ni vale ni veitavaki. 
<br /><span class="verse" id="36">36 </span>Oqo na i tavi sa lesi vei ira na luvei Merari na papa ni vale ni Kalou, kei na kena i kolokolo, na kena duru, na kena qara, na kena i yaya kece, kei na cakacaka tale eso e vakakina, 
<br /><span class="verse" id="37">37 </span>Kei na duru sa volita na rara sa vakabai, kei na kedra qara, na kedra i vakadei, kei na dali. 
<br /><span class="verse" id="38">38 </span>Ia o ira sa tiko ena mata ni vale ni Kalou e na tokalau, e na mata ni vale ni veitavaki, sa o Mosese, o Eroni kei rau na luvena me qarava na cakacaka ni vale tabu, me rawa ni sotavi na nodra leqa na Isireli, ia, o ira na tamata tani era na via toso voleka mai era na vakamatei vakaidina. 
<br /><span class="verse" id="39">39 </span>O ira taucoko na Livai era sa wili rawa mai vei rau o Mosese kei Eroni me vaka sa vakarota o Jiova, me vaka na nodra veivuvale, o ira taucoko na tagane era se qai vula dua ka lako cake, era lewe ruasagavulu ka rua na udolu. 
<br /><span class="verse" id="40">40 </span>Sa qai vosa vei Mosese o Jiova; "Mo wiliki ira taucoko na ulumatua tagane mai vei ira na luvei Isireli o ira sa yabaki dua ka lako cake, ka taura mai na i wiliwili ni yacadra. 
<br /><span class="verse" id="41">41 </span>"Mo na qai tauri ira na Livai me ra Noqu â€” Oi Au o Jiova â€“ ka sa na sega o ira na ulumatua mai vei ira na luvei Isireli, kei na nodra manumanu na Livai e sa na vakaisosomitaki kei na ulumatua ni nodra manumanu na luvei Isireli." 
<br /><span class="verse" id="42">42 </span>Sa ia o Mosese me wiliki ira taucoko na ulumatua ni luvei Isireli me vaka sa vakarota vua o Jiova. 
<br /><span class="verse" id="43">43 </span>Ia, o ira na ulumatua tagane taucoko me vaka na dui wiliwili ni yacadra me tekivu mai vei ira era se qai vula dua ka lako cake, vei ira kece era sa wili rawa era lewe ruasagavulu ka rua na udolu rua na drau vitusagavulu ka tolu. 
<br /><span class="verse" id="44">44 </span>Sa vosa vei Mosese o Jiova ka tukuna: 
<br /><span class="verse" id="45">45 </span>"Mo tauri ira na Livai me kedra i sosomi vei ira na ulumatua taucoko ni luvei Isireli, ka vaka talega kina na nodra manumanu na Livai ka sega na nodra o ira, Era sa na Noqu o ira na Livai: Oi Au o Jiova. 
<br /><span class="verse" id="46">46 </span>"O ira sa voli era lewe rua na drau vitusagavulu ka tolu na ulumatua era luvei Isireli, era lewe levu cake na kedra i wiliwili mai vei ira na Livai, 
<br /><span class="verse" id="47">47 </span>"Mo kauta e lima na sikele me ra tauyadua: ka mo kauta me vaka na i lavo sikele ni Vale tabu, na sikele e rauta ni ruasagavulu na keba. 
<br /><span class="verse" id="48">48 </span>"Mo na qai solia na i lavo vei Eroni kei rau na luvena me baleti ira era sa voli o ira sa sivia na kedra i wiliwili." 
<br /><span class="verse" id="49">49 </span>Sa qai taura o Mosese na i lavo ni veivoli mai vei ira era sa sivia ka toka e cake mai vei ira era sa voli vei ira na Livai. 
<br /><span class="verse" id="50">50 </span>Mai vei ira na ulumatua na luvei Isireli, e sa taura mai vei ira o koya na i lavo ka rauta tiko ni dua na udolu tolu na drau onosagavulu ka lima na sikele me vaka sara ga na sikele ni Vale Tabu. 
<br /><span class="verse" id="51">51 </span>Sa mani solia o Mosese na i lavo ni veivoli vei Eroni kei rau na luvena, me vaka na vosa ni Kalou, sa vakarota o Jiova vei Mosese.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
