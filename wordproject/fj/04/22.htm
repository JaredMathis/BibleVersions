<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa cavutu na Isireli, ka ra mai tiko e na veidelana e Moape e na yasa ni Joritani ka takosova na vanua o Jeriko. 
<br /><span class="verse" id="2">2 </span>Ia o Pelaki na luvei Sipori e sa raica oti na veika e cakava o Isireli vei ira na Amoraiti. 
<br /><span class="verse" id="3">3 </span>Sa yacovi Moape kina e dua na rere levu ni sa raica rawa o koya na kedra lewe levu, ka sa bikai kina vakalevu o koya e na taqaya me baleti ira na Isireli. 
<br /><span class="verse" id="4">4 </span>Sa qai vosa o Moape vei ira na qase ni vanua o Mitiani, "O ira nai lawalawa oqo era na domica taucoko na veika ga e ra wavoliti keda, me vaka e domica na co ni vanua na bulumakau." A sa tui tiko vei ira na Moape e na gauna o ya o Pelaki na luvei Sipori. 
<br /><span class="verse" id="5">5 </span>Sa qai tala e so na i talaki vei Pelami na luvei Piori mai Pecori, e voleka toka e na Uciwai e na vanua nodra na wekana, me kacivi koya, ka vaka: "Raica, e dua na yavusa tamata era sa lako mai Ijipita. E ra sa ubia na dela i vuravura, ka ra sa mai tiko tikivi au! 
<br /><span class="verse" id="6">6 </span>"Au kerei iko kina mo vakusakusa mai, ka vosa rukaki ira me ra cudruvi, e na vukuqu, ni ra sa rui kaukauwa sara vei au. De na rawa beka ni'u vakadrukai ira ka vakasevi ira tani e na vanua, ni'u kila deivaki tiko ni o ira o vakalouvinakataki ira era kalouvinaka, ia o ira o cudruvi ira era cudruvi dina." 
<br /><span class="verse" id="7">7 </span>Era sa qai lako na qase ni Moape kei ira na qase ni Mitiani ka taura e ligadra na kenai sau na daurairai, e ra sa lako sara mai vei Pelami ka ra tukuna sara vua na vosa i Pelaki. 
<br /><span class="verse" id="8">8 </span>Sa mani tukuna sara o koya vei ira, "Dou moce e ke ena bogi oqo, au na qai kauta tale mai vei kemudou na vosa, me vaka e na tukuna vei au na Kalou." Era sa mani tiko vata kei Pelami na turaga kilai ni Moape. 
<br /><span class="verse" id="9">9 </span>Sa qai lako mai na Kalou vei Pelami ka tukuna, "O cei o ira na tamata oqo era tiko vata kei iko?" 
<br /><span class="verse" id="10">10 </span>Sa vosa vua na Kalou o Pelami ka vaka, "O Pelaki na luvei Sipori, na tui Moape, sa talaki mai vei au, ka tukuna, 
<br /><span class="verse" id="11">11 </span>'Raica, e dua na yavusa tamata era sa lako tani mai Ijipita, ka ra sa ubia tu na dela i vuravura. 'Mo lako mai, ka mai vosavakaloucataki ira mera cudruvi, ena vukuqu; de na rawa beka ni'u vakamalumalumutaki ira ka vakasevi ira tani.'" 
<br /><span class="verse" id="12">12 </span>Sa vosa na Kalou vei Pelami, "O na sega ni na lako vata kei ira; o na sega ni vosavakaloucataki ira mera cudruvi, ni o ira era kawa ni veivakalouvinakataki." 
<br /><span class="verse" id="13">13 </span>Sa yadra e na mataka o Pelami ka tukuna vei ira na turaga i Pelaki, "Dou lesu tale kina nomudou vanua, ni sa tarovi au na Kalou ka sega ni solia na veivakadonui me'u lako vata kei kemudou." 
<br /><span class="verse" id="14">14 </span>E ra sa tucake na turaga ni Moape ka lako vei Pelaki, ka tukuna, "O Pelami sa bese ni lako vata kei keitou." 
<br /><span class="verse" id="15">15 </span>Sa talai iratou tale na turaga o Pelaki, ka ra sa lewe levu mai ka ra tamata vakaturaga sara ka kilai levu mai vei iratou e liu. 
<br /><span class="verse" id="16">16 </span>E ratou sa lako mai vei Pelami ka mai tukuna vei koya, "Sa vosa vakaoqo o Pelaki, na luvei Sipori: 'Au kerea me kakua ni dua na ka me tarovi iko e na nomu lako mai vei au; 
<br /><span class="verse" id="17">17 </span>'Au sa dokai iko vakaidina, ka'u na cakava talega na ka kecega o na tukuna vei au. Au sa kerei iko ga vakabibi mo lako mai ka vosavakaloucataki ira me ra cudruvi na tamata oqo e na vukuqu.'" 
<br /><span class="verse" id="18">18 </span>Sa qai tukuna o Pelami vei ira nai talaki i Pelaki, "E dina ni na solia vei au o Pelaki na nona vale e sinai tu kina na siliva kei na koula, e sa na sega ga ni rawa ni'u lako sivia na vosa i Jiova na noqu Kalou, me'u cakava vakalailai se vakalevu. 
<br /><span class="verse" id="19">19 </span>"Au sa kerei kemudou kina vakabibi, mo dou na tiko ka moce tale e ke e na bogi oqo, me'u na kila tale mai vua na Kalou na veika e na vosa kina vei au." 
<br /><span class="verse" id="20">20 </span>Sa qai lako mai na Kalou vei Pelami e na bogi ka tukuna vua, "Ke ratou sa lako mai na turaga ka kacivi iko, mo tucake ka lako vata kei iratou; ia na vosa ga Au na vosataka vei iko â€” mo na qai cakava." 
<br /><span class="verse" id="21">21 </span>Sa yadra e na mataka o Pelami, ka vakarautaka na nona asa, ka lako vata kei ira na turaga ni Moape. 
<br /><span class="verse" id="22">22 </span>Sa waqa mai na cudru ni Kalou ni sa lako, sa tu na Agilosi ni Kalou ena Vukuna e na sala me vorati koya. Sa vodoka o koya na asa, ka rau sa tomani koya na nona dauveiqaravi. 
<br /><span class="verse" id="23">23 </span>Sa raica na Agilosi ni Kalou na asa ni sa tucake tu e na sala ka qumia tu na Nona i seleiwau e ligana, a sa lako vakatikitiki na asa ena sala kina veiwere. Sa mokuta na asa o Pelami me vagolei koya tale mai kina sala. 
<br /><span class="verse" id="24">24 </span>Ia, na Agilosi i Jiova sa tucake tu e na sala qiqo e na kedrau tadrua na veiwere ni vaini, kei na dua na bai vatu e na dua na yasana, ka dua tale na bai vatu e na yasana tale e dua. 
<br /><span class="verse" id="25">25 </span>Ia, ni sa raica na Agilosi i Jiova na asa, sa vakabiri koya kina lalaga ni bai vatu ka qaqia na yavai Pelami e na bai vatu; sa baci mokuti koya tale. 
<br /><span class="verse" id="26">26 </span>Sa toso tale i liu na Agilosi i Jiova ka sa la'ki tucake tu e na dua na vanua qiqo sara ka dredre sara kina me vuki kina i matau se kina i mawi. 
<br /><span class="verse" id="27">27 </span>Ia, ni sa raica na Agilosi i Jiova na Asa, sa davo sobu sara e na rukui Pelami; a sa waqa mai kina na cudru i Pelami, ka mani mokuta tale na asa e na nona i titoko. 
<br /><span class="verse" id="28">28 </span>Sa dolava na gusu ni asa o Jiova, ka tukuna yani vei Pelami, "Na cava mada au cakava vei iko, mo mokuti au kina vakatolu?" 
<br /><span class="verse" id="29">29 </span>Sa vosa vua na asa o Pelami, "E na vuku ni nomu vakacacani au, au diva me dua mada ga nai seleiwau me tiko e ligaqu, e na gauna sara ga oqo sa rawa me'u vakamatei iko!" 
<br /><span class="verse" id="30">30 </span>Sa vosa tale na asa vei Pelami, "Au sega beka ni nomu asa o au, o a dau vodoka, me tekivu mai na siga o a taukeni au kina me yacova sara mai oqo? Au a dau kitaka beka vakaoqo vei iko? Sa tukuna, "E sega." 
<br /><span class="verse" id="31">31 </span>Sa dolava na matai Pelami o Jiova, ka sa raica o koya na Agilosi i Jiova ni sa tucake tu e na sala ka qumia tu na Nona i seleiwau e ligana; a sa vakacuva sobu na uluna ka bale sobu vakatoboicu. 
<br /><span class="verse" id="32">32 </span>Sa vosa vua na Agilosi i Jiova, "Na cava o mokuta kina vakatolu na nomu asa? Raica, Au sa lako mai me'u vorati iko, baleta ni sa rui ca na nomu sala e Mataqu. 
<br /><span class="verse" id="33">33 </span>"Na asa e ya raici Au vakatolu ka lako vakatikitiki tani vei Au. Kevaka me a sega ni lako vakatikitiki tani vei Au, Ke'u a sa vakamatei iko talega e na gauna oqo, ka laivi koya me bula." 
<br /><span class="verse" id="34">34 </span>Sa tukuna o Pelami vua na Agilosi i Jiova, "Au sai valavala ca ni'u a sega tiko ni kila ni o Kemuni o ni a tucake tu e na sala ka vorati au. Ia oqo, kevaka au sa ca vei Kemuni, au sa na lesu tale." 
<br /><span class="verse" id="35">35 </span>Sa tukuna na Agilosi i Jiova vei Pelami, "Mo lako vata kei iratou na turaga, ia na vosa ga Au na tukuna vei iko, sai koya ga o ya mo vosataka." A sa mani lako vata kei iratou na turaga i Pelaki o Pelami. 
<br /><span class="verse" id="36">36 </span>Ia ni sa rogoca o Pelaki ni sa lako tiko mai o Pelami, sa lako sara yani me la'ki tavaki koya e na koro o Moape ka toka e na i yalayala ni vanua e Anoni, kina mua ni nodra i tikotiko. 
<br /><span class="verse" id="37">37 </span>Sa mani tukuna o Pelaki vei Pelami, "Au a sega beka ni talatala yani vei iko, ka kacivi iko? Na cava o a sega kina ni lako mai vei au? E sega beka ni'u dokai iko?" 
<br /><span class="verse" id="38">38 </span>Sa tukuna o Pelami vei Pelaki, "Raica, au sa lako mai vei iko! E tiko beka vei au oqo e dua na kaukauwa me'u tukuna e dua na ka? Na vosa sa biuta e gusuqu na Kalou, ka dodonu me'u vosataka." 
<br /><span class="verse" id="39">39 </span>E rau sa lako vata mai o Pelami kei Pelaki, ka rau sa yaco mai Kiriaci Usoci. 
<br /><span class="verse" id="40">40 </span>A sa vakacabora o Pelaki e so na bulumakau kei na sipi, ka vakauta e so ki vei Pelami kei ira na turaga era tiko vata tukuna. 
<br /><span class="verse" id="41">41 </span>Sa qai yaco, e na siga ka tarava, sa kauti Pelami cake o Pelaki kina vanua cecere i Peali, me rawa ni raica mai keya na levu ni tamata.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
