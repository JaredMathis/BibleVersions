<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 35 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a>
<span class="chapread">35</span>
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 35</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa o Jiova vei Mosese e na veidelana e Moape e na yasa ni Joritani ka takosovi Jeriko mai, ka tukuna: 
<br /><span class="verse" id="2">2 </span>"Mo vakaroti ira na Isireli me ra solia vei ira na Livai na veikoro me ra tawana ka me ra taukena kina na nodra i votavota, mo ni qai solia talega vei ira na Livai na vanua veico ka wavolita na koro. 
<br /><span class="verse" id="3">3 </span>"Me tiko na koro mera vakatawana, kei na vanua veico eso me kana kina nodra bulumakau, na manumanu era qeleqeleni vata, kei na nodra manumanu. 
<br /><span class="verse" id="4">4 </span>"Na vanua veico e na koro ni na solia vei ira na Livai e na tete mai na bai ni koro ki tautuba me rauta e dua na udolu na kiupiti vakavolivolita. 
<br /><span class="verse" id="5">5 </span>"Mo vakarautaka na taudaku ni koro me donuya na tokalau me rua na udolu na kiupiti, e na yasa kina ceva me rua na udolu na kiupiti, kina mua i ra me rua na udolu na kiupiti, kei na yasa kina vualiku me rua na udolu na kiupiti. Me tiko e na loma donu na koro. Oqori me nodra kina na vanua veico e na koro. 
<br /><span class="verse" id="6">6 </span>"E na loma ni koro o ni na solia vei ira na Livai mo ni qai digitaka e ono na koro ni drodro, me dro kina o koya e veivakamatei. E ke mo ni qai tomana kina e vasagavulu ka rua na koro. 
<br /><span class="verse" id="7">7 </span>"E na rauta ni vasagavulu ka walu taucoko na koro mo ni na solia vei ira na Livai; ka mo ni qai solia vata vei ira na vanua veico e so. 
<br /><span class="verse" id="8">8 </span>"Na veikoro o ni na solia me lako mai na nodra i votavota na Isireli; me soli vakalevu mai na yavusa lalai. Mo ni qai solia e so na nomuni koro vei ira na Livai, mai na tiki ni nomuni votavota e ya soli yadua vei kemuni." 
<br /><span class="verse" id="9">9 </span>Sa qai vosa o Jiova vei Mosese, ka vaka, 
<br /><span class="verse" id="10">10 </span>"Mo vosa vei ira na Isireli, ka tukuna vei ira: 'E na gauna o ni sa takosova kina na Joritani kina vanua o Kenani, 
<br /><span class="verse" id="11">11 </span>'Mo ni na qai lesia eso na koro mera koro ni drodro vei kemuni, me na dro kina o koya e vakacalakataka na nona mate e dua tale. 
<br /><span class="verse" id="12">12 </span>'Na koro, mera koro ni drodro vei kemuni mai vei koya e via sauma lesu na veivakamatei o ya, me kakua kina ni mate o koya e veivakamatei me yacova ni sa tucake e matadra na i soqosoqo me veilewaitaki. 
<br /><span class="verse" id="13">13 </span>'Ena veikoro eso dou sa solia, me tiko vei kemudou e ono na koro me ra koro ni drodro. 
<br /><span class="verse" id="14">14 </span>'Mo dou lesia e tolu na koro e na tai ni Joritani oqo, ka me tolu talega na koro mo dou lesia e na vanua o Kenani, e ra na koro ni drodro. 
<br /><span class="verse" id="15">15 </span>'Na ono na koro oqo era na i drodro vei ira na Isireli, o ira na vulagi, kei ira era tiko vakalekaleka ga kei ira, kevaka e dua e vakamatea vakacalaka e dua me qai dro e keya. 
<br /><span class="verse" id="16">16 </span>'Ia kevaka e mokuti koya e na dua na kaukamea, ka mani mate kina, e sa na okati o koya me daulaba; ia o koya e laba e sa na vakamatei ga vakaidina. 
<br /><span class="verse" id="17">17 </span>'Kevaka e mokuti koya e na dua na vatu e ligana, ka rawa ni mate kina e dua, ka mani mate vakaidina, e sa na okati o koya me daulaba; o koya e laba e sa na vakamatei ga vakaidina. 
<br /><span class="verse" id="18">18 </span>'Se kevaka o mokuti koya e na dua na i yaragi e buli e na kau, ka rawa ni mate kina e dua, ka mani mate vakaidina, e sa na okati o koya me daulaba; na daulaba e sa na vakamatei ga vakaidina. 
<br /><span class="verse" id="19">19 </span>'O koya e via sauma na dra e na vakamatei koya sara ga na daulaba o ya; ni rau sa na sota, e na vakamatei koya sara ga. 
<br /><span class="verse" id="20">20 </span>'Kevaka e biligi koya tani e na nona cudru se, bikalawataki koya, se viriki koya e na dua na ka ka mani mate kina, 
<br /><span class="verse" id="21">21 </span>'Se na nodrau veimecaki ga qai mani vacuki koya e ligana ka mani mate kina, o koya e vacuki koya e na vakamatei vakaidina. E na daulaba o koya. o koya ka dau sauma na dra e na vakamatei koya dina na daulaba o ya ena gauna rau sota kina. 
<br /><span class="verse" id="22">22 </span>'Ia, kevaka e biligi koya vakasauri ka sega ni rau veimecaki, se viriki koya e na dua na ka e sega ni nakicataka, 
<br /><span class="verse" id="23">23 </span>'Se vakayagataka e dua na vatu, ka rawa ni mate kina e dua, me viriki koya kina ka sega mada ni raici koya, ka mani mate sara kina, ni rau sega mada ni veimecaki se via naki ca vua, 
<br /><span class="verse" id="24">24 </span>'Me ra na qai vakatulewa vei rau na i soqosoqo o koya e veivakamatei kei koya e via sauma na dra me vaka na lewa oqo. 
<br /><span class="verse" id="25">25 </span>'Ia o ira na i soqosoqo mera sereki koya e veivakamatei mai na ligai koya e via sauma na dra, ka mera kauti koya tale na i soqosoqo kina koro ni drodro ka a dro mai kina, ia me tiko ga e keya o koya me yacova sara ni sa mate na bete levu ka lumuti tu e na waiwai savasava. 
<br /><span class="verse" id="26">26 </span>'Ia kevaka ena dua na gauna me lako tani mai o koya e veivakamatei ka sivia na i yalayala ni koro ni drodro ka dro mai kina, 
<br /><span class="verse" id="27">27 </span>'Qai kunei koya o koya e via sauma na dra ni lako sivita na i yalayala ni koro ni drodro, ka mani vakamatei koya sara o koya e via sauma na dra, e na sega ni beitaki o koya e na dave ni dra o ya, 
<br /><span class="verse" id="28">28 </span>'Baleta ni dodonu me ya tikoga o koya e na nona koro ni drodro me yacova nona mate na bete levu. Ia ni sa oti na nona mate na bete levu sa na rawa vua e veivakamatei me lesu tale kina vanua e taukena. 
<br /><span class="verse" id="29">29 </span>'Ia na veika oqo me i vakananumi tiko ni veilewai vei kemudou kei ira kece na nomudou kawa e na vanua kecega dou tiko kina. 
<br /><span class="verse" id="30">30 </span>'O koya e vakamatea tale e dua na tamata, na daulaba o ya e na vakamatei dina e na nodra i tukutuku na i vakadinadina; ia kevaka e lewe dua ga e vakadinadina, e na sega ni veiraurau na nona i tukutuku me baleta e dua na tamata me rawa ni tau kina vua na i totogi mate. 
<br /><span class="verse" id="31">31 </span>'Ia dou kakua ni taura e dua na ka e saumi kina o koya na daulaba ka sa beitaki tu me mate, ni sa na tau dina ga vua na i totogi mate. 
<br /><span class="verse" id="32">32 </span>'Dou kakua ni taura e dua na i sau e na vuku i koya sa dro kina nona koro ni drodro, me rawa vua ni lesu tale mai ka mai tiko e na vanua ni bera ni mate na bete. 
<br /><span class="verse" id="33">33 </span>'Mo dou kakua ni vakadukadukalitaka na vanua dou sa tiko kina; ni sa vakadukadukalitaka na vanua na dra, ka na sega ni dua na ka e na rawa ni sorovaki kina na vanua, e na vuku ni dra sa dave oti kina, ka vakavo ga na dra i koya e ya vakadavea. 
<br /><span class="verse" id="34">34 </span>'E na vuku ni ka oqo dou kua kina ni vakadukadukalitaka na vanua dou sa tawana, e na maliwa ni vanua Au sa tiko kina; ni sa i Au o Jiova Au sa tiko e na kedra maliwa na Isireli.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="36.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
