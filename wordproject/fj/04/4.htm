<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa o Jiova vei Mosese kei Eroni ka tukuna: 
<br /><span class="verse" id="2">2 </span>"Mo drau wiliki ira na luvei Koacamai vei ira na luvei Livai ena nodra veivuvale kei na vuvale ni nodra qase, 
<br /><span class="verse" id="3">3 </span>"Me tekivu mai vei ira era sa yabaki tolusagavulu ka lako cake, me yaco sara vei ira na yabaki limasagavulu, o ira era curu kina cakacaka e na loma ni vale ni veitavaki. 
<br /><span class="verse" id="4">4 </span>"Sai koya oqo na nodra cakacaka na luvei Koaca e na vale ni Veitavaki ka dusimaki tiko kina na veika eso e vakatabui ka savasava: 
<br /><span class="verse" id="5">5 </span>"Ni ra sa vakarau biubiu na i soqosoqo me ra lako yani, o Eroni kei rau na luvena me ratou lako mai ka luvata sobu na i ubi ka ubia kina na kato ni Vunau. 
<br /><span class="verse" id="6">6 </span>"Me ratou qai ubia ena kuli ni manumanu ni wai ka me ratou qai ubia e cake e dua na i sulu me karakarawa taucoko; ka vakarubeca kina na kena qara. 
<br /><span class="verse" id="7">7 </span>"E na teveli ni madrai dauraici, me ratou qai tevuka vakararaba kina na i sulu karakarawa, mera qai tuva e delana na i yaya ni vakasaqa, na i tavuteke, na beseni, na bilo ni wai, kei na madrai me toka e cake. 
<br /><span class="verse" id="8">8 </span>"Me ratou na qai tevuka kina e dua na i sulu kulakula, ka me ratou na qai ubia talega e na i ubi ni kuli ni me; ka vakacuruma sara kina kena qara. 
<br /><span class="verse" id="9">9 </span>"Me ratou na qai ubia na i tutu ni cina ni rarama e na i sulu karakarawa, na kena vauvau, na tere, kei na qaloni taucoko ni waiwai ka ratou dau cakacaka kina. 
<br /><span class="verse" id="10">10 </span>"Me ratou na qai biuta vata kece kei na i yaya taucoko ni vakasaqa ena i ubi ni kuli ni manivusi ni wai ka me qai biu kina kena i vua. 
<br /><span class="verse" id="11">11 </span>"Ena i cabocabo ni soro koula, me ratou ubia e cake e dua na i sulu karakarawa, ka me ubia na kuli ni manumanu ni wai; ka me vakacurumi sara kina kena qara. 
<br /><span class="verse" id="12">12 </span>"Me ratou na qai kumuna taucoko nai yaya ni vakasaqa ka ratou dau vakayagataka e na loma ni vale ni Kalou, biu e na loma ni dua na i sulu karakarawa, ubi yani e na ubi ni kuli ni manumanu ni wai, ka vakacuruma sara yani kina kena i vua. 
<br /><span class="verse" id="13">13 </span>"Me ratou na qai kauta laivi talega na dravusa mai na i cabocabo ni soro, ka qai ubia yani e delana ena dua na i sulu lokaloka. 
<br /><span class="verse" id="14">14 </span>"Me ratou na qai biuta kece yani e kea na i yaya taucoko ni nodratou cakacaka â€“ na dari ni qilaiso, na i cula ni lewe ni manumanu, na i sivi, na beseni, kei na i yaya kece ni veiqaravi ena i cabocabo ni soro, ka me ratou na qai ubia yani e cake ena i ubi ni kuli ni manumanu ni wai ka me daramaka yani kina kena i vua. 
<br /><span class="verse" id="15">15 </span>"Ni sa mai cava na nodatou ubia na vale ni Kalou o Eroni kei rau na luvena kei na i yaya kece ni veiqaravi ni vale ni Kalou, ena gauna era sa vakarau cavu tu kina na i soqosoqo me ra sa lako, me ra qai lako mai na luvei Koaca me ra colata; me ratou kakua ga ni tara e dua na i yaya savasava tabu, de ratou na mate vakaidina. 
<br /><span class="verse" id="16">16 </span>"Na i tavi sa lesi kina o Iliesa na luvei Eroni na bete sai koya na waiwai ni cina, na i madrali boivinaka vakamai, na madrali laukana, na waiwai ni i lumu me raica ka wanonova taucoko na vale ni Kalou kei na kena i yaya kece." 
<br /><span class="verse" id="17">17 </span>Sa qai vosa vei Mosese kei Eroni o Jiova ka tukuna: 
<br /><span class="verse" id="18">18 </span>"Mo drau kakua ni vakawabokotaka na nodra veivuvale ni yavusa ni luvei Koaca mai vei ira na Livai; 
<br /><span class="verse" id="19">19 </span>"Ia na ka ga oqo mo drau cakava vei ira me vaka kina ni ra vakabulai ka sega ni ra mate ni ra sa torova yani na veika tabu ka savasava: o Eroni kei rau na luvena me ratou na qai lako yani ka lesia yadudua vei ira na i tavi me ra qarava. 
<br /><span class="verse" id="20">20 </span>"Me ratou kakua ga ni curu e loma me ratou la'ki sarava na kena ubi tiko na i yaya tabu ka savasava, de ratou na qai mate vakaidina." Na Nodra i Tavi Na Luvei Keresoni Tagane 
<br /><span class="verse" id="21">21 </span>Sa qai vosa vei Mosese o Jiova, ka vaka: 
<br /><span class="verse" id="22">22 </span>"Mo na wiliki ira talega na luvei Kerisoni, mai na i yatu vei tamadra kei na nodra veivuvale. 
<br /><span class="verse" id="23">23 </span>"O ira era sa yabaki tolusagavulu ka lako cake, ka vaka talega kina o ira sa yabaki limasagavulu, o na wiliki ira kece, o ira era sa curu me ra veiqaravi, ka cakacaka ena loma ni vale ni veitavaki. 
<br /><span class="verse" id="24">24 </span>"Sai koya oqo na nodra cakacaka na luvei Kerisoni ena veiqaravi kei na colacola: 
<br /><span class="verse" id="25">25 </span>"Era na colata na i sulu latilati ni vale ni Kalou kei na i ubi taucoko ni vale ni veitavaki, na i ubi ni kuli ni manumanu ni wai talega e tiko kina, kei na i sogo ni vale ni veitavaki, 
<br /><span class="verse" id="26">26 </span>"Na i sulu sa bai ni rara, kei na i sogo ni katuba ni rara sa vakabai, o koya sa volita na vale ni Kalou kei na i cabocabo ni soro, na kedra dali, na i yaya kece ni nodra veiqaravi, kei na ka era a buli kina, me ra na cakacaka kina. 
<br /><span class="verse" id="27">27 </span>"O Eroni kei rau na luvena me ratou na lesia na i tavi taucoko ni cakacaka me ratou na qarava na luvei Kerisoni, na nodratou cakacaka kece kei na veiqaravi. Mo na qai vota vei iratou, ni cakacaka oqo e nodratoui tavi vakatabakidua. 
<br /><span class="verse" id="28">28 </span>"Sai koya oqo na nodratou cakacaka na vuvale ni luvei Kerisoni ena loma ni vale ni veitavaki. E ratou na cakacaka tiko ena ruku ni nona veiliutaki o Icama na luvei Eroni na bete. 
<br /><span class="verse" id="29">29 </span>"Mo na wiliki ira talega na luvei Merari ena nodra veivuvale me muria mai na i yatu ni nodra qase. 
<br /><span class="verse" id="30">30 </span>"O ira era sa yacova na yabaki tolusagavulu ka lako cake, kei ira talega era sa yacova na yabaki limasagavulu, mo na wiliki ira, o ira yadudua era sa curu kina veiqaravi me ra cakava na cakacaka ni vale ni veitavaki. 
<br /><span class="verse" id="31">31 </span>"Sai koya oqo na veika me ra na kauta tiko me wili vaka nodra i yaya ni cakacaka e na loma ni vale ni veitavaki; na lalaga ni vale ni Kalou, na kena i tatarovi, na duru, kei na kena i sema, 
<br /><span class="verse" id="32">32 </span>"Na duru ni vale taucoko, na kedra i tatarovi, na kedra i vakadei, na kedra dali, na i yaya kece ni loma ni vale kei na ka e dau caka kina; ka mo na qai cavuta na yacadra ka vota yadudua vei ira na i yaya e dodonu me ra na colata. 
<br /><span class="verse" id="33">33 </span>"Sa i koya oqo na i tavi me ra qarava na vuvale ni luvei Merari, na i tavi taucoko e na loma ni vale ni veitavaki, e na ruku ni nona veiliutaki o Icama na luvei Eroni na bete." 
<br /><span class="verse" id="34">34 </span>Ia, o Mosese, Eroni, kei ira era veiliutaki ena nodra i soqosoqo, era sa qai wiliki ira na luvei Koaci ena nodra veivuvale kei na veivuvale ni nodra qase, 
<br /><span class="verse" id="35">35 </span>O ira era sa yacova na yabaki e tolusagavulu ka lako cake, ka yaco sara kina yabaki limasagavulu, kei ira yadudua era sa cakacaka tiko ena loma ni vale ni veitavaki; 
<br /><span class="verse" id="36">36 </span>O ira oqo era sa wiliki rawa ena nodra veivuvale e rauta tiko ni ra lewe rua na udolu vitu na drau limasagavulu. 
<br /><span class="verse" id="37">37 </span>Sa o ira oqo era sa wiliki rawa ena vuvale i Koaca, o ira era rawa ni veiqaravi ena loma ni vale ni veitavaki, ka rau a wilika o Mosese kei Eroni me vaka na i vakaroi Jiova ena liga i Mosese. 
<br /><span class="verse" id="38">38 </span>Ia, o ira kece sa wiliki rawa ena vuvale i Kerisoni kei ira na nodra qase kei na nodra veivuvale. 
<br /><span class="verse" id="39">39 </span>Vua sa yabaki tolusagavulu ka lako cake, kei ira talega sa yacova na yabaki limasagavulu, o ira yadudua talega era sa curuma na vale ni veitavaki mera veiqaravi kina O 
<br /><span class="verse" id="40">40 </span>O ira kece era sa wiliki mai na nodra veivuvale, kei na veivuvale ni nodra qase e rauta tiko ni ra lewe rua na udolu ono na drau tolusagavulu. 
<br /><span class="verse" id="41">41 </span>Sai ira oqo era a wiliki mai ena nodra veivuvale na luvei Kerisoni, kei ira era rawa ni cakacaka e na vale ni veitavaki, ka rau a wilika o Mosese kei Eroni me vaka na i vakaro i Jiova. 
<br /><span class="verse" id="42">42 </span>O ira na veivuvale i luvei Merari era sa wiliki vaka matavuvale mai na i yatu ni vuvale ni nodra Qase, 
<br /><span class="verse" id="43">43 </span>O ira era sa yabaki tolusagavulu ka lakocake ka yacova sara na yabaki limasagavulu, o ira yadudua era sa curuma na yalava ni cakacaka ni veiqaravi ena loma ni vale ni veitavaki O 
<br /><span class="verse" id="44">44 </span>O ira kece era a wiliki kei na nodra veivuvale e rauta taucoko ni ra lewe tolu na udolu rua na drau. 
<br /><span class="verse" id="45">45 </span>Sai ira kece oqo era a wiliki ena nodra veivuvale na luve i Merari, ka rau a wilika o Mosese kei Eroni me vaka na vosa i Jiova ena liga i Mosese. 
<br /><span class="verse" id="46">46 </span>O ira era a wili rawa mai vei ira na Livai, me vaka e rau a wiliwili kina o Mosese, Eroni, kei ira na veiliutaki e Isireli, e na nodra veivuvale kei na i yatu mai vei ira nodra qase, 
<br /><span class="verse" id="47">47 </span>Mai vei ira sa yacova na yabaki tolusagavulu ka lako cake, kei ira sa yabaki limasagavulu, o ira yadudua era sa lako mai me cakacaka ka veiqaravi kei na i tavi ni kena colati na nodra i colacola bibi, ena loma ni vale ni veitavaki. 
<br /><span class="verse" id="48">48 </span>Na kedra i wiliwili taucoko era sa wili rawa e rauta tiko ni ra lewe walu na udolu lima na drau walusagavulu. 
<br /><span class="verse" id="49">49 </span>Me vaka na i vakaro i Jiova, era sa wiliki rawa e na liga i Mosese, me vaka na nodra dui i tavi kei na cakacaka yadudua; ia, era sa wili rawa ga mai vei koya me vaka sa vakarota o Jiova vei Mosese.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
