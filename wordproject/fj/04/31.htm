<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 31 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 31</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa vosa o Jiova vei Mosese, ka vaka: 
<br /><span class="verse" id="2">2 </span>"Mo cudruvaki ira na kai Mitiani e na vukudra na Isireli. Ni oti o ya o sa na qai toki yani vei ira na wekamu." 
<br /><span class="verse" id="3">3 </span>Sa qai vosa o Mosese vei ira na tamata, ka vaka, "E so vei kemudou me ra vakaiyaragitaki ira kina i valu, ka me ra kaba vakaivalu yani vei ira na kai Mitiani ka ra veisausaumi e na vuku i Jiova vei ira na kai Mitiani. 
<br /><span class="verse" id="4">4 </span>"Me ra tau yadua na udolu mai na veiyavusa kece e Isireli me ra talai yani kina i valu." 
<br /><span class="verse" id="5">5 </span>A ra sa mani digitaki mai na veiwasewase e Isireli era lewe dua na udolu mai na veiyavusa, ka ra sa lewe tinikarua na udolu era sa vakaiyaragi tu kina i valu. 
<br /><span class="verse" id="6">6 </span>A sa talai ira yani o Mosese kina i valu, e ra lewe dua na udolu mai na veiyavusa, sa talai ira yani vata kei Finiasi na luvei Iliesa na bete, kei na vosa ni veidinadinati tabu vata kei na davui ni sikinala e ligana. 
<br /><span class="verse" id="7">7 </span>A ra sa qai ia na veiqedravu e na i valu kei ira na kai Mitiani, me vaka a vakarota o Jiova vei Mosese, ka ra sa vakamatei ira taucoko na tagane. 
<br /><span class="verse" id="8">8 </span>A ra sa vakamatei ira talega na tui ni vanua o Mitiani ka ra wili talega kina o ira era mate e na nodra vakamatei â€” o Ivi, Rikemi, Suri, Uri, kei Repa, o iratou na lewe lima na tui e Mitiani. o pelami na luvei Piori era sa vakamatei koya talega e nai seleiwau. 
<br /><span class="verse" id="9">9 </span>Ia o ira na Isireli era sa qai vesuki ira bula na yalewa taucoko ni Mitiani, ka ra wili talega kina na gone lalai, ka ra sa kauti ira talega na nodra bulumakau mei toki ni valu, kei na nodra manumanu, kei na veika kecega era taukena. 
<br /><span class="verse" id="10">10 </span>Era sa vakama e na bukawaqa na nodra veikoro era tiko kina, kei na nodra koro vakabai kecega, 
<br /><span class="verse" id="11">11 </span>Era kauta kece nai toki ni valu kei na ka kecega era taukena â€“ na tamata kei na manumanu. 
<br /><span class="verse" id="12">12 </span>Era sa qai kauti ira na tamata vesu, na nodra i yau, kei nai toki ni valu vei Mosese, kivei Iliesa na bete, kei ira talega na i vavakoso kece e Isireli, kina nodra i tikotiko e na vanua buca levu ni vanua o Moape e na yasa ni Joritani, ka takosovi Jeriko. 
<br /><span class="verse" id="13">13 </span>A sa lako yani o Mosese, o Iliesa na bete, kei ira taucoko nai liuliu e na nodra i vavakoso, me ra la'ki veitata kei ira e na taudaku ni nodra i tikotiko. 
<br /><span class="verse" id="14">14 </span>A sa cudru o Mosese vei ira era vakaitutu e na mataivalu, o ira era kavetani ni yadrau, kara se qai lesu mai e nai valu. 
<br /><span class="verse" id="15">15 </span>A sa tukuna vei ira o Mosese: "O ni sa vakabulai ira kece tikoga na yalewa? 
<br /><span class="verse" id="16">16 </span>"Raica, o ira na yalewa oqo era a vakavuna vei ira na Isireli, e nai vakavuvuli vaka Pelami, me ra caka ca vei Jiova ena veika e yaco vei Piori, sa yaco kina na mate ca e na kedra maliwa na i vavakoso i Jiova. 
<br /><span class="verse" id="17">17 </span>"Ia oqo, mo ni vakamatei ira taucoko na tagane kei ira na gone lalai, ka vakamatei ira kecega na yalewa era sa tiko vata kei na dua na tagane. 
<br /><span class="verse" id="18">18 </span>"Ia mo ni maroroi ira ga me nomudou goneyalewa era se sega ni tiko vata kei na dua na tagane. 
<br /><span class="verse" id="19">19 </span>"Ia oi kemudou, mo dou tiko yani e na taudaku ni tikotiko me vitu na siga; o koya e sa vakamatea oti e dua ga na tamata, se o cei ga e tara e dua e vuetaki, mo dou vakasavasavataki kemudou kei ira era kau vakavesu mai e nai katolu kei nai kavitu ni siga. 
<br /><span class="verse" id="20">20 </span>"Me vakasavasavataki kece nai sulu, na ka kecega era buli e na leca, na veika kece era tali e na vuti ka ni me, kei na ka kecega era buli e na kau." 
<br /><span class="verse" id="21">21 </span>Sa qai vosa oiliesa na bete vei ira taucoko na tagane era a tiko kina i valu me ra la'ki vala, "Sai koya oqo na veiyalayalati ni vunau ka vakarota o Jiova vei Mosese: 
<br /><span class="verse" id="22">22 </span>"Na koula ga, na siliva, na varasa, na kaukamea, na kava, kei na uma, 
<br /><span class="verse" id="23">23 </span>"Na ka kecega e sega ni kama yavu rawa e na bukawaqa, mo dou va kama e na buka, era na qai savasava; me ra na qai sava e na wai ni veivakasavasavataki. Ia na ka kecega era sega ni kama yavu rawa mo na qai biuta i wai. 
<br /><span class="verse" id="24">24 </span>"Mo dou na qai savata na nomudou i sulu e na i ka vitu ni siga ka mo dou savasava, ia ni oti o a mo dou qai curu mai kina i tikotiko." 
<br /><span class="verse" id="25">25 </span>A sa vosa o Jiova vei Mosese, ka vaka: 
<br /><span class="verse" id="26">26 </span>"Mo wilika mai na veika era a tokitaki mai â€“ na tamata kei na manumanu - o iko kei Iliesa na bete kei ira na turaga qase ena i soqosoqo; 
<br /><span class="verse" id="27">27 </span>"Ka mo wasea rua na i toki, vei ira era a vakaitavi e na i valu, ka ra a lako mera la'ki vala, kei ira kece na i soqosoqo. 
<br /><span class="verse" id="28">28 </span>"Ka vota nai vakacavacava e nei Jiova kivei ira na tamata i valu ka ra a lako yani me ra la'ki vala; me dua mai na vei ya lima na drau na tamata, na bulumakau, na asa, kei na sipi; 
<br /><span class="verse" id="29">29 </span>"Mo taura mai na kedra veimama, ka solia vei Iliesa na bete mei madrali e lavelaveti vei Jiova. 
<br /><span class="verse" id="30">30 </span>"Mai na nodra veimama na Isireli mo qai taura e dua mai na limasagavulu, kau mai vei ira na tamata, na bulumakau, na asa, kei na sipi, mai na manumanu kece, ka solia vei ira na Livai era vakaraica tiko na vale i Jiova." 
<br /><span class="verse" id="31">31 </span>E rau sa cakava vakakina o Mosese kei Iliesa na bete me vaka sa vakaroti Mosese kina o Jiova. 
<br /><span class="verse" id="32">32 </span>Na vo ni yau ka ra a tokitaki mai ka ra a kauta mai na tamata i valu e ono na drau vitusagavulu ka lima na udolu na sipi, 
<br /><span class="verse" id="33">33 </span>vitusagavulu ka rua na udolu na bulumakau, 
<br /><span class="verse" id="34">34 </span>onosagavulu ka dua na udolu na asa, 
<br /><span class="verse" id="35">35 </span>kei na tolusagavulu ka rua na udolu taucoko na tamata, o ira na yalewa era se sega ni tiko vata kei na tagane. 
<br /><span class="verse" id="36">36 </span>Ia na kena veimama, na nodra i votavota o ira era lako kina i valu, na kedra i wiliwili e tolu na drau tolusagavulu ka vitu na udolu lima na drau na sipi; 
<br /><span class="verse" id="37">37 </span>Ia na ka mei vakacavacava vei Jiova e na sipi e ono na drau vitusagavulu ka lima. 
<br /><span class="verse" id="38">38 </span>Na bulumakau e tolusagavulu ka ono na udolu, ka mani vitusagavulu ka rua e i vakacavacava vei Jiova. 
<br /><span class="verse" id="39">39 </span>Na asa e rauta ni tolusagavulu na udolu, lima na drau ia na i vakacavacava vei Jiova e onosagavulu ka dua. 
<br /><span class="verse" id="40">40 </span>Na tamata era lewe tini ka ono na udolu ka ra i vakacavacava vei Jiova era lewe tolusagavulu ka rua na tamata. 
<br /><span class="verse" id="41">41 </span>A sa solia o Mosese nai vakacavacava e nei Jiova nai soro e lavelaveti ki vei Iliesa na bete, me vaka sa vakaroti Mosese kina o Jiova. 
<br /><span class="verse" id="42">42 </span>Ia mai na kedra veimama ni tamata e Isireli, ka tawasei ira mai o Mosese vei ira na a laki vala - 
<br /><span class="verse" id="43">43 </span>na veimama ka nodra na i soqosoqo e tolu na drau tolusagavulu ka vitu na udolu lima na drau na sipi, 
<br /><span class="verse" id="44">44 </span>Tolusagavulu ka ono na udolu na bulumakau, 
<br /><span class="verse" id="45">45 </span>tolusagavulu na udolu lima na drau na asa, 
<br /><span class="verse" id="46">46 </span>kei na tini ka ono na udolu na tamata - 
<br /><span class="verse" id="47">47 </span>ia mai na kedra veimama na Isireli sa kauta mai o Mosese e dua mai na lewe limisagavulu, mai na tamata kei na manumanu ka solia vei ira na Livai, ka ra qarava tiko na vale i Jiova, me vaka sa vakarota o Jiova vei Mosese. 
<br /><span class="verse" id="48">48 </span>Ia o ira na i liuliu era veiliutaki ena veiudolu ni mataivalu, ka kavetani ni veiudolu kei na kavetani ni yadrau, era sa toro voleka mai vei Mosese; 
<br /><span class="verse" id="49">49 </span>A ra sa tukuna vei Mosese, "Oi keitou na nomu tamata keitou sa wiliki ira oti na tamata i valu ka ra vakarurugi tiko e na ruku ni neitou veiliutaki, ka sega ni dua vei keimami me yali. 
<br /><span class="verse" id="50">50 </span>"Keitou sa mani kauta mai kina oqo e dua na i madrali vei Jiova, na veika kece era sa kunea na tamata yadua na koula totoka, na qato kei na i taube na mama kei na sau ni daliga, me keimami cabora e dua na i madrali vei Jiova." 
<br /><span class="verse" id="51">51 </span>E rau sa ciqoma o Mosese kei Iliesa na bete na koula mai vei ira, kei ira kece na i yau talei e so. 
<br /><span class="verse" id="52">52 </span>Ia na koula taucoko me ra i madrali ka ra vakacabora vei Jiova, mai vei ira na kavetani ni veiudolu kei ira na kavetani ni yadrau, e rauta taucoko ni tini ka ono na udolu vitu na drau limasagavulu na uma i lavo. 
<br /><span class="verse" id="53">53 </span>(o ira na tamata i valu era sa taura nai toki, me dui nodra yadudua.) 
<br /><span class="verse" id="54">54 </span>Ia o Mosese kei Iliesa na bete e rau sa ciqoma na koula mai vei ira na kavetani ni veiudolu kei na veiyadrau, ka rau sa kauta mai kina vale ni veitavaki me kedra i vakananumi na Isireli vei Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
