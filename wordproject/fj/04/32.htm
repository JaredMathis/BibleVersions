<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 32 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 32</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa yaco o ira na luvei Rupeni kei ira na luvei Kata era sa taukena e oba vaka oba na manumanu; ia ni ra sa raica na vanua o Jaseri kei na vanua o Kiliati, ni rau sa vanua vinaka dina sara ga ni susu manumanu. 
<br /><span class="verse" id="2">2 </span>O ira na luvei Kata kei ira na luvei Rupeni era sa lako mai ka mai vosa vei Mosese, kei Iliesa na bete, kei ira talega nai liuliu vei ira nai soqosoqo, ka tukuna, 
<br /><span class="verse" id="3">3 </span>"O Ataroci, Tiponi, Jaseri, Nimirai, Esiponi, Iliale, Sepami, Nipo kei Pioni, 
<br /><span class="verse" id="4">4 </span>"Na veimatanitu ka vakadrukai ira o Jiova e na matadra na i vavakoso e Isireli, e vanua ni susu manumanu, ia e sa bini kasauru tu oqo vei keimami na nomu tamata na manumanu." 
<br /><span class="verse" id="5">5 </span>E ra sa mani tukuna, "Kevaka me keimami kune loloma e matamuni, mo ni solia mada na vanua oqo vei ira na nomu tamata me ra taukena. Ni kakua ni kauti keimami ki na tai kadua ni Joritani." 
<br /><span class="verse" id="6">6 </span>A sa tukuna o Mosese vei ira na luvei Kata kei ira na luvei Rupeni: "Me ra lako li kina i valu na wekamu ia o iko mo dabedagese tiko ga eke? 
<br /><span class="verse" id="7">7 </span>"Na cava o vakayalolailaitaka kina na yalodra na Isireli me ra lako yani kina vanua sa solia oti vei ira o Jiova? 
<br /><span class="verse" id="8">8 </span>"Sai koya oqo na ka era a cakava na nomuni qase ena noqu a talai ira mai Ketesa Parinea me ra laki vakaraica na vanua. 
<br /><span class="verse" id="9">9 </span>"E na nodra a lako cake yani kina Buca o Esikoli ka raica na vanua, era sa vakayalolailaitaka na yalodra na Isireli, ka ra a sega ni mani lako rawa sara kina vanua sa solia oti vei ira o Jiova. 
<br /><span class="verse" id="10">10 </span>"A sa waqa mai kina na cudru i Jiova e na siga o ya, ka mani bubului kina o Koya, ka tukuna, 
<br /><span class="verse" id="11">11 </span>'E dina ni na sega ni dua na tamata ka lako cake mai Ijipita, vei ira era sa sivia na yabaki ruasagavulu ka lako cake, me ra na raica na vanua Au sa bubuluitaka oti vei Eparama, Aisake, kei Jekope, baleta ni ra a sega ni vakamuri Au taucoko mai na vu ni yalodra, 
<br /><span class="verse" id="12">12 </span>'E vakavo ga o Kelepi na luvei Jefune, na Kenisaiti, kei Josua na luvei Nuni, ni rau sa vakamuri Jiova dina sara ga.' 
<br /><span class="verse" id="13">13 </span>"A sa waqa na cudru i Jiova vei ira na Isireli, ka sa qai vakayacora me ra lako wavokita tu na vanua liwa me vasagavulu na yabaki, me yacova ni ra sa kawaboko taucoko na kawa tamata era a caka ca e na mata i Jiova. 
<br /><span class="verse" id="14">14 </span>"Ka raica! O ni sa tubu cake mo ni baci sosomitaki ira na nomuni qase, na kawa ni tamata caka ca, ka o ni sa vakalevutaka tikoga na cudru katakata i Jiova vei Isireli. 
<br /><span class="verse" id="15">15 </span>"Kevaka o ni na vuki tani mai na nomuni muri Koya, e na baci biuti ira tale vakadua o Koya e na vanua liwa, ia oi kemuni o ni na vaqeavutaki ira taucoko na tamata oqo." 
<br /><span class="verse" id="16">16 </span>Era sa qai toro voleka mai vei koya ka tukuna: "Keimami na tara e ke e so na bai ni sipi me baleti ira na neimami manumanu, kei na veikoro me baleti ira na luvei keimami, 
<br /><span class="verse" id="17">17 </span>"Ia oi keimami, keimami na vakaiyaragi tu, me keimami liutaki ira yani na Isireli me yacova ni keimami sa kauti ira mai kina nodra vanua; o ira na luvei keimami era na tiko e na veikoro e vakabai baleti ira na i taukei ni vanua o ya. 
<br /><span class="verse" id="18">18 </span>"Keimami na sega ni lesu tale kina neimami vale me yacova ni ra sa rawata taucoko na nodra i votavota o ira na Isireli. 
<br /><span class="verse" id="19">19 </span>"Baleta ni keimami na sega ni votai vata kei ira e na yasana kadua ni Joritani ka tete yani, ni neimami i votavota e sa lutu mai vei keimami e na tokalau ni vanua o Joritani. " 
<br /><span class="verse" id="20">20 </span>Sa qai tukuna vei ira o Mosese: "Kevaka dou na cakava na ka oqo, ka dou vakaiyaragitaki kemudou e na mata i Jiova me baleta na i valu, 
<br /><span class="verse" id="21">21 </span>"Kei ira taucoko na nomudou tamata vakaiyaragi ni ra takosova na Joritani e na mata i Jiova me yacova ni sa vakasavi ira tani na Nona meca o Koya e matana, 
<br /><span class="verse" id="22">22 </span>"Kei na vanua ni sa vakamalumalumutaki e na mata i Jiova, ia, ni sa oti o ya, o ni na qai lesu tale mai ka o ni sa na sega ni cala e na mata i Jiova kei na mata i Isireli; e sa na qai nomuni na vanua oqo e na mata i Jiova. 
<br /><span class="verse" id="23">23 </span>"Ia kevaka o ni na sega ni cakava vakakina, mo ni nanuma oqo, o ni sa i valavala ca vei Jiova; ka mo ni kila ni na talevi kemuni tale na nomuni cala. 
<br /><span class="verse" id="24">24 </span>"Mo ni tara na veikoro me nodra na luvemuni kei na bai me baleta na nomuni sipi, ka mo ni cakava na ka sa vosataka na gusumuni." 
<br /><span class="verse" id="25">25 </span>Ia o ira na luvei Kata kei ira na luvei Rupeni era sa vosa vei Mosese ka tukuna: "Oi keimami na nomuni tamata vakarorogo keimami na cakava na ka sa tukuna vei keimami na neimami turaga i liuliu. 
<br /><span class="verse" id="26">26 </span>"O ira na neimami lalai, na wati keimami, na neimami qele ni sipi, kei ira na neimami manumanu kecega era na tiko mai keya e na veikoro e Kiliati; 
<br /><span class="verse" id="27">27 </span>"Ia oi keimami na nomuni tamata keimami na takoso yani ki tai kadua, o ira kece na tamata era sa vakaiyaragi tu kina i valu, e na mata i Jiova mera vala, me vaka sa tukuna na noqu turaga." 
<br /><span class="verse" id="28">28 </span>Sa qai vakatauca o Mosese na nona lewa me baleti ira kivei Iliesa na bete, vei Josua na luve i Nuni, vata kei ira na qase i liuliu mai na veiyavusa e Isireli. 
<br /><span class="verse" id="29">29 </span>Sa qai tukuna vei ira o Mosese: "Kevaka era sa takosova rawa na Joritani kei kemudou o ira na luvei Kata kei ira na luvei Rupeni, o ira kece era vakaiyaragi tu kina i valu e na mata i Jiova, sa na vakamalumalumutaki na vanua e matamuni, mo ni na qai solia vei ira na vanua o Kiliati me ra taukena. 
<br /><span class="verse" id="30">30 </span>"Ia kevaka era mani sega ni takoso rawa kei kemudou ka vakaiyaragi tu, e na qai so na vanua e na kemudou maliwa me ra taukena e na vanua o Kenani." 
<br /><span class="verse" id="31">31 </span>Era sa qai sauma yani o ira na luve i Kata kei ira na luve i Rupeni, ka vaka: "Me vaka sa vosa o Jiova vua na nona tamata, keimami na kitaka vakakina. 
<br /><span class="verse" id="32">32 </span>"Keimami na takoso yani ka vakaiyaragi tu e na mata i Jiova kina vanua o Kenani, ia na neimami i votavota keimami sa taukena e na yasa ni Joritani oqo e na neimami tikoga." 
<br /><span class="verse" id="33">33 </span>A sa mani solia o Mosese vei ira na luvei Kata, kei ira na luve i Rupeni, kei na veimama ni yavusa i Manasa na luve i Joseva, na matanitu i Sioni na nodra tui na Amoraiti kei na tui o Oki na tui Pasani, na vanua kei na kena veikoro e na i yalayala ni vanua, na veikorokoro ka ra wavolita tu na vanua taucoko. 
<br /><span class="verse" id="34">34 </span>Ia o ira na luve i Kata era sa tarai Tiponi kei Ataroci kei Aroeri, 
<br /><span class="verse" id="35">35 </span>O Atoroci kei Sofani o Jaseri kei Jokabea, 
<br /><span class="verse" id="36">36 </span>Peci Nimira kei Peci Arani, era koro vakabai, ka vei bai ni sipi. 
<br /><span class="verse" id="37">37 </span>O ira na luve i Rupeni era sa tarai Esiponi kei Ilialei kei Kirijaceimi, 
<br /><span class="verse" id="38">38 </span>O Nipo kei Pali Meoni (sa veisautaki na yacadra) kei Sipima; ka ra sa vakatoka tale e so na yaca kina veikoro era sa tara. 
<br /><span class="verse" id="39">39 </span>A ra sa lako na luve i Makiri na luvei Manasa ki Kiliati ka taura, ka vakasavi ira tani na Amoraiti era tiko kina. 
<br /><span class="verse" id="40">40 </span>A sa mani soli Kiliati o Mosese vei Makiri na luvei Manasa, ka sa mani vakaitikotiko kina o koya. 
<br /><span class="verse" id="41">41 </span>A sa lako talega o Jairi na luve i Manasa ka taura e so na koro lalai, ka vakatokai ira me o Avoci Jairi. 
<br /><span class="verse" id="42">42 </span>Sa qai lako yani o Nopa ka tauri Kenaci kei na kena veikoro, ka vakatoka me o Nopa, me rau veiyacani ga.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
