<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 36 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a>
<span class="chapread">36 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 36</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia o ira era turaga e na veivuvale ni nodra qase na luvei Kiliati na luve i Makiri, na luve i Manasa, e na vuvale vei ira na luve i Joseva, era sa toro voleka mai ka vosa vei Mosese kei ira na i liuliu, na turaga qase vei ira na Isireli. 
<br /><span class="verse" id="2">2 </span>Era sa tukuna: "O Jiova e sa vakarota vua na noqu turaga o Mosese me solia na vanua me i votavota e na vakawiri madigi vei ira na Isireli, ia o Jiova e sa vakarota na noqu turaga me solia na i votavota i Silofeati na taci keimami kivei ira na luvena yalewa. 
<br /><span class="verse" id="3">3 </span>"Ia kevaka era mani vakawati vata kei ira na luvedra tagane na yavusa tale eso vei ira na Isireli, e sa na yaco na nodra i votavota sa na kau tani mai na nodra i votavota na noda qase, ka na la'ki wili vata kei na nodra i votavota na yavusa era vakawatitaki kina; ka sa na kau tani mai na i wasewase ni neimami i votavota. 
<br /><span class="verse" id="4">4 </span>"Ia ni sa na yaco mai na nodra Jiupili na Isireli, na nodra i votavota e sa na wili vata kei na nodra i votavota na yavusa era vakawatitaki kina; e sa na yaco kina na nodra i votavota me kau tani mai na nodra i votavota na noda qase." 
<br /><span class="verse" id="5">5 </span>Sa qai vakaroti ira na Isireli o Mosese me vaka na vosa i Jiova, ka tukuna: "Na ka era tukuna na luve i Joseva e donu vakavinaka. 
<br /><span class="verse" id="6">6 </span>"Sa i koya oqo na ka e vakarota o Jiova me baleti ira na luve i Silofeati, a sa tukuna, 'Laivi ira ga mera vakawatitaka o koya e donu vua, ia mera vakawati ga e na loma ni vale ni yavusa ni nodra qase.' 
<br /><span class="verse" id="7">7 </span>"Me rawa kina ni kua ni vuki veisau e ligadra na nodra i votavota na Isireli mai na dua na yavusa kina dua tale, me na tudei tikoga na nodra i votavota na Isireli mai vei ira yadudua ka me baleti ira na nodra qase. 
<br /><span class="verse" id="8">8 </span>"Ia o ira yadudua na yalewa era taukena tiko e dua me watina e dua ga na wekana e na vuvale ni nona na i votavota e na yavusa cava ga e Isireli e dodonu qase, me rawa kina vei ira na Isireli me ra taukena tikoga na i votavota ni nona qase. 
<br /><span class="verse" id="9">9 </span>"E na sega kina ni yaco me vuki veisau tiko na i votavota e ligadra mai na dua na yavusa kina dua tale, ka sa na rawa kina vei ira na dui yavusa yadua vei ira na Isireli, mera dui maroroya na nodra i votavota." 
<br /><span class="verse" id="10">10 </span>Era sa cakava vakakina na luve i Silofeati, na veika kecega sa vakarota o Jiova, vei Mosese; 
<br /><span class="verse" id="11">11 </span>Mala, Tirisa, Okalai, Milika, kei Noa, sa i iratou na luve i Silofeati, ka e ratou sa mani vakawati kivei iratou na luvena tagane o tamadratou lailai. 
<br /><span class="verse" id="12">12 </span>E ratou sa vakawati kina vuvale vei ira na luve i Manasa na luve i Joseva, ka sa yaco me tikoga kei ira na i votavota mai na vuvale ni nodra yavusa. 
<br /><span class="verse" id="13">13 </span>Sa i koya oqo na i vakaro kei na lewa i Jiova ka vakaroti ira kina na Isireli e na liga i Mosese e na veidelana ni vanua o Moape e na yasa ni Joritani, ka takosovi Jeriko toka mai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../05/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
