<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa tabalaka cake na domodra e na tagi nai soqosoqo taucoko, ka ra sa luluvu na tamata e na bogi o ya. 
<br /><span class="verse" id="2">2 </span>Era sa qai vosa kudrukudru na isireli vei rau o Mosese kei Eroni, ka ra sa tukuna vei rau nai soqosoqo taucoko, "Kevaka walega me keimami mate e na vanua o Ijipita! Se me keimami mate e na vanua liwa oqo! 
<br /><span class="verse" id="3">3 </span>"Na cava e kauti keimami mai kina o Jiova kina vanua oqo me keimami mai mate e na seleiwau, ka ra mai vakacacani talega kina o ira na luvei keimami kei na dui wati keimami? E sega beka ni uasivi me keimami lesu tale ki Ijipita." 
<br /><span class="verse" id="4">4 </span>Era sa qai veitukutukunitaka, "Me da digitaka mada e dua na i liuliu ka lesu tale ki Ijipita." 
<br /><span class="verse" id="5">5 </span>E rau sa qai cuva vakatoboicu o Mosese kei Eroni e na matadra taucoko na Isireli. 
<br /><span class="verse" id="6">6 </span>Ia, oi rau o Josua na luvei Nuni kei Kelepi na luvei Jifune, e rau a tomani ira na la'ki vakaraica na vanua, e rau sa basuraka na nodrau i sulu; 
<br /><span class="verse" id="7">7 </span>Ke rau sa vosa sara vei ira kece na i vavakoso e Isireli, ka vaka: "Na vanua keimami a lako curuma me vaka dikeva mai, sa vanua vinaka dina. 
<br /><span class="verse" id="8">8 </span>"Kevaka sa rekitaki keda o Jiova, ena kauti keda yani o Koya ki na vanua o ya ka na solia vei keda, na vanua sa dave kina na wai ni sucu kei na oni.' 
<br /><span class="verse" id="9">9 </span>"Ia, mo ni kua ga ni talaidredre vua na Kalou se mo ni rerevaki ira na tamata ena vanua o ya, ni ra sa keda madrai ga; sa lako tani mai vei ira na nodra kaukauwa, ka sa tiko vata kei keda o Jiova. Ni kakua ni rerevaki ira." 
<br /><span class="verse" id="10">10 </span>Ia, o ira na i soqosoqo taucoko era sa tukuna me ra vakaviriki rau ena vatu. A sa rairai mai na i serau i Jiova kina vale ni veitavaki ena matadra taucoko na Isireli. 
<br /><span class="verse" id="11">11 </span>Sa tukuna vei Mosese o Jiova: "Na cava na kena dede me ra vakacudrui Au tiko kina na tamata oqo? Na cava na kena dede me ra sega ni vakabauti Au tikoga kina? Mai na veivakatakilakila kece Au a sa cakava e na kedra maliwa? 
<br /><span class="verse" id="12">12 </span>"Au na yaviti ira e na mate lelevu Ka'u na vakuai ira, ia, Au na vaka matanitulevutaki iko, io, o na kaukauwa ka levu cake mai vei ira." 
<br /><span class="verse" id="13">13 </span>Sa vosa o Mosese vei Jiova, ka tukuna: "Era na rogoca na kai Ijipita e na Nomuni kaukauwa o ni a kauti ira cake mai kina na tamata oqo mai vei ira. 
<br /><span class="verse" id="14">14 </span>"Era na qai tukuna vei ira na i taukei ni vanua oqo. Era a sa rogoca oti ni o Kemuni, Jiova, o ni a maliwai ira mai na tamata oqo, oi Kemuni, Jiova, o ni a veirai mata kei na Nomuni o e ya vakaruguti ira, ka o ni a liutaki ira yani e na duru o ena siga kei na duru bukawaqa ena bogi. 
<br /><span class="verse" id="15">15 </span>"Ia, oqo kevaka Moni sa vakamatei ira me vaka era lewe dua ga, o ira na veimatanitu ka ra a sa rogoci Kemuni kei na Kemuni rogorogo era na tukuna, 
<br /><span class="verse" id="16">16 </span>'Baleta ni sa sega ni rawa vei Jiova me kauti ira yani na tamata oqo kina vanua e yalataka me solia vei ira, sa mai vakamatei ira kina ena Vanua liwa.' 
<br /><span class="verse" id="17">17 </span>"Ia oqo, au sa masu, me yaco na kaukauwa ni noqu Kalou me qaqa, me vaka o Kemuni sa tukuna oti, ka vaka, 
<br /><span class="verse" id="18">18 </span>'Sa dauvosota vakadede o Jiova ka Sinai e na loloma, sa dauvosota na caka cala kei na i valavala ca; ia, o ni na sega ga ni dau vakatara me kua ni cudruvi na i valavala ca, ka cudruvaka na nodra caka ca na qase vei ira na luvedra me yacova nai katolu kei na i ka va ni tabatamata.' 
<br /><span class="verse" id="19">19 </span>"Mo ni kakua mada ni sauma na nodra caka ca na tamata oqo. Au sa masu, me vaka na kena levu ni Nomuni yalololoma, ni Kemuni sa vosoti ira na tamata oqo, me tekivu mai Ijipita ka yacova mai oqo." 
<br /><span class="verse" id="20">20 </span>Sa qai tukuna o Jiova: "Au sa na sega ni sauma vei ira, me vaka na nomu vosa; 
<br /><span class="verse" id="21">21 </span>"Ia, me vaka Au sa bula, e na sinai o vuravura e na i serau i Jiova - 
<br /><span class="verse" id="22">22 </span>"Baleta ni o ira kece na tamata oqo era sa raica oti na Noqu i serau kei na i vakatakilakila e so Au a cakava mai Ijipita kei na vanua liwa, ka ra sa vakatovolei Au vaka ca ga ka sa tini mai oqo na gauna, ka ra sega ni rogoca na Domoqu, 
<br /><span class="verse" id="23">23 </span>"Era sa na sega vakaidina ga ni raica na vanua Au a bubului kina vei ira nodra qase ka vakatalega kina vei ira era a sega ni ciqomi Au era sega talega ni raica. 
<br /><span class="verse" id="24">24 </span>"Ia o Kelepi ga na Noqu tamata, baleta ni sa tiko vua na yalo e dua tani ka sa muri Au dina sara ga, Au sa na kauta kina vanua sa gole kina, ia o ira na nona kawa era na taukena. 
<br /><span class="verse" id="25">25 </span>"Ia o ira na Amalekaiti kei ira na Kenaiti era sa vakoro e na buca; e na mataka mo ni vuki ka lako yani kina vanua liwa e na gaunisala kina Wasa Damudamu." 
<br /><span class="verse" id="26">26 </span>A sa vosa o Jiova vei Mosese kei Eroni ka vaka, 
<br /><span class="verse" id="27">27 </span>"A cava na kena dede me'u vosoti ira tiko nai soqosoqo ni tamata ca ka ra sa veisaqasaqa tikoga vei Au? Au sa rogoca na nodra vosa kudrukudru era cakava tiko na Isireli vei Au. 
<br /><span class="verse" id="28">28 </span>"Tukuna vei ira, 'Me vaka Au sa bula,' sa tukuna o Jiova, 'Me vaka na ka o ni sa vosataka, Au sa rogoca tu, Au sa na cakava vei kemuni: 
<br /><span class="verse" id="29">29 </span>'Na nomuni yago ni mate na dau vosa kudrukudru vei Au, sa na biu tu e na vanua liwa oqo, oi kemuni taucoko o ni a sa wiliki mai na kemuni i wiliwili kece, mai na yabaki ruasagavulu ka lako cake. 
<br /><span class="verse" id="30">30 </span>'Sa rau na vakavo ga o Kelepi na luvei Jifune kei Josua na luvei Nuni, o ni na sega vakadua ni butuka na vanua Au sa vosa bubului oti kina mo ni taukena. 
<br /><span class="verse" id="31">31 </span>'Ia, o ira na luvemuni lalai, o ira o ni a tukuna ni ra na vakaleqai, Au na kauti ira mai, era sa na qai kila na vanua o ni a beca. 
<br /><span class="verse" id="32">32 </span>'Ia, oi kemuni, kei na nomuni yago ni mate era na bale e na vanua liwa. 
<br /><span class="verse" id="33">33 </span>'O ira na luvemudou era na dau vakatawa sipi voli e na vanua liwa me rauta ni vasagavulu na yabaki ka ra na tauca na i sau ni nomudou sega ni yalodina, me yacova ni sa bale na yagomudou e na vanua liwa. 
<br /><span class="verse" id="34">34 </span>'Me vaka na i wiliwili ni siga dou a la'ki vakaraica kina vanua, vasagavulu na siga, e na veisiga yadudua e na beitaki tu na yalomudou me dua na yabaki, ka vakatokai e vasagavulu na yabaki, dou na qai kila kina na Noqu a besetaki kemudou. 
<br /><span class="verse" id="35">35 </span>'Oi Au o Jiova Au sa vosataka na veika oqo. Au na vakayacora vakaidina sara na veika oqo kivei ira na i vavakoso ca oqo era vakasokumuni tiko me ra veisaqasaqa kei Au. E na vanua liwa oqo era na vaqeavutaki, ka ra na mate talega kina.'" 
<br /><span class="verse" id="36">36 </span>Ia, o iratou na tamata ka a talai iratou o Mosese me ratou la'ki vakaraica na vanua, e ratou mai vakavuna talega na nodra vosa kudrukudru na i vavakoso me baleti koya e na nodratou a vakauta mai na i tukutuku ca me baleta na vanua, 
<br /><span class="verse" id="37">37 </span>O iratou sara ga na tamata ca oqo ka ratou kauta mai na i tukutuku ca baleta na vanua, e ratou sa mate e na mate ca e na mata i Jiova. 
<br /><span class="verse" id="38">38 </span>Oi rau ga o Josua na luvei Nuni kei Kelevi na luvei Jefune e rau sa vakabulai, mai vei ira kece na tamata e ra a la'ki vakaraica vuni na vanua. Sa Sega Ni Yaco Na Sasaga Ni Kaba Vakaivalu 
<br /><span class="verse" id="39">39 </span>Sa qai vosataka na veivosa oqo o Mosese vei ira na Isireli, e ra sa qai tagi vakalevu sara kina na tamata. 
<br /><span class="verse" id="40">40 </span>Era sa mani yadra sara kina vakamatakalailai ka ra cabeta cake yani na ulunivanua ka ra tukuna; "Eda sa yaco mai oqo, eda na cabe cake sara kina vanua sa yalataka vei keda o Jiova, ni da sa i valavala ca!" 
<br /><span class="verse" id="41">41 </span>Sa qai tukuna o Mosese, "Ena vuku ni cava o ni sa rui voroka kina nai vakaro i Jiova? Ni na sega ni yaco rawa na veika oqo. 
<br /><span class="verse" id="42">42 </span>"Mo ni kakua ni lako cake, de o ni na qai vakadrukai mai vei ira na nomuni meca ni sa sega ni tiko vata kei kemuni o Jiova. 
<br /><span class="verse" id="43">43 </span>"Ni ra sa tiko e matamuni oqori na Amalekaiti kei ira na kai Kenani, o ni na bale dina e na i seleiwau; baleta ni o ni sa vakanadakuya na Kalou, e na sega ni tiko kina kei kemuni o Jiova." 
<br /><span class="verse" id="44">44 </span>Ia, era sa doudou ga me lako cake kina ulunivanua, ia, o Mosese kei na kato ni veiyalayalati i Jiova e rau sa sega ni biuta na nodra i tikotiko. 
<br /><span class="verse" id="45">45 </span>E rau sa qai siro sobu mai na Amalekaiti kei na Kenanaiti ka rau vaitikotiko e na ulunivanua o ya ka valuti ira, ka cemuri ira me yaco sara i Oma.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
