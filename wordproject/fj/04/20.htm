<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia, o ira na Isireli, o ira na lewe ni vavakoso kecega, era sa yaco mai na Vanua Liwa o Sini e nai matai ni vula, ka ra sa mai tiko na tamata e Katesi; a sa mai mate kina o Miriama ka mani bulu talega e keya. 
<br /><span class="verse" id="2">2 </span>Sa qai yaco ni sa sega na medra wainigunu na lewe ni vavakoso; ka ra sa soqoni vata me ra veivorati vei Eroni kei Mosese. 
<br /><span class="verse" id="3">3 </span>Era sa tekivu me veivala kei Mosese ka tukuna: Ulei, na Kalou, "Keimami na mate tale beka ga oi keimami me vakataki ira na wekai keimami era a vakamatei mai vei Jiova! 
<br /><span class="verse" id="4">4 </span>"Na cava o kauti keimami cake mai kina nai soqosoqo i Jiova kina vanua liwa oqo, me keimami mai mate kece kina oi keimami kei na neimami manumanu? 
<br /><span class="verse" id="5">5 </span>"Na cava o kauti keimami tani mai kina e Ijipita, mo kauti keimami mai kina ki na vanua liwa ca oqo? E sega ni vanua ni sore ni kau se na lolo se na veivaini se na pomekaraneti ka sega talega kina na wainigunu." 
<br /><span class="verse" id="6">6 </span>E rau sa qai lako tani mai o Mosese kei Eroni mai vei ira na i vavakoso kina katuba ni vale ni veitavaki, ka rau mani vakacuva sobu na uludrau kina qele. Sa basika mai vei rau na i serau i Jiova. 
<br /><span class="verse" id="7">7 </span>Sa qai vosa o Jiova vei Mosese, ka vaka, 
<br /><span class="verse" id="8">8 </span>"Mo kauta na i titoko: o iko kei na tuakamu o Eroni ka vakasoqoni ira vata na i vavakoso kei na nodra manumanu." 
<br /><span class="verse" id="9">9 </span>Sa taura na i titoko o Mosese e na mata i Jiova me vaka sa vakaroti koya kina o Koya. 
<br /><span class="verse" id="10">10 </span>E rau sa qai vakasoqoni ira vata nai soqosoqo o Mosese kei Eroni e na mata ni vatu; ka tukuna vei ira, "Mo ni rogoca sara oqo, oi kemuni na tamata dau veivorati! Me keirau kauta beka mai na wai e na vatu oqo me memuni?" 
<br /><span class="verse" id="11">11 </span>Sa laveta cake na ligana o Mosese ka samuta vakarua na vatu e na nona i titoko; ka sa dave sara mai kina na wai. 
<br /><span class="verse" id="12">12 </span>Sa qai vosa o Jiova vei Mosese kei Eroni, "Baleta ni drau a sega ni vakabauti Au e na matadra na Isireli, o na sega ni kauti ira kina nai soqosoqo oqo kina vanua Au sa solia vei ira." 
<br /><span class="verse" id="13">13 </span>Sa i koya oqo na wai e Meripa, ni ra a veileti kina na Isireli vata kei Jiova, ka sa mani vakarokorokotaki o Jiova vei ira. 
<br /><span class="verse" id="14">14 </span>Sa tala e so na i talaki o Mosese mai Katesi kivei tui Itomi. "Sa tukuna vakaoqo na tacimu o Isireli: 'O sa kila vakavinaka na veidredre sa yacovi keimami mai, 
<br /><span class="verse" id="15">15 </span>'Ni ra a lako sobu ki Ijipita o ira na neimami qase, ka keimami a tiko mai Ijipita e na dua na gaunabalavu sara, era a mani vakacacani keimami kei ira na neimami qase o ira na kai Ijipita. 
<br /><span class="verse" id="16">16 </span>'Ni keimami sa tagi vei Jiova, sa rogoca o Koya na neimami tagi ka tala mai e dua na Agilosi me kauti keimami tani cake mai Ijipita; ia oqo keimami sa mai tiko e Katesi, na koro ka tiko e na tutu ni yalayala ni nomu vanua. 
<br /><span class="verse" id="17">17 </span>'Au kerea mo vakatara me keimami takoso e na loma ni nomuni vanua, Keimami na sega ni lako e loma ni veiwere se veivaini, ka na sega talega ni keimami gunu wai mai na nomuni tobu wai; keimami na muria tikoga na gaunisala levu; keimami na sega talega ni vuki kina i matau se kinai mawi me yacova ni keimami sa lako curuma rawa nai yalayala ni nomuni vanua.' " 
<br /><span class="verse" id="18">18 </span>Sa qai tukuna vei koya o Tui Itomi, "O na sega ni lako curuma na loma ni noqu vanua, de'u na veivala kei iko e na i seleiwau." 
<br /><span class="verse" id="19">19 </span>E ra sa qai tukuna vei koya na Isireli, "Keimami sa na lako ga e na gaunisala, ia kevaka, o au, se o ira na noqu manumanu me ra gunuva na nomu wai, au na sauma vei iko; io, mo vakatarai keimami ga me keimami taubale takoso e na yava i keimami, ka sega tale ni dua na na ka." 
<br /><span class="verse" id="20">20 </span>Sa qai tukuna o koya, "Ena sega ga ni o lako curuma." A sa lako mai o Itomi me vorati ira kei na lewe vuqa tale na tamata ena liga kaukauwa. 
<br /><span class="verse" id="21">21 </span>Sa sega ni vakatara o Itomi me ra takoso na Isireli e nai yalayala ni nona vanua; ka sa mani lako tani mai vei koya o Isireli. 
<br /><span class="verse" id="22">22 </span>Ia, o ira na Isireli, na lewe ni vavakoso taucoko, era sa qai tekivu lako mai Katesi ka ra sa yaco sara mai na Ulunivanua o Ori. 
<br /><span class="verse" id="23">23 </span>Sa vosa o Jiova vei Mosese kei Eroni mai na Ulunivanua o Ori e na i yalayala ni vanua o Itomi, ka vaka: 
<br /><span class="verse" id="24">24 </span>"O Eroni e na soqoni vata kei ira na nona tamata, ni na sega ni butuka o koya na vanua Au sa solia vei ira na Isireli, baleta ni o talaidredre kina Noqu vosa e na wai o Meripa. 
<br /><span class="verse" id="25">25 </span>"Mo kauti Eroni kei Iliesa na luvena, ka mo kauti rau cake mai kina Ulunivanua o Ori; 
<br /><span class="verse" id="26">26 </span>"Mo qai luvata mai na i sulu i Eroni ka vakadaramaka vei Iliesa na luvena, ni sa lako o Eroni vei ira na wekana ka na mate vakaidina mai keya." 
<br /><span class="verse" id="27">27 </span>Sa cakava o Mosese me vaka sa vakaroti koya kina o Jiova, e rau sa cabe cake kina Ulunivanua o Ori e na matadra taucoko na i vavakoso. 
<br /><span class="verse" id="28">28 </span>Sa luvata o Mosese na i sulu i Eroni ka vakadaramaka vei luvena oiliesa; sa mani mate e keya o Eroni e na dela ni ulunivanua. E rau sa qai lako sobu mai o Mosese kei Iliesa mai na ulunivanua. 
<br /><span class="verse" id="29">29 </span>Ia, ni ra sa raica nai vavakoso ni sa mate o Eroni, e ra sa lolositaki koya na vuvale taucoko e Isireli ka rauta ni tolusagavulu na siga.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
