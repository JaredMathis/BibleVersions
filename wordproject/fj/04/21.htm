<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na tui Arati, e kai Kenani, ka vakaitikotiko e na Ceva, sa rogoca ni ra sa lako tiko mai na Isireli e na gaunisala mai Acarimi. Sa vala vata kei ira na Isireli ka sa tauri ira e so me ra kaivesu. 
<br /><span class="verse" id="2">2 </span>Sa cakava e dua na bubului oisireli vei Jiova, ka vaka, "Kevaka o ni na soli ira na tamata oqo kina ligaqu, au na vaqeavutaka vakadua sara ga na nodra veikoro." 
<br /><span class="verse" id="3">3 </span>Sa rogoca na domo i Isireli o Jiova ka soli ira mai na kai Kenani ka ra sa vakarusai vaka ca sara kei na nodra veikoro. Sa mani vakatokai sara na vanua o ya me o Oma. 
<br /><span class="verse" id="4">4 </span>E ra sa lako tani mai na vanua o Ori e na Sala vaka ki na Wasawasa Damudamu, ka me ra wavokita na vanua o Itomi; sa yaco, ni ra sa yalolailai mai na tamata e na sala. 
<br /><span class="verse" id="5">5 </span>Era sa vosa vakacacataka na Kalou kei Mosese o ira na tamata; "Na cava o kauti keimami tani mai kina e Ijipita me keimami mai mate tu e na vanua liwa oqo? Ni sa sega mai na kakana kei na wai ka sa cata na lomai keimami na madrai sega ni yaga oqo." 
<br /><span class="verse" id="6">6 </span>A sa tala na gata vakabukawaqa o Jiova ki vei ira na tamata, ka sa katilaki ira, ka sa mani vuqa sara na tamata e Isireli era mate. 
<br /><span class="verse" id="7">7 </span>Era sa qai lako mai vei Mosese na tamata ka tukuna, "Keimami sai valavala ca, ni keimami sa vosavakacacataka na Kalou kei iko;" Ia mo masuti Jiova me kauta tani o Koya na gata vei keimami. 
<br /><span class="verse" id="8">8 </span>Sa qai vosa o Jiova vei Mosese, "Mo cakava tale e dua na gata varasa, ka vakaduria e na dua duru kau; ia e na yaco vei ira sa laukati, ni ra sa rai kina, era na bula." 
<br /><span class="verse" id="9">9 </span>A sa cakava sara o Mosese e dua na gata varasa, ka vauca sara ki na dua na kau; a sa mani yaco, kevaka sa katia na gata e dua, ni raica ga na gata varasa, ena bula. 
<br /><span class="verse" id="10">10 </span>Era sa toso tale yani i liu na Isireli ka mai vakaitikotiko e Oboca. 
<br /><span class="verse" id="11">11 </span>Ni ra biubiu oti mai Oboca era sa mai vakaitikotiko sara e Ije Abarimi, e na vanua liwa ka toka e na tokalau kei Moape, me donuya nai cadracadra ni siga. 
<br /><span class="verse" id="12">12 </span>Mai keya era sa cavu tu ka la'ki vakaitikotiko e na Buca mai Sereti. 
<br /><span class="verse" id="13">13 </span>Era sa qai cavu tu mai keya ka la'ki tiko e na tai kadua kei Anoni, ka tiko e na vanua liwa sa dodo mai na nodra i yalayala ni vanua na Amoraiti; ni o Anoni oqo nai yalayala kei Moape, ena kedrau tadrua o Moape kei ira na Amoraiti. 
<br /><span class="verse" id="14">14 </span>Ka sa dau tukuni kina vakaoqo e nai Vola ni Valu i Jiova: "O Waepi e Sufa Na uciwai o Anoni, 
<br /><span class="verse" id="15">15 </span>Na veikikilo ni uciwai Ka yaco sara kina i tikotikoi Ari Ka davo koto e nai yalayala i Moape." 
<br /><span class="verse" id="16">16 </span>Mai keya era sa cavutu ka lako sara i Bia, nai vurevure ni wai ka tukuna kina o Jiova vei Mosese, "Vakasokumuni ira vata na tamata, Au na solia vei ira na wai." 
<br /><span class="verse" id="17">17 </span>Era sa qai lagata kina na Isireli na sere oqo: "Mo vure mai, nai keli wai! Oi kemuni kece mo ni seretaka. 
<br /><span class="verse" id="18">18 </span>Nai keli wai era a kelia nai liuliu Era kelia na tamata turaga ni vanua, Mai vua na daunilewa, kei na nodra i doko." Ia mai na vanua liwa era sa lako yani ka yaco sara i Matana, 
<br /><span class="verse" id="19">19 </span>Mai matana ki Nalieli mai Nalieli ki Bamoci, 
<br /><span class="verse" id="20">20 </span>Ia, mai Bamoci, e na buca ka tiko e na vanua vaka Moape, ki na dela ni vanua o Pisiga ka irova sobu tu na vanua veikau. 
<br /><span class="verse" id="21">21 </span>Era sa qai vakau i tukutuku na Isireli kivei Sioni na nodra tui na Amoraiti, ka vaka, 
<br /><span class="verse" id="22">22 </span>"Mo ni laivi keimami me keimami lako curuma na nomu vanua. Keimami na sega ni lako kina veiwere se na veivaini; keimami na sega ni gunu wai mai na tobu wai. Keimami na lako tikoga e na sala dodonu me yacova ni keimami lako curuma yani na nomu vanua." 
<br /><span class="verse" id="23">23 </span>Ia o Sioni e sega ni vakatara me ra lako takoso e nona vanua o ira na Isireli. A sa vakasoqoni ira vata na nona tamata o Sioni ka lako yani me veivala kei Isireli e na vanua liwa, ia ni sa yaco mai ki Jeasi sa tekivu sara me ia na i valu kei Isireli. 
<br /><span class="verse" id="24">24 </span>Sa vakadrukai koya o Isireli e na i seleiwau, ka taukena sara na nona vanua me vakatekivu mai Anoni me yaco ki Japoki, me yaco sara yani vei ira na kai Amoni; ni sa vakabai tu na nodra i yalayala na kai Amoni. 
<br /><span class="verse" id="25">25 </span>Sa taura taucoko o Isireli na nodra veikoro, ka sa mai vakaitikotiko o Isireli e na nodra veikoro na Amoraiti, ka veivala taumada kei na tui Moape e liu, ka mani taura taucoko na nodra vanua mai na ligana me yaco sara ki Anoni. 
<br /><span class="verse" id="26">26 </span>Ia, o Esiponi e koroi Sioni na nodra tui na Amoraiti, ka a veivala taumada e liu kei koya na tui Moape, ka mani taura taucoko kina nona vanua mai na ligana me yaco sara i Anoni. 
<br /><span class="verse" id="27">27 </span>O koya oqo o ira era dau vosa e na vosa vakaibalebale era tukuna: "Lako mai ki Esiponi, me tarai cake tale; Me vakavinakataki na koroi Sioni. 
<br /><span class="verse" id="28">28 </span>"Ni sa lako mai Esiponi na bukawaqa, E dua na yameyame ni bukawaqa mai na koro i Sioni; Sa vakamai Ari e Moape Na turaga e na vanua cecere i Anoni. 
<br /><span class="verse" id="29">29 </span>Mo cudruvi o iko Moape! O sa vakarusai, oi kemudou na tamata e Kimosi! Sa soli ira na luvena tagane me ra dro yani, o ira na luvena yalewa me ra vakabobulataki Kivei Sioni na nodra tui na Amoraiti. 
<br /><span class="verse" id="30">30 </span>"Ia, keimami sa vanai ira: Sa vakarusai o Esiponi me yaco sara i Nofa, Ka yaco sara i Metipa." 
<br /><span class="verse" id="31">31 </span>Ia, o Isireli e sa vakoro toka e na nodra vanua na Amoraiti. 
<br /><span class="verse" id="32">32 </span>Sa tala yani e so na tamata o Mosese me ra raici Jaseri; era a mani taura na nodra koro ka vakasevi ira tani na Amoraiti era tiko e keya. Sa Vakadrukai Na Tui O Oki 
<br /><span class="verse" id="33">33 </span>E ra sa vuki ka muria cake na sala i Pasani. Sa veivala kei ira o Oki na tui Pasani, o koya kei ira vakaaduaga na nona tamata, me ra la'ki vala ki Etirei. 
<br /><span class="verse" id="34">34 </span>Sa qai vosa o Jiova vei Mosese, "Mo kakua ni rerevaki koya, Ni'u sa soli koya oti ki ligamu kei ira kecega nona tamata, me yacova ni sa sega tale e dua me bula rawa se vo vei koya; ka ra sa qai mai taura na nodra vanua me nodra." 
<br /><span class="verse" id="35">35 </span>Era sa rawai koya, o ira na luvena, kei ira nona tamata, me yacova ni sa sega tale e dua me bula rawa se vo vei koya; ka ra sa qai mai taura na nodra vanua me nodra.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
