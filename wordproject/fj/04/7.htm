<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai yaco, ena siga sa vakaduria oti kina na vale ni Kalou o Mosese, sa qai lumuta ka vakatabuya na kena i yaya kece, na i cabocabo ni soro kei na i yaya ni vakasaqa; sa lumuti ira ka vakatabui ira. 
<br /><span class="verse" id="2">2 </span>Ia, o ira na i liuliu e Isireli, o ira era veiliutaki mai na veivuvale ni nodra qase, o ira na i liuliu ni nodra veimataqali kei ira kece era sa wiliki oti, era sa qai vakacabo i soro. 
<br /><span class="verse" id="3">3 </span>Era sa qai kauta mai na nodra i madrali vua na Kalou, e ono na qiqi ni yau sa Sinai vutuvutu tu kei na tinikarua na bulumakau, dua na qiqi ni yau e rau vodo kina e rua na liuliu, ka ra tau yadua na bulumakau me dua na i liuliu; era sa qai mai vakacabora e na mata ni vale ni Kalou. 
<br /><span class="verse" id="4">4 </span>Sa qai vosa vei Mosese o Jiova, ka tukuna, 
<br /><span class="verse" id="5">5 </span>"Mo ciqoma mai vei ira na veika oqo, me rawa ni ra vakamatautaki ira ena veiqaravi ni vale ni Kalou; ka mo qai votai ira kina na Livai, Kivei Ira na tagane taucoko me vaka na nodra dui cakacaka." 
<br /><span class="verse" id="6">6 </span>Sa qai kauti ira na qiqi ni yau kei na bulumakau o Mosese ka solia vei ira na Livai. 
<br /><span class="verse" id="7">7 </span>E rua na qiqi ni yau kei na va na bulumakau sa solia o koya vei ira na luvei Kerisoni, me vaka na i tavi era a qarava; 
<br /><span class="verse" id="8">8 </span>O ira na luvei Merari e votai vei ira e va na qiqi ni yau kei na walu na bulumakau me vaka na nodra cakacaka, ena ruku ni lewa i Icama na luvei Eroni na bete. 
<br /><span class="verse" id="9">9 </span>Ia o ira ga na luvei Koaci e sega ni soli vei ira e dua na ka, baleta ni rui savasava na nodra i lesilesi ni cakacaka, ka ra a colata ena vatuvatu ni tabadra. 
<br /><span class="verse" id="10">10 </span>Era sa qai mai vakacabora na vei liuliu na i madrali ni vakacacabo ni cabocabo ni soro ena gauna e sa lumuti oti kina; ka ra sa qai mai cabora o ira na i liuliu ena mata ni cabocabo ni soro. 
<br /><span class="verse" id="11">11 </span>Ni sa tukuna na Kalou vei Mosese, "Era na mai vakacabora na nodra i madrali, dua na i liuliu ena dua na siga, me baleta na kena vakatabui na i cabocabo ni soro." 
<br /><span class="verse" id="12">12 </span>Ka sa kena i matai me mai cabora na nona i madrali e na i matai ni siga o Nasoni na luvei Amenatave, mai na yavusa i Juta. 
<br /><span class="verse" id="13">13 </span>Sa nona i madrali e dua na dari siliva, ka rauta na kena bibi e dua na drau tolusagavulu na sikele, kei na dua na dari siliva ka vitusagavulu na sikele, me vakadina na sikele ni vale ni Kalou, ka rau sinai ruarua, oi rau oqo ena valawa makare e veiwaki vata kei na waiwai mei madrali laukana. 
<br /><span class="verse" id="14">14 </span>E dua na bilo koula e tini na sikele, e sinai vutuvutu e na ka boivinaka; 
<br /><span class="verse" id="15">15 </span>E dua na bulumakau gone, e dua na sipi tagane, kei na dua na luve ni sipi tagane se qai yabaki dua, mei soro kama; 
<br /><span class="verse" id="16">16 </span>E dua na me gone mei soro ni valavala ca; 
<br /><span class="verse" id="17">17 </span>ia na i madrali ni veivinakati; me rua na bulumakau, lima na sipi tagane, lima na luve ni sipi tagane ra se qai yabaki dua. Sa i koya oqo na i madrali nei Nasoni na luvei Amenatave. 
<br /><span class="verse" id="18">18 </span>E na i karua ni siga e sa qai vakacabora o Nacanieli na luvei Sua, ka i liuliu vei ira na Isakari e dua na madrali. 
<br /><span class="verse" id="19">19 </span>E na nona i madrali e a mani vakacabora kina e dua na dari siliva, ka kena bibi e rauta ni dua na drau tolusagavulu na sikele, kei na dua na dari siliva ka rauta ni vitusagavulu na sikele, me vaka na i lavo ni vale ni Kalou, ka rau sinai vutuvutu ruarua ena valawa makare veiwaki kei na waiwai mei madrali laukana; 
<br /><span class="verse" id="20">20 </span>E dua na dari koula e tiko kina e tini na i lavo, sinai ena ka boi vinaka; 
<br /><span class="verse" id="21">21 </span>E dua na bulumakau gone, dua na sipi tagane, kei na dua na luve ni sipi tagane ka se qai yabaki dua, mei soro kama; 
<br /><span class="verse" id="22">22 </span>E dua na me tagane e ka gone, mei soro ni valavala ca; 
<br /><span class="verse" id="23">23 </span>ia, na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ra se qai yabaki dua. Sai koya oqo nai madrali i Nicanieli na luvei Sua. 
<br /><span class="verse" id="24">24 </span>E nai ka tolu ni siga sa qai vakacabora o Iliavi na luvei Eloni, ka nodra i liuliu na luvei Sevuloni e dua na i madrali. 
<br /><span class="verse" id="25">25 </span>Sa nonai soro e dua na dari siliva, ka rauta ni dua na drau tolusagavulu na kena bibi na sikele, kei na dua na dari siliva e tiko kina e vitusagavulu na sikele, me vaka na i lavo ni vale ni Kalou, e rau Sinai vutuvutu ruarua ena valawa makare ka veiwaki vata kei na waiwai mei madrali laukana; 
<br /><span class="verse" id="26">26 </span>E dua na dari koula ka tiko kina e tini na sikele, sinai e na ka boivinaka; 
<br /><span class="verse" id="27">27 </span>E dua na bulumakau gone, e dua na sipi tagane, ka dua na luve ni sipi tagane ka se qai yabaki dua, mei soro kama; 
<br /><span class="verse" id="28">28 </span>E dua na me gone mei soro ni valavala ca; 
<br /><span class="verse" id="29">29 </span>ia na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ka se qai yabaki dua. Sai koya oqo na i madrali i Iliavi na luve i Eloni. 
<br /><span class="verse" id="30">30 </span>Ena i ka va ni siga sa qai vakacabora o Elisuri na luve i Setiuri ka nodra i liuliu na luvei Ruveni e dua na i madrali. 
<br /><span class="verse" id="31">31 </span>Sa nona i madrali e dua na dari siliva, ka kena bibi e dua na drau tolusagavulu na sikele, kei na dua tale na bilo siliva e tiko kina e vitusagavulu na sikele, me vaka ga na i vakarau bibi ni vale ni Kalou, ka rau sinai vutuvutu ruarua ena witi veiwaki vata kei na waiwai kei na i madrali e laukana; 
<br /><span class="verse" id="32">32 </span>E dua na i taki koula e tini na paodi, ka sinai e na ka boivinaka; 
<br /><span class="verse" id="33">33 </span>E dua na bulumakau gone, dua na sipi tagane, dua na luve ni sipi tagane se qai yabaki dua, me i soro kama; 
<br /><span class="verse" id="34">34 </span>E dua na me gone me i soro ni valavala ca; 
<br /><span class="verse" id="35">35 </span>ia na i madrali ni veivinakati; e rua na bulumakau, lima na sipi tagane, lima na me tagane ka lima na luve ni sipi tagane ka ra se qai yabaki dua. Sai koya oqo na i madrali i Elisuri na luvei Setiuri. 
<br /><span class="verse" id="36">36 </span>Ena i ka lima ni siga sa tarava mai o Selumieli na luvei Surisatai kai liuliu vei ira na luvei Simione, sa mai vakacabora e dua na i madrali. 
<br /><span class="verse" id="37">37 </span>Sa nona i madrali e dua na dari siliva, sa kena bibi e dua na drau tolusagavulu na sikele kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau Sinai ruarua ena witi, veiwaki kei na waiwai me i madrali e laukana; 
<br /><span class="verse" id="38">38 </span>E dua na i taki koula e rauta ni tini na paodi, ka Sinai ena ka boivinaka; 
<br /><span class="verse" id="39">39 </span>E dua na bulumakau gone, dua na sipi tagane, ka dua na luve ni sipi tagane ka se qai yabaki dua, me i soro kama. 
<br /><span class="verse" id="40">40 </span>E dua na me gone me i soro ni valavala ca; 
<br /><span class="verse" id="41">41 </span>ia na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ka ra se qai yabaki dua. Sai koya oqo na i madrali i Selumieli na luvei Surisatai. 
<br /><span class="verse" id="42">42 </span>Ena i kaono ni siga o Eliasava na luvei Tineli kai liuliu vei ira na luvei Kata sa mai cabora e dua na i madrali. 
<br /><span class="verse" id="43">43 </span>E nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua ena witi, veiwaki vata kei na waiwai mei madrali laukana. 
<br /><span class="verse" id="44">44 </span>dua na i taki koula e rauta ni tini na paodi, Sinai ena ka boivinaka; 
<br /><span class="verse" id="45">45 </span>dua na bulumakau gone, dua na sipi tagane, ka dua na luve ni sipi tagane se qai yabaki dua, me i soro kama; 
<br /><span class="verse" id="46">46 </span>dua na me gone me i soro ni valavala ca; 
<br /><span class="verse" id="47">47 </span>ia na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Eliasava na luvei Tineli. 
<br /><span class="verse" id="48">48 </span>Ena i ka vitu ni siga o Eliasama na luvei Amiute, kai liuliu vei ira na luvei Ifereimi, sa mai cabora e dua na i madrali. 
<br /><span class="verse" id="49">49 </span>Sa nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua ena witi, veiwaki vata kei na waiwai me i madrali laukana; 
<br /><span class="verse" id="50">50 </span>e dua na i taki koula e tini na sikele, ka sinai ena ka boivinaka; 
<br /><span class="verse" id="51">51 </span>e dua na bulumakau gone mei soro ni valavala ca; 
<br /><span class="verse" id="52">52 </span>dua na me gone me i soro ni valavala ca; 
<br /><span class="verse" id="53">53 </span>ia na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Elisama na luvei Amiute. 
<br /><span class="verse" id="54">54 </span>Ena i ka walu ni siga, o Kamelieli na luvei Petasuri kai liuliu vei ira na luvei Manasa sa mai cabora e dua na i madrali. 
<br /><span class="verse" id="55">55 </span>Sa nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua e na witi, veiwaki vata kei na waiwai me i madrali e laukana; 
<br /><span class="verse" id="56">56 </span>dua na i taki koula e tini na sikele, ka sinai ena ka boivinaka; 
<br /><span class="verse" id="57">57 </span>dua na bulumakau gone, dua na sipi tagane, dua na luve ni sipi tagane ka se qai yabaki dua, me i soro kama; 
<br /><span class="verse" id="58">58 </span>dua na me gone me i soro ni valavala ca; 
<br /><span class="verse" id="59">59 </span>ia na i madrali ni veivinakati; e rua na bulumakau, lima na sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Kamelieli na luvei Petasuri. 
<br /><span class="verse" id="60">60 </span>E nai ka ciwa ni siga o Avitani na luvei Kitioni kai liuliu vei ira na luvei Penijamini, sa mai vakacabora e dua na i madrali. 
<br /><span class="verse" id="61">61 </span>Sa nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua e na witi, veiwaki vata kei na waiwai me i madrali e laukana; 
<br /><span class="verse" id="62">62 </span>dua na i taki koula e tini na sikele, ka sinai e na ka boivinaka; 
<br /><span class="verse" id="63">63 </span>dua na bulumakau gone, dua na sipi tagane, ka dua na luve ni sipi tagane ka se qai yabaki dua, me i soro kama; 
<br /><span class="verse" id="64">64 </span>dua na me gone mei soro ni valavala ca; 
<br /><span class="verse" id="65">65 </span>ia na i madrali ni veivinakati: e rua na bulumakau, lima na sipi tagane, lima na me tagane, ka lima sipi tagane, lima na me tagane, ka lima na luve ni sipi tagane ka ra se qai yabaki dua. Sai koya oqo na i madrali i Avitani na luvei Kitioni. 
<br /><span class="verse" id="66">66 </span>E na i katini ni siga o Aisea na luvei Amisatai, ei liuliu vei ira na luvei Tani sa mai vakacabora e dua na i madrali. 
<br /><span class="verse" id="67">67 </span>Sa nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua e na witi, veiwaki vata kei na waiwai me i madrali e laukana; 
<br /><span class="verse" id="68">68 </span>dua na i taki koula e tini na sikele, ka sinai e na ka boivinaka; 
<br /><span class="verse" id="69">69 </span>dua na bulumakau gone, dua na sipi tagane, ka dua na luve ni sipi tagane ka se qai yabaki dua, me i soro kama; 
<br /><span class="verse" id="70">70 </span>dua na me gone mei soro ni valavala ca; 
<br /><span class="verse" id="71">71 </span>ia na i madrali ni veivinakati: e rua na bulumakau, lima na sipi tagane, lima na me tagane, ka lima sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Aiesa na luvei Amisatai. 
<br /><span class="verse" id="72">72 </span>E na i ka tinikadua ni siga o Pagieli na luvei Okarani, ka i liuliu vei ira na luvei Aseri e sa cabora e dua nai madrali. 
<br /><span class="verse" id="73">73 </span>Sa nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi ena vale ni Kalou, ka rau sinai ruarua e na witi, veiwaki vata kei na waiwai me i madrali e laukana; 
<br /><span class="verse" id="74">74 </span>dua na i taki koula e tini na sikele, ka sinai e na ka boivinaka; 
<br /><span class="verse" id="75">75 </span>dua na bulumakau gone, dua na sipi tagane, ka dua na luve ni sipi tagane ka se qai yabaki dua, me i soro kama; 
<br /><span class="verse" id="76">76 </span>dua na me gone mei soro ni valavala ca; 
<br /><span class="verse" id="77">77 </span>ia na i madrali ni veivinakati: e rua na bulumakau, lima na sipi tagane, lima na me tagane, ka lima sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Pagieli na luvei Okarani. 
<br /><span class="verse" id="78">78 </span>E na i ka tinikarua ni siga o Aira na luvei Anani, kai liuliu vei ira na luvei Navitalai, e sa mai cabora e dua na i madrali. 
<br /><span class="verse" id="79">79 </span>E nona i madrali e dua na dari siliva, ka rauta ni dua na drau tolusagavulu na sikele na kena bibi, kei na dua na bilo siliva e rauta ni vitusagavulu na sikele, me vaka ga na vakarau bibi e na vale ni Kalou, ka rau sinai ruarua e na witi, veiwaki vata kei na waiwai me i madrali e laukana; 
<br /><span class="verse" id="80">80 </span>dua na i taki koula e tini na sikele, ka sinai e na ka boivinaka; 
<br /><span class="verse" id="81">81 </span>dua na bulumakau gone, dua na sipi tagane, ka dua na luve ni sipi tagane ka se qai yabaki dua, me i soro kama; 
<br /><span class="verse" id="82">82 </span>dua na me gone mei soro ni valavala ca; 
<br /><span class="verse" id="83">83 </span>ia na i soro ni veivinakati: e rua na bulumakau, lima na sipi tagane, lima na me tagane, ka lima sipi tagane, lima na me tagane, ka lima na luve ni sipi tagane ka ra se qai yabaki dua. Sa i koya oqo na i madrali i Aira i na luvei Enani. 
<br /><span class="verse" id="84">84 </span>Sai koya oqo nai madrali e a vakacabori e na i cabocabo ni soro mai vei ira na i liuliu e Isireli, ena gauna e lumuti kina, e tinikarua na dari siliva, tinikarua na bilo siliva, ka tinikarua na i taki koula. 
<br /><span class="verse" id="85">85 </span>Na vei dari siliva yadudua e rauta ni dua na drau tolusagavulu na sikele kei na veibilo yadua e vitusagavulu na sikele. Na vei dari siliva kece e rauta taucoko ni rua na udolu va na drau na sikele me vaka ga na vakarau bibi ena vale ni Kalou. 
<br /><span class="verse" id="86">86 </span>Na tinikarua na i taki koula ka sinai kina na ka boivinaka e rauta ni tini na sikele dua na tikina, me vaka ba vakarau bibi ena vale ni Kalou, ia na koula e na i taki kece e rauta ni dua na drau tolusagavulu na sikele na kedra bibi. 
<br /><span class="verse" id="87">87 </span>Na bulumakau kece e cabori me i soro kama e tinikarua na bulumakau gone, tinikarua na sipi tagane, tinikarua na luve ni sipi tagane era ka gone ka ra se qai yabaki dua, kei na nodra i madrali laukana, kei ira na luve ni me gone me i soro ni valavala ca e rauta ni ra lewe tinikarua. 
<br /><span class="verse" id="88">88 </span>O ira na bulumakau kece era a cabori me i madrali ni veivinakati e rauta ni ra lewe ruasagavulu ka va na bulumakau, onosagavulu na sipi tagane, onosagavulu na me tagane, ka onosagavulu talega na luve ni sipi tagane ka ra se qai yabaki dua. Sai koya oqo na i madrali ea vakacabori e na i cabocabo ni soro ena gauna e sa lumuti oti kina. 
<br /><span class="verse" id="89">89 </span>Ena gauna sa lako yani kina o Mosese kina loma ni vale ni Kalou me veivosaki kei Koya, a sa rogoca na domo i Koya ka vosa tiko vua mai na dela ni cabocabo ni loloma ka toka ena Kato ni Vunau, e na loma ni kedrau tadrua na Serafimi, sa vosa kina o Koya vua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
