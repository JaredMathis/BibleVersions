<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa na Kalou vei Mosese ka tukuna, 
<br /><span class="verse" id="2">2 </span>"Mo vosa vei ira na luvei Isireli ka vaka: 'Kevaka sa vakacabora e dua na i madrali e dua na tagane se dua na yalewa, me sa vosa bubului kina me sa Tawasei, me tawasei koya kina vua na Kalou, 
<br /><span class="verse" id="3">3 </span>'Me qai tawasei koya mai na gunu waini kei na vei yaqona tale eso, me qai gunuva ga o koya na vakabulagitaki ka caka mai na so tale na gunu; me kakua tale ga ni gunuva na wai wiwi se kania na vua ni vaini sa drokadroka se vakasigani. 
<br /><span class="verse" id="4">4 </span>'Ena veisiga kece e tawasei kina, me kakua sara ga ni kania e dua na ka mai na vua ni vaini, na sorena se na kulina. 
<br /><span class="verse" id="5">5 </span>'Ena veisiga yadudua ni nona bubului me sa tawasei, ena sega ni tara na uluna e dua na i koti ni ulu, me yacova ni sa vakacavari na siga e tawase kina me nona na Kalou, ena savasava o koya. Me qai laiva tikoga na drau ni uluna me tubu tiko me balavu. 
<br /><span class="verse" id="6">6 </span>'Ena veigauna kece e tawase tiko kina o koya me nona na Kalou, me kakua sara ni torova yani e dua na yago ni mate. 
<br /><span class="verse" id="7">7 </span>'Me kakua talega ni vakadukadukalitaki koya e matadrau na nona i tubutubu, ena vukudrau na tacina se ganena, ke rau mani mate, baleta na nona tawase, me nona na Kalou, sa toka sara ga oqori e uluna. 
<br /><span class="verse" id="8">8 </span>'Na veisiga kecega ni nona tawase ena vakatabui me savasava tikoga vua na Kalou. 
<br /><span class="verse" id="9">9 </span>'Ia kevaka e mani mate vakasauri e dua ena yasai koya sa tawase, ka sa mani vakadukara kina na uluna sa tabu tasi, me qai tasia laivi o koya na drau ni uluna ena siga ni nona vakasavasavataki, ena kavitu ni siga me qai tasia laivi kina. 
<br /><span class="verse" id="10">10 </span>'Ena i ka walu ni siga me qai kauta mai e rua na soqe se rua na ruve gone vua na bete, ki na katuba ni vale ni veitavaki; 
<br /><span class="verse" id="11">11 </span>'Me na vakacabora na bete e dua mei soro ni valavala ca kei na kenai karua mei soro e vakamai, ka me vakacabori me baleti koya, ni sai valavala ca o koya e na vuku ni yago ni mate; ka na vakasavasavataka talega na uluna ena siga vata ga o ya. 
<br /><span class="verse" id="12">12 </span>'Ena vakatabuya o koya vei Jiova na veisiga kece e tawase tiko kina, ka me kauta mai e dua na luve ni sipi tagane ka se qai yabaki dua mei soro ni caka cala, ia na veisiga ni nona tawase, me na qai kau mai o koya kina katuba ni vale ni veitavaki. 
<br /><span class="verse" id="13">13 </span>'Sai koya oqo na lawa me baleti ira sa tawasei ira, ni sa mai vakayacori oti na veisiga ni nona tawase, me na qai kau mai o koya ki na katuba ni vale ni veitavaki. 
<br /><span class="verse" id="14">14 </span>'Me na qai mai vakacabora na nonai madrali vei Jiova; dua na luve ni sipi tagane se qai yacova na yabaki dua ka se sega ni ca, mei soro kama, ka dua na sipi yalewa se qai yabaki dua sa sega ni ca mei soro ni valavala ca, ka dua na sipi mei soro ni veivinakati, 
<br /><span class="verse" id="15">15 </span>'Me dua na kato ni madrai ka sega ni vakatubu, na keke e caka ena valawa vulavula makare ka veiwaki kei na waiwai, kei na keke mamare e so ka sega ni vakatubutaki ka lumuti e na waiwai, kei na madrali e laukana kei na kena e liviraki. 
<br /><span class="verse" id="16">16 </span>'Ka na qai kauta mai na bete e na matai Jiova me vakacabora na nona i soro ni valavala ca kei na nona i soro kama; 
<br /><span class="verse" id="17">17 </span>'Me qai vakacabora na sipi yalewa mei madrali ni veivinakati vei Jiova; vata kei na kato ni madrai sega ni vakatubu; ka na vakacabora talega na bete nai madrali laukana kei koya e liviraki. 
<br /><span class="verse" id="18">18 </span>'Ia, o koya sa tawase tu me qai tasia na uluna ka vakatabui tu ena mata ni katuba ni vale ni veitavaki, ka me qai kumuna na drau ni uluna tabu ka biuta yani kina bukawaqa ena ruku ni madrali ni veivinakati. 
<br /><span class="verse" id="19">19 </span>'Me qai taura na bete na vatuvatu ni taba ni sipi sa vakasaqari tu, kei na dua na keke sa sega ni vakatubutaki mai na kena kato, vata kei na dua na keke mamare sega ni vakatubu, ka biuta kina ligai koya sa tawase tu ni sa oti na nona tasia na uluna ka a tabu tu, 
<br /><span class="verse" id="20">20 </span>'Ia, na bete ena qai yalovaka me wili mei soro e yalovaki e na matai Jiova; era na vakatabui ka savasava vua na bete, kei na serena na i soro e yalovaki kei na saga ni madrali e lavelaveti. Ni oti oqo e sa na qai rawa vua sa tawase tu me gunu waini.' 
<br /><span class="verse" id="21">21 </span>"Sai koya oqo na lewa e vauci koya sa tawase tu ka bubului kina vua na Kalou me tawasei koya, kei na veika tale e so, e rawa ni vakaitavi kina na ligana; me vaka na bubului e a cakava, e dodonu kina vua me vakayacora me vaka sara ga na lawa ni nona tawasei." 
<br /><span class="verse" id="22">22 </span>Sa vosa tale na Kalou vei Mosese ka tukuna; 
<br /><span class="verse" id="23">23 </span>"Mo vosa vei Eroni kei rau na luvena, ka vaka, 'Oqo na i valavala mo dou vosa vakalouvinakataki ira kina na luvei Isireli, Tukuna vei ira: 
<br /><span class="verse" id="24">24 </span>"Me vakalouvinakataki kemuni o Jiova, ka maroroi kemuni; 
<br /><span class="verse" id="25">25 </span>"Me cilavi kemuni nai serau ni mata i Jiova, ka me yalololoma talega vei kemuni; 
<br /><span class="verse" id="26">26 </span>Me laveta cake o Jiova na Nona veivakadonui vei kemuni Ka me vakacegui kemuni."' 
<br /><span class="verse" id="27">27 </span>"Me rawa kina ni ra toqa na Yacaqu ena kedra maliwa na luvei Isireli, ka'u na vakalouvinakataki ira."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
