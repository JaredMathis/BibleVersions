<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa vei Mosese o Jiova ka vaka: 
<br /><span class="verse" id="2">2 </span>"Mo vakaroti ira na luve i Isireli me ra biuti ira laivi na tamata vukavuka mai na nodra i tikotiko, na tauvi vidikoso, kei ira era sa tara na yago ni mate. 
<br /><span class="verse" id="3">3 </span>"Mo biuti ira tani sara ga na tagane se na yalewa; kauti ira vakatikitiki mai na nodra i tikotiko, me ra kakua kina ni vakadukadukalitaka na nodra i tikotiko e na vanua Au sa tiko vata kina kei ira e na kedra maliwa." 
<br /><span class="verse" id="4">4 </span>Era sa qai cakava sara na luve i Isireli na veika o ya ka ra sa biuti ira tani mai na nodra i tikotiko; me vaka sa vakarota o Jiova vei Mosese, era sa vakayacora vakakina.   
<br /><span class="verse" id="5">5 </span>Sa qai vosa tale o Jiova vei Mosese ka vaka: 
<br /><span class="verse" id="6">6 </span>"Mo vosa vei ira na luvei Isireli ka tukuna; 'Kevaka sa cakava e dua ga na ka ca e dua na tagane se dua na yalewa e na nona sega ni yalodina vua na Kalou, e sa na beitaki na tamata o ya, 
<br /><span class="verse" id="7">7 </span>'Me na qai vakatusa o koya na ca e sa cakava. Me na qai sauma lesu taucoko tale o koya na ka ca e sa cakava, ka me dua tale na kena i kalima, ka me solia lesu tale vei koya e a caka ca vua. 
<br /><span class="verse" id="8">8 </span>'Ia kevaka sa sega na wekai koya ka dodonu me caka vua na veisausaumi e na vuku ni ka ca ea caka vua, na veisausaumi ni veika ca o ya me na qai kau vua na Kalou ena vukuna na bete mei kuri ni luve ni me, me vakacabori ena vukuna. 
<br /><span class="verse" id="9">9 </span>'Nai soro taucoko e savasava mai vei ira na luvei Isireli ka ra sa kauta mai vua na bete me qai soli kece vua me nona. 
<br /><span class="verse" id="10">10 </span>'Na veika savasava taucoko era taukena na tamata yadudua me soli taucoko me nona; kei na veika kecega era solia vua na bete me qai votai kece me nona.'" 
<br /><span class="verse" id="11">11 </span>Sa qai vosa na Kalou vei Mosese, ka tukuna, 
<br /><span class="verse" id="12">12 </span>"Mo vosa vei ira na luvei Isireli ka tukuna vei ira: 'Kevaka sa lako tiko vakatani e dua na yalewa vakawati ka sega ni yalodina tiko vei watina tagane, 
<br /><span class="verse" id="13">13 </span>'Ka rau laki veimoceri ka tiko vata sara kei na dua na tagane tani, ka vunitaki koya mai vei watina dina, sa na yaco kina vua me vakadukadukalitaki koya, ka sega ni dua e i vakadinadina vua se me rau kune sara ga â€” 
<br /><span class="verse" id="14">14 </span>'Kevaka sa yaco mai na yalo ni vuvu vei watina tagane me vuvutaki watina yalewa, baleta ni sa vakadukadukalitaki koya; se sa yaco mai vua na yalo ni vuvu ka mani vuvutaki watina yalewa, dina beka ni se sega ni vakadukadukalitaki koya â€” 
<br /><span class="verse" id="15">15 </span>'Me qai kauti watina yalewa mai o tagane vua na bete, me qai kauta mai o koya na i soro e gadrevi vei yalewa, me dua na i katini na i vakarau madrai droka; me kakua ni sova kina na waiwai se dua na ka boi vinaka, baleta oqori na i madrali ni veivuvutaki, kai madrali ni veivakananumi, ena kena kau mai na i valavala ca me vakananumi tiko. 
<br /><span class="verse" id="16">16 </span>'Me na qai kauti koya vakavoleka mai na bete, ka vakatikora ena mata i Jiova. 
<br /><span class="verse" id="17">17 </span>'Me na qai taura na bete na wai ni savasava ena dua na beseni, ka kumuna vata e so na qele ena buturara ni loma nivale ni veitavaki ka biuta yani kina na wai. 
<br /><span class="verse" id="18">18 </span>'Na bete me na qai vakaturi koya na yalewa ena mata i Jiova, ka qai ubia na uluna, ka solia ki ligana na i madrali ni veivakananumi, sai koya na madrai droka ni veivuvutaki. Esa na qai tiko e ligana na bete na wai gaga e dau kauta mai na vosa ni veicudruvi. 
<br /><span class="verse" id="19">19 </span>'E sa na qai vakayacora vua na bete me dua na nona vosa ni bubului ka tukuna vua na yalewa, "Kevaka e sega ni davo vata kei iko e dua na tagane, se o sega ni lako sese kina bula dukadukali ni o se vauci tikoga vei watimu tagane, mo galala mai na wai gaga oqo e dau kauta mai na veicudruvi. 
<br /><span class="verse" id="20">20 </span>"Ia kevaka o sa lako tani dina mai ni o se vauci tikoga vei watimu tagane, ka o sa mani vakadukadukalitaki iko e na nomu sa davo vata tale kei na so na tagane e sega ni watimu" â€” 
<br /><span class="verse" id="21">21 </span>'Me na qai vakatikora na yalewa o koya na bete e na vuku ni vosa ni bubului ni veicudruvi ka me qai tukuna vua na yalewa â€“ "Sa cudruvi iko na Kalou e na bubului kei ira na wekamu, ka me vuca mai na sagamu ka vuce talega na ketemu mai vei Jiova; 
<br /><span class="verse" id="22">22 </span>"Na wai oqo ka tiko kina na cudru e na curu yani ki loma ni ketemu, ka na vakavucea mai, e na vuca talega mai na sagamu." E na qai tukuna na yalewa, " Emeni, me yaco ga me vakakina." 
<br /><span class="verse" id="23">23 </span>'Me qai vola na vosa ni veicudruvi oqo na bete ena dua na i vola, ka basubasuka yani kina loma ni wai gaga. 
<br /><span class="verse" id="24">24 </span>'Me na qai vakavuna vua na yalewa me gunuva na wai gaga ni vosa ni cudru, ena qai curu yani na wai o ya me vagaga na lomana. 
<br /><span class="verse" id="25">25 </span>'Ena qai taura na bete na madrali ni veivuvutaki mai na liga ni yalewa, ka yalovaka nai madrali ena mata i Jiova, ka me qai kauta mai kina i cabocabo ni soro; 
<br /><span class="verse" id="26">26 </span>'Me na qai kumuna vata me qumia e ligana e dua na i wase ni madrali, ka mei vakananumi, me qai va kama ena i cabocabo ni soro, ka me qai solia vua na yalewa me gunuva na wai. 
<br /><span class="verse" id="27">27 </span>'Ni sa vagunuvi koya oti ena wai, ia ni sa na yaco, kevaka e dina ni sa vakadukadukalitaki koya oti ka sega ni yalodina vua na watina, e sa na yaco sara me wiwi vei koya, sa na qai vuce mai kina na ketena, ka tekivu me vuca sara mai na sagana, ka sa yaco o koya me cudruvi e na kedra maliwa na wekana. 
<br /><span class="verse" id="28">28 </span>'Ia, kevaka e dina ni se sega ni vakadukadukalitaki koya na yalewa, ka se savasava tiko, e sa na vagalalataki o koya, ka na rawa me vakawa. 
<br /><span class="verse" id="29">29 </span>'Sa i koya oqo na lawa ni veivuvutaki, ni se vauci tikoga e dua na yalewa vakawati vei watina, ia e mani digidigi me lako tani yani ka vakadukadukalitaki koya, 
<br /><span class="verse" id="30">30 </span>'Se me sa yaco vua e dua na tagane na yalo ni vuvu, me sa vuvutaki watina kina, me qai vakaturi yalewa o koya e na matai Jiova, ka me qai cakava taucoko na bete na lawa oqo vua na yalewa. 
<br /><span class="verse" id="31">31 </span>'Esa na galala kina na tagane mai na ca o ya, ia, na yalewa e sa tauca na ka e beitaki kina.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
