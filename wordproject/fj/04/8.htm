<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Na Kedra I Wiliwili, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Na Kedra I Wiliwili</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa na Kalou vei Mosese, ka tukuna: 
<br /><span class="verse" id="2">2 </span>"Mo vosa vei Eroni, ka vaka; 'Ni o sa tuvani iratou na cina, e vitu na cina me ratou vakararamataka na i tutu ni cina.'" 
<br /><span class="verse" id="3">3 </span>Sa cakava vakakina o Eroni; ni sa tuvani iratou na cina me ratou tadrava toka na kenai tutu, me vaka sa vakaroti Mosese kina o Jiova. 
<br /><span class="verse" id="4">4 </span>Na kena caka vakamatau na i tutu ni cina oqo sa caka e na koula sa lautuki mai na tolona kina sena sa tukilaki. Me vaka sara ga na kena i tuvaki ka vakatakila na Kalou vei Mosese, sa vakayacora me vakakina. 
<br /><span class="verse" id="5">5 </span>Sa qai vosa o Jiova vei Mosese, ka tukuna: 
<br /><span class="verse" id="6">6 </span>"Mo kauti ira na Livai mai vei ira na luvei Isireli ka me muri na i tuvatuva ni veiqaravi me ra vakasavasavataki. 
<br /><span class="verse" id="7">7 </span>"Oqo na i valavala mo cakava mo vakasavasavataki ira kina: mo vakamirika vei ira na wai savasava, ka mo qai laivi ira me ra toroya kece na yagodra, ka me ra qai savata na nodra i sulu, ka me ra rawa ni savasava kina. 
<br /><span class="verse" id="8">8 </span>"Me ra qai kauta e dua na bulumakau gone vata kei na i madrali laukana ka buli e na valawa matailalai sa veiwaki kei na waiwai, ka mo na qai kauta talega e dua na bulumakau gone me i madrali ni valavala ca. 
<br /><span class="verse" id="9">9 </span>"Mo na qai kauti ira mai na Livai kina mata ni vale ni veitavaki, ka mo na qai vakasokumuni ira kece na lewe ni vavakoso i Isireli. 
<br /><span class="verse" id="10">10 </span>"Ka mo na qai kauti ira mai na Livai e na matai Jiova, ia, o ira na luvei Isireli me ra na qai tabaki ira na Livai e na ligadra. 
<br /><span class="verse" id="11">11 </span>"Ia, o Eroni me na qai vakacabori ira na Livai vei Jiova, me vaka na i madrali e yalovaki mai vei ira na Isireli, ka me rawa ni ra cakava kina na cakacaka i Jiova. 
<br /><span class="verse" id="12">12 </span>"Ia o ira na Livai me ra na qai tabaka na uludra na bulumakau gone, ia, mo na qai cabora e dua me i madrali ni valavala ca ka dua tale me i soro kama vei Jiova, me ra sorovaki kina o ira na Livai. 
<br /><span class="verse" id="13">13 </span>"Mo na qai vakaduri ira na Livai e na mata i Eroni kei rau na luvena, ka vakacabori ira me vaka na i madrali e yalovaki vua na Kalou. 
<br /><span class="verse" id="14">14 </span>"Ia mo na tawasei ira vakaoqo na Livai mai vei ira na luvei Isireli, ka ra sa na yaco na Livai me ra Noqu. 
<br /><span class="verse" id="15">15 </span>"Ni oti oqori era sa na lako sara na Livai me ra veiqaravi ena loma ni Vale ni Veitavaki, ia mo na vakasavasavataki ira ka vakacabori ira me vaka nai madrali e yalovaki. 
<br /><span class="verse" id="16">16 </span>"Ni ra sa na soli taucoko sara ga vei Au mai vei ira na gone ni Isireli; Au sa tauri ira sara ga me Noqu ka me rai sosomi vei ira na ulumatua vei ira kece na luvei Isireli. 
<br /><span class="verse" id="17">17 </span>"Ni ra sa Noqu o ira kece na ulumatua mai vei ira na luvei Isireli, ruarua na tamata kei na manumanu; e na siga au a vaqeavutaki ira kina na ulumatua ni vanua oijipita Au sa vakatabui ira kina oqo me ra Noqu. 
<br /><span class="verse" id="18">18 </span>"Au sa tauri ira kina na Livai me kedra i sosomi na ulumatua taucoko e Isireli. 
<br /><span class="verse" id="19">19 </span>"Ka'u sa soli ira kina na Livai vei Eroni me rai solisoli kei rau talega na luvena mai vei ira taucoko na luvei Isireli, me ra veiqaravi ena vukudra na Isireli ena loma ni vale ni Veitavaki, ka me ra vakacaboi soro talega me baleti ira na luvei Isireli, ka me kakua ni ra cudruvi na Isireli ni ra sa torova mai na vale ni Kalou." 
<br /><span class="verse" id="20">20 </span>E rau sa qai cakava o Mosese vata kei Eroni kei ira na i vavakoso taucoko ni luvei Isireli na veika oqo vei ira na Livai; me vaka sara ga e ya vakarota o Jiova vei Mosese me baleti ira na Livai, era sa cakava vakakina na luvei Isireli vei ira. 
<br /><span class="verse" id="21">21 </span>Era sa qai vakasavasavataki ira na Livai ka ra sa savata na nodra i sulu; ia o Eroni sa vakacabori ira me vaka na i madrali e yalovaki vua na Kalou, sa qai vakacaboi soro o Eroni e na vukudra me vakasavasavataki ira. 
<br /><span class="verse" id="22">22 </span>Ni oti oqo, era sa cavutu sara na Livai me ra sa qarava yani na nodra cakacaka e na loma ni vale ni veitavaki ena matai Eroni kei rau na luvena; me vaka ga sa vakarota oti na Kalou vei Mosese baleti ira na Livai, e ratou sa mani kitaka vakakina vei ira. 
<br /><span class="verse" id="23">23 </span>Ia sa vosa o Jiova vei Mosese ka tukuna, 
<br /><span class="verse" id="24">24 </span>"Oqo na ka e baleti ira na Livai: Mai vei ira era sa sivia cake na yabaki ruasagavulu ka lima era sa rawa ni curu me ra veiqaravi ena cakacaka ni vale ni veitavaki; 
<br /><span class="verse" id="25">25 </span>"Ia ni ra sa yacova mai na yabaki limasagavulu sa dodonu me ra cegu mai na cakacaka oqo, ka me ra kakua tale ni veiqaravi. 
<br /><span class="verse" id="26">26 </span>"E rawa ni ra veivuke vei ira na nodra i tokani e na loma ni vale ni veitavaki, me ra tu ka waraki ira era leqa mai, ia era sa na sega ni vakatarai me ra cakava tale na cakacaka. Me vaka sara ga oqo na ka mo cakava vei ira na Livai me baleta na nodra i tavi."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
