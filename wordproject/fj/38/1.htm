<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Sakaraia, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Sakaraia</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena i ka walu ni vula ni karua ni yabaki nei Taraiasi, sa yaco mai na vosa i Jiova vei Sakaraia na parofita na luvei Parakaia na luvei Ito ka vaka, 
<br /><span class="verse" id="2">2 </span>"Sa cudru vakalevu sara o Jiova vei ira na nomudou qase. 
<br /><span class="verse" id="3">3 </span>"Mo tukuna vei ira, 'Sa cavuta oqo o Jiova ni lewe vuqa: "Dou lesu mai vei Au," me vaka sa dau tukuna o Jiova, "Au na qai lesu yani vei kemudou," sa tukuna oqo, o Jiova ni lewe vuqa. 
<br /><span class="verse" id="4">4 </span>"Dou kakua ni vakataki ira na tamamudou, era sa dau vosa kina o ira na parofita e liu ka vaka, 'Sa tukuna o Jiova ni lewe vuqa: "Dou lako tani mai na nomudou i tovo ca kei na nomudou cakacaka ca."' Ia era sa bese ni rogoca se via kila i Au," sa tukuna o Jiova. 
<br /><span class="verse" id="5">5 </span>"O ira na tamamuni, sai vei o ira? Kei ira na parofita, era sa bula tikoga me sega ni mudu? 
<br /><span class="verse" id="6">6 </span>Io, sa ka dina, na Noqu vosa, na Noqu i lesilesi o koya Au sa vakarota vei ira na noqu tamata na parofita, Era sa sega beka ni ra cici siviti ira na Tamudou? "Era sa lesu mai ka cavuta tikoga: 'Me vaka ga sa nakita tiko o Jiova ni lewe vuqa me cakacaka vei keimami, me vaka na neimami valavala kei na neimami cakacaka, sa cakava dina ga me vakakina.'"'" 
<br /><span class="verse" id="7">7 </span>Ena i ka ruasagavulu ka va ni siga ni ka tinikadua ni vula, na vula o Sepate, ena i karua ni yabaki nei Taraiasi, sa yaco mai na vosa i Jiova vei Sakaraia na parofita, na luvei Parakaia na luvei Ito: 
<br /><span class="verse" id="8">8 </span>E na bogi, io, au a raica e dua na tamata sa vodoka tiko e dua na ose damudamu, sa tu cake tu ena kedra maliwa na veimateli ena buca; ena dakuna era sa tu kina na veiose damudamu, dravudravu kei na vulavula. 
<br /><span class="verse" id="9">9 </span>Au a qai taroga, "na noqu Turaga, na cava sara mada oqo?" Na agilosi o koya keirau a veivosaki, sa vosa vei au ka vaka, "Au na vakaraitaka vei iko na cava oqo." 
<br /><span class="verse" id="10">10 </span>Na tamata sa tu ena kedra maliwa na veimateli sa vosa mai ka vaka, "Sa i ira oqori era vakatalai tiko mai vei Jiova me ra veilakoyaki voli e vuravura." 
<br /><span class="verse" id="11">11 </span>Era sa taroga na Agilosi i Jiova, o koya sa tucake tu ena kedra maliwa na veimateli ka vaka, "Keimami sa veilakoyaki voli e vuravura, ka raica o vuravura taucoko sa tiko malua." 
<br /><span class="verse" id="12">12 </span>Na Agilosi i Jiova sa vosa ka vaka, "I Jiova ni lewe vuqa, me vakacava soti na dede ni Nomuni sega ni yalololoma vei Jerusalemi kei na vei koro e Juta, o ira o ni sa cudruva tiko ena vitusagavulu na yabaki sa oti oqo?" 
<br /><span class="verse" id="13">13 </span>O Jiova sa sauma vua na agilosi sa tarogi au tiko ena vosa vinaka kei na vosa ni veivakacegui. 
<br /><span class="verse" id="14">14 </span>Sa vosa vei au na agilosi ka vaka, "Mo vakarogotaka vaka oqo, 'Sa cavuta oqo o Jiova ni lewe vuqa: "Au sa vuvutaki Jerusalemi kei Saioni ena loma katakata levu. 
<br /><span class="verse" id="15">15 </span>Au sa rui cudru vakalevu vei ira na matanitu wale; Au a cudru vakalailai ga, era sa veivukeOia ena i naki cala ga." 
<br /><span class="verse" id="16">16 </span>'O koya oqo sa vosa kina o Jiova ka vaka: "Au sa lesu tale ki Jerusalemi ena loloma levu; sa na tara tale na Noqu vale," sa tukuna vaka oqo o Jiova ni lewe vuqa, "E dua na wa ni vakarau e na vakadreti e Jerusalemi taucoko mai vua na daunivakarau."' 
<br /><span class="verse" id="17">17 </span>"Mo vakarogotaka talega oqo ka vaka, 'Sa cavuta oqo o Jiova ni lewe vuqa: "Sa na vakatetei tale yani na Noqu veikoro na tiko sautu, Ena vakacegui Saioni tale o Jiova, Ena digitaki Jerusalemi tale o Koya."'" 
<br /><span class="verse" id="18">18 </span>Au sa rai cake ka raica e va na i leu davui. 
<br /><span class="verse" id="19">19 </span>Au a vosa vua na agilosi e a vosa vei au, "Na cava oqo?" sa tukuna mai vei au. "Oqo na i leu e a vakatolosevi ira na Juta, na Isireli, kei Jerusalemi." 
<br /><span class="verse" id="20">20 </span>Sa qai vakaraitaka vei au o Jiova e va na liga ni matai. 
<br /><span class="verse" id="21">21 </span>Au a vakaraitaka yani ka vaka, "Na cava me ratou mai cakava oqo?" Sa sauma mai o koya ka vaka, "Sai iratou na i leu oqo, e ratou a vakatolosevi Juta, ka sega ni dua e bau vakaduri ulu cake; e ratou sa lako mai me vakarerei ira, ka vakadruka na veileu ni veimatanitu e ra sa vakaduria cake na nodra dui i leu me veivala kei Juta me vakatoloseva talega."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
