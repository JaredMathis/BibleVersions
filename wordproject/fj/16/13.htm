<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Niemaia, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Niemaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Mai na siga o ya, sa wiliki vei ira mai nai vola i Mosese ena matadra kecega na tamata, ka sa kunei kina ni sa volai ni tabu ni dua na Amonaiti se Moapaiti me lako mai ki nai soqosoqo levu ni Kalou, 
<br /><span class="verse" id="2">2 </span>baleta ni ra sa sega ni vakacegui ira na Isireli ena madrai kei na wai, ia era sa qai saumi Pelami me rulaka nai soqosoqo ni Kalou. Na Kalou sa vukica na ruru o ya me kalouvinaka. 
<br /><span class="verse" id="3">3 </span>Sa vakakina, ni ra sa rogoca nai vunau, era sa tawasei ira na veiwekani veiwaki mai Isireli. Na Veisau Sa Yaco Mai Vei Niemaia 
<br /><span class="verse" id="4">4 </span>Ni se bera oqo, na bete o Eliasibi, o koya sa tu vua na lewa me baleta na vale ni maroroi yaya ena vale ni Kalou, sa veiwekani vinaka kei Topaia. 
<br /><span class="verse" id="5">5 </span>Sa vakarautaki vua e dua na rumu levu, na rumu sa dau biu tu kina e liu nai soro vuata kei nai soro sila, nai soro boi vinaka, na veika tale eso, nai katini ni sila, na waini vou kei na waiwai, na veika sa vakaroti me dau soli kivei ira na Livai, na daulagasere, ira nai vakatawa ni matamata kei nai soro me nodra na bete. 
<br /><span class="verse" id="6">6 </span>Ni sa yaco na veika oqo, au a sega ni tiko e Jerusalemi, ni'u a lesu tale ki vua na tui o Atekisekise e nai ka tolusagavulu karua ni yabaki ni nona veiliutaki. Ni sa oti e vica na gauna, au sa qai dau kerea na gade mai vua na tui, 
<br /><span class="verse" id="7">7 </span>Ni'u sa lako mai ki Jerusalemi, au sa qai raica na ka ca sa cakava o Eliasibi, me solia vei Topaia na tikina ena loma ni bai ni vale ni Kalou. 
<br /><span class="verse" id="8">8 </span>Sa vakagagai au sara ga na veika oqo; au sa qai talaraka kece ki tautuba na veika kece nei Topaia sa tu ena loma ni tikina ena vale ni Kalou. 
<br /><span class="verse" id="9">9 </span>Au sa qai vakaroti ira me ra vakasavasavataka na veitikina sa dau biu tu kina nai yaya maroroi e liu ni vale ni Kalou, nai madrali vuata kei nai madrali ka boi vinaka. 
<br /><span class="verse" id="10">10 </span>Au sa qai kila talega ni sa sega tiko ni soli vei ira na Livai na kedra i votavota; ni o ira yadua na Livai kei ira na daunisere era sa daucakacaka tiko, era sa dui lesu tale ki na nodra veiwere. 
<br /><span class="verse" id="11">11 </span>Au sa bose vata kei ira na veiliutaki ka tukuna, "Ena cava sa vakatikitikitaki kina na Vale ni Kalou?" Au sa qai vakasoqoni ira vata na tamata dauveiqaravi ka vakalesui ira tale ki na nodra i tikotiko. 
<br /><span class="verse" id="12">12 </span>O ira kece na Juta era sa kauta mai nai katini ni veika kecega ki na vale vakarautaki. 
<br /><span class="verse" id="13">13 </span>Sa qai digitaki o ira na dauniyau, ni vale ni maroroi yau o Selemaia na bete kei Setoki na vunivola kei ira na Livai, o Pedaia, tarava yani o Anana na luvei Saku, na luvei Matania, ni ra sa raici me ra tamata dina, sa nodra cakacaka me ra wasea nai votavota vei ira na dui tacidra. 
<br /><span class="verse" id="14">14 </span>Mo Ni nanumi au, na noqu Kalou, ena vuku ni ka oqo, mo Ni kua ni qai laivi na noqu caka vinaka, au sa cakava oqo ena vuku ni vale ni noqu Kalou kei na kena cakacaka! 
<br /><span class="verse" id="15">15 </span>Ena gauna o ya, au sa raica kina eso ena vanua o Juta, ni ra sa butu waini tiko ena Siga ni Vakacecegu, era sa kauta talega mai nai vau sila, era sa vakavodoka tiko na Asa ena waini, vaini, na lolo, kei na ka kecega era sa oca kina, era sa kauta mai ki Jerusalemi ena Siga ni Vakacecegu. Au sa vunauci ira me baleta na siga era sa veivoli tiko kina. 
<br /><span class="verse" id="16">16 </span>Era sa tiko talega e kea na kai Taia, era sa kauta mai na ika kei na ka kecega, me ra mai veivoli ena Siga ni Vakacecegu vei ira na luvei Juta e Jerusalemi. 
<br /><span class="verse" id="17">17 </span>Au sa qai veivosaki kei ira na turaga e Juta ka'u tukuna vei ira, "Na ka ca o ni sa kitaka oqo, o ni sa vakacacana kina na Siga ni Vakacecegu? 
<br /><span class="verse" id="18">18 </span>"Era sa sega beka ni kitaka oqo o ira na nomuni qase, sa sega beka ni cakava na Kalou na veivakalolomataki levu oqo sa tarai keda tiko kei na koro talega? Dou sa kauta mai na rarawa e vakaikuritaki e Isireli ni dou sa vakacacana na Siga ni Vakacecegu." 
<br /><span class="verse" id="19">19 </span>Sa qai yaco, ena matamata ni koro o Jerusalemi, ni sa tekivu me buto mai na bogi ni bera na Siga ni Vakacecegu, au sa solia nai vakaro me sa sogo kece na matamata, me ra kua tale ni dola me yacova ni sa oti na Siga ni Vakacecegu. 
<br /><span class="verse" id="20">20 </span>O ira kece na dauveivoli ena kena veimataqali kece, era sa mai tiko rawa ena taudaku kei Jerusalemi vakadua se vakarua. 
<br /><span class="verse" id="21">21 </span>Au sa vakananumi ira, ka tukuna, "Na cava o ni sa tiko bogi kina, vakavolita na bai-lalaga? Kevaka o ni na cakava tale, au na tarai kemuni!" Mai na gauna o ya ka lako yani, era sa sega tale ni dau lako mai ena Siga ni Vakacecegu. 
<br /><span class="verse" id="22">22 </span>Au sa vakaroti ira na Livai me ra vakasavasavataki ira, ka me ra lako ka yadrava na matamata kece, ka vakatabuya na Siga ni vakacecegu! Ni nanumi au na noqu Kalou, me baleta na veika oqo, ka vakabulai au ena nomuni loloma levu. 
<br /><span class="verse" id="23">23 </span>Ena veisiga talega o ya, au sa dau raici ira na luvei Isireli era sa vakawati tiko kei ira na yalewa ni Asitoti, Amoni kei Moapi. 
<br /><span class="verse" id="24">24 </span>E veimama ni luvedra era sa vosa tiko vaka Asitoti, ka ra sa sega ni rawa ni vosataka na vosa vaka Juta, era sa vosa ga vakaoqo se na nodra vosa na veitamata tale eso. 
<br /><span class="verse" id="25">25 </span>Au a veivosaki kei ira ka rulaki ira, kuitataka eso vei ira, ka dreta na uludra, ka au sa cakava vei ira, me ra bubului vua na Kalou ka tukuna, "O ni na sega ni solia na luvemuni yalewa me watidra na luvedra tagane se na luvemuni tagane me watidra na luvedra yalewa se oi kemuni sara ga. 
<br /><span class="verse" id="26">26 </span>"E sega beka ni valavala ca o Solomoni na tui Isireli ena ka oqo? E dina ga ni sega tale na tui e vakataki koya, o koya sa lomani koya vakalevu na Kalou; Na Kalou sa cakava me tui e Isireli taucoko. Ia o ira na yalewa tani era sa vakavuna me valavala ca. 
<br /><span class="verse" id="27">27 </span>"Me keimami rogoca li na veika ca o ni sa cakava, mo ni veicoqacoqa kina kei na noda Kalou, e na nomuni vakawati kina kei ira na yalewa sa sega ni kila na Kalou?" 
<br /><span class="verse" id="28">28 </span>Sa dua na tamata na luvei Joiada, na luvei Eliasibi na bete levu, na vugoi Senivalati na Oronaite; au sa cemuri koya tani mai vei au. 
<br /><span class="verse" id="29">29 </span>Mo Ni naumi ira, na noqu Kalou, baleta ni ra sa vakadukadukalitaka na cakacaka vakabete kei na veiyalayalati e nodra na bete kei na Livai. 
<br /><span class="verse" id="30">30 </span>Au sa vakasavasavataki ira mai na ka kecega sa sega ni vaKalou. Au sa lesia talega vei ira na bete kei ira na Livai na nodra cakacaka me ra cakava, 
<br /><span class="verse" id="31">31 </span>Me ra kauta mai na ka vakacabori kei nai sevu ena kena gauna digitaki. Mo Ni nanumi au na noqu Kalou, me'u vinaka kina!</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../17/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
