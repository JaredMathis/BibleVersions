<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Niemaia, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Niemaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa dua na vosakudrukudru levu sa yaco tiko ena kedra maliwa na Iperiu, mai vei ira ga na turaga kei na dui watidra kei ira na veiwekani. 
<br /><span class="verse" id="2">2 </span>Eso era sa tukuna, "Ni o ira kei ira na dui luvedra tagane kei na luvedra yalewa era sa rui lewe levu; me kau mai na sila me ra kana ka bula." 
<br /><span class="verse" id="3">3 </span>Eso tale era sa tukuna mai, "Keimami sa volitaka vakadinau na neimami qele, veivaini, kei na neimami vale, me keimami voli sila kina baleta na dausiga." 
<br /><span class="verse" id="4">4 </span>Eso tale era sa tukuna tiko, "Ni ra sa kere i lavo, me rawa ni ra solia kina nai vakacavacava vua na tui me baleta na nodra qele kei na nodra veivaini. 
<br /><span class="verse" id="5">5 </span>"Oqo, keimami sa tautauvata ga kei ira na taci keimami, o ira na luvei keimami kei na luvedra, oqo era sa vakaukauwataki na luvei keimami me ra la'ki cakacaka vakabobula ka so vei ira na luvei keimami yalewa era sa vakabobulataki oti tu. Keimami sa sega ni rawa ni voli ira lesu tale mai, ni sa vesuki oti tu na neimami qele kei na veiwere ni vaini." 
<br /><span class="verse" id="6">6 </span>Au sa rarawa sara vakalevu ni'u sa rogoca na veika oqo. 
<br /><span class="verse" id="7">7 </span>Au sa vakananuma vakabibi sara na veika oqo, au sa vunauci ira na turaga kei ira na veiliutaki ka cavuta vaka oqo vei ira, "Oi kemuni vakayadudua sa taura tiko vakatawadodonu nai yau mai vua na tacina." O koya oqo au sa kaciva kina e dua na soqoni levu. 
<br /><span class="verse" id="8">8 </span>Au sa tukuna vei ira, "Me vaka na veika era sa dui rawata era voli ira lesu kina na wekadra era sa volitaki oti tu ki na veimatanitu. Ia, oqo mo ni qai volitaki ira tale na tacimuni? Se e dodonu me ra volitaki mai vei keda?" Era sa galu ka sega ni tukuna e dua na ka. 
<br /><span class="verse" id="9">9 </span>Au a qai tukuna, "Na ka o sa cakava tiko sa sega ni vinaka, e sega beka ni dodonu mo lako tiko ena rerevaka na Kalou, me baleta na nodra veivakalolomataki na veimatanitu, na keda meca? 
<br /><span class="verse" id="10">10 </span>"O au kei ira na taciqu kei ira na noqu dauveiqaravi, keimami sa solia tiko vei ira na taci keimami nai lavo kei na sila. Au kerea me da sa muduka na veivakalolomataki oqo! 
<br /><span class="verse" id="11">11 </span>"Me vakalesui oqo vei ira, nikua sara ga, na nodra qele, na nodra were ni vaini, na nodra veiolive kei na nodra vale, me soli lesu talega vei ira nai vakatubu ni lavo, ni sila, ni waini, ni waiwai o ni a taura mai vei ira." 
<br /><span class="verse" id="12">12 </span>Era sa tukuna kece mai, "Keimami na vakalesuya kece vei ira ka sega ni via taroga tale e dua na ka mai vei ira; keimami na cakava me vaka o sa tukuna mai." Au sa qai kacivi ira na bete, me caka mada e dua na bubului mai vei ira ka me caka me vaka era sa yalayala kina. 
<br /><span class="verse" id="13">13 </span>Au sa kuretaka nai lobi ni noqu i sulu ka tukuna, "Me yavalata na Kalou na tamata yadua mai nodratou, mai na nodra i tikotiko, o koya yadua sa sega ni vakayacora na veiyalayalati oqo, me vakayavalati, ka vakalalai." Era sa tukuna kece mai na i soqosoqo levu, "Emeni" ka ra sa vakavinavinakataka na Kalou. E sa cakava na tamata me vaka na yalayala. 
<br /><span class="verse" id="14">14 </span>Mai na gauna au sa digitaki kina me'u nodra kovana e na vanua o Juta mai nai karuasagavulu ka yacova nai katolusagavulu ka rua ni yabaki ni veiliutaki nei Atekisekise na tui, e tinikarua na yabaki oi au se o ira na taciqu, keimami sega ni bau kania na kena i votavota na tui. 
<br /><span class="verse" id="15">15 </span>O ira na kovana sa liu vei au, era sa vakalomaocaocataki ira na tamata ka taura mai vei ira na madrai kei na waini mei kuri ni vasagavulu na sikele na sivila, io, o ira mada ga na nodra dauniveiqaravi era sa bulia na lawa vei ira na tamata. Au sa sega ni cakava oqo baleta ni'u sa rerevaka na Kalou. 
<br /><span class="verse" id="16">16 </span>Au sa vakuria tale ga na cakacaka ni bailalaga ni koro, keimami sa sega talega ni volia e dua na qele. Era sa lako kece mai na dauniveiqaravi me cakava na cakacaka. 
<br /><span class="verse" id="17">17 </span>Era sa dabe tiko ena noqu teveli e dua na drau na Iperiu kei ira na veiliutaki kei ira talega sa lako mai vei keimami mai na veimatanitu volivoliti keimami. 
<br /><span class="verse" id="18">18 </span>Na ka sa vakarautaki vei au ena dua ga na siga sa dua na bulumakau, ono na sipi digitaki vinaka, na toa talega sa vakarautaki, vakadua ena vei ya tini na siga sa vakalevu sara na waini ena kena veimataqali; e dina mada ga ni'u se sega ni kerea nai votavota me nona na kovana baleta ni ra se vesuki tu e na dinau na tamata. 
<br /><span class="verse" id="19">19 </span>Mo Ni nanumi au na noqu Kalou, ena vinaka me vaka na ka kecega au sa cakava vei ira oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
