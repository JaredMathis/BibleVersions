<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia oqo ni sa rogoca na ranadi mai Sipa nai rogorogo kei Solomoni, a sa lako mai ki Jerusalemi o koya me vakatovolei Solomoni ena veitaro dredre, era lewe levu era sala vata kei koya, na kameli era usana tu na ka boi vinaka, na koula e levu sara, kei na vatu talei; ni sa lako mai vei Solomoni, sa tukuna vua na veika kece e tu e lomana. 
<br /><span class="verse" id="2">2 </span>Sa mani sauma kece o Solomoni na nona taro; e sega na ka e dredre vei Solomoni me sega kina ni rawa ni vakamacalataka vua. 
<br /><span class="verse" id="3">3 </span>Ia ni sa raica na ranadi mai Sipa na vuku i Solomoni, na vale e a tara o koya, 
<br /><span class="verse" id="4">4 </span>na kakana e na nona teveli, na nodra i dabedabe na nona tamata, na nodra veiqaravi na nona tamata dauveiqaravi kei na nodra i sulu, o ira na dautu mena kei na nodra i sulu, na katuba ni sala me lako cake kina ki na vale i Jiova, sa yali vakadua sara ga na yalona. 
<br /><span class="verse" id="5">5 </span>Sa qai tukuna vua na tui o koya: "Sai tukutuku dina au a rogoca mai na noqu vanua me baleta na nomu vosa kei na nomu vuku. 
<br /><span class="verse" id="6">6 </span>"Ia au a sega ni vakabauta na nodra vosa me yacova ni'u sa lako mai ka raica ena mataqu dina; e dina sara ni a sega ni tukuni vei au na veimama ni kena cecere na nomu vuku. O sa uasivia cake sara nai rogorogo au a rogoca. 
<br /><span class="verse" id="7">7 </span>"Me ra sautu na nomuni tamata ka me ra sautu talega o ira oqo na nomuni dauveiqaravi, o ira era sa tu ga e matamuni e na veigauna ka rogoca na nomuni vuku! 
<br /><span class="verse" id="8">8 </span>"Me vakacaucautaki o Jiova na nomuni Kalou, o Koya sa ka levu na Nona taleitaki iko, e vakadaberi iko ena Nonai tikotiko vakaturaga mo Tui e na vuku i Jiova na nomu Kalou! Baleta na nomu Kalou e a lomani Isireli, me vakataudeitaki ira kina ka sega ni mudu, sa vakatikori iko kina mo tui vei ira, me tau kina na lewa dina kei na yalododonu talega." 
<br /><span class="verse" id="9">9 </span>Sa mani solia o koya vua na tui e sivia na dua na milioni na dola e na koula, na ka boi vinaka e levu sara, kei na vatu talei; e sega ni dua tale na ka boi vinaka me tautauvata kei na kena e solia oqo na ranadi mai Sipa vei Solomoni na tui. 
<br /><span class="verse" id="10">10 </span>O ira talega, na tamata nei Irami kei na tamata nei Solomoni, o ira era kauta mai na koula mai Ofira, era sa kauta talega mai na kau boi vinaka kei na veivatu talei. 
<br /><span class="verse" id="11">11 </span>Ia na tui sa cakava nai curucuru ki na vale i Jiova kei na vale ni tui ena kau boi vinaka, na api kei nai vakatagi vakawa talega me nodra na dauni sere; e a sega mada ni bau kune na ka vakaoqo e na gauna e liu e na vanua o Juta. 
<br /><span class="verse" id="12">12 </span>Sa qai solia na tui o Solomoni vua na ranadi mai Sipa na veika kece e gadreva, na veika e kerea, me uasivia na veika e a kauta mai o koya vua na tui. Sa mani vuki o koya ka lesu tale ki na nona vanua, o koya kei ira na nona tamata dauveiqaravi. 
<br /><span class="verse" id="13">13 </span>Nai vakarau bibi ni koula e dau kau mai vei Solomoni e na veiyabaki e tinikaciwa na milioni ciwa na drau walusagavulu na udolu na dola vakailavo, 
<br /><span class="verse" id="14">14 </span>e sega ni wili kina na veika era kauta mai na dauveivoli. O ira kece talega na tui mai Arapea kei ira na kovana ni veivanua era kauta mai na koula kei na siliva vei Solomoni. 
<br /><span class="verse" id="15">15 </span>Ia na tui o Solomoni sa cakava e rua na drau nai sasabai lelevu mai na koula sa tuki, na kenai sau vakailavo e rua na drau walusagavulu na udolu na dola dua nai sasabai levu. 
<br /><span class="verse" id="16">16 </span>Sa cakava talega o koya e tolu na drau nai sasabai lalai e na koula sa tuki; e tinikava na udolu na dola na kenai sau ni dua nai sasabai lailai. Na tui sa biuta nai sasabai kece oqo e na Vale ni Veikau mai Lepanoni. 
<br /><span class="verse" id="17">17 </span>Sa cakava talega na tui e dua nai tikotiko vakaturaga ena lase, ka boro na delana e na koula dina. 
<br /><span class="verse" id="18">18 </span>Nai cewacewa vakaturaga e ono na kenai kabakaba, ka koula na kenai butubutu, sa dregati ki nai cewacewa vakaturaga; nai dabedabe ni liga e tiko e na yasa ruarua ni dabedabe vakaturaga, ka rau tucake tu e na yasa ni dabedabe e rua na laione. 
<br /><span class="verse" id="19">19 </span>E tini karua na laione era tucake tu e kea, era sa yadua tu na yasa ni kabakaba e ono oqo; E sega ni dua na ka vakaoqo me bau caka e na dua tale na matanitu. 
<br /><span class="verse" id="20">20 </span>Na nona bilo ni gunu kece o tui Solomoni e koula, kei na veiyaya kece ni Vale ni Veikau e Lepanoni e caka e na koula dina. E sega ni dua na siliva, baleta ni sega tu ni wiliki me dua na ka na siliva e na gauna i Solomoni. 
<br /><span class="verse" id="21">21 </span>Era sa lako na waqa ni tui ki Tasisi kei ira na tamata nei Irami. Vakadua ena vei â€“ yatolu na yabaki era sa dau lako mai na waqa ni veivoli, era kauta mai na koula, siliva, lase, na maqe qase kei na maqe gone. 
<br /><span class="verse" id="22">22 </span>Sa uasiviti ira kece na tui e vuravura na tui o Solomoni e nai yau kei na vuku. 
<br /><span class="verse" id="23">23 </span>Era sa vakasaqara mai kina na vei tui ni vuravura oqo me ra sota kei Solomoni ka rogoca na nona vuku, o koya sa biuta oti tu na Kalou e yalona. 
<br /><span class="verse" id="24">24 </span>Era sa dui kauta mai na nodra ka ni loloma na tamata: na siliva kei na koula, nai sulu tali, nai yaragi ni valu, na veika boi vinaka, na ose, na meule (luve ni ose), e na kenai vakarau ga e na veiyabaki. 
<br /><span class="verse" id="25">25 </span>Sa tu vei Solomoni e va na udolu na vale ni ose kei na kena qiqi vakavale, e tinikarua na udolu na dauvodo ose sa vakatikori ira o koya e na veikoro ni qiqi vakavale vata kei na tui talega e Jerusalemi. 
<br /><span class="verse" id="26">26 </span>Ia sa lewa o koya vei ira kecega na tui mai na Uciwai (Uferetisi) ki na vanua vaka â€“ Filisita, me yacova sara nai yalayala kei Ijipita. 
<br /><span class="verse" id="27">27 </span>Sa cakava na tui na siliva me rawarawa e Jerusalemi me vaka ga na qereqere, ka sa cakava na vuni sitari me levu me vaka na vuni lolo ka ra sinai tu e na buca. 
<br /><span class="verse" id="28">28 </span>Era sa kauta talega mai vei Solomoni na ose mai Ijipita kei na veivanua kecega. 
<br /><span class="verse" id="29">29 </span>Na vo ni veika kecega sa cakava o Solomoni, nai matai kei na kenai otioti, era sa sega beka ni volai e nai vola i Nacani na parofita, e na parofisai nei Eaija na kai Siloni, kei na raivotu nei Ito na daurai me baleti Jeropoame na luve i Nabati? 
<br /><span class="verse" id="30">30 </span>Sa lewa mai Jerusalemi vei ira kecega na Isireli me vasagavulu na yabaki. 
<br /><span class="verse" id="31">31 </span>Sa qai vakacegu o Solomoni vata kei ira na tamana, ka sa bulu e na Koro i Tevita na tamana. Ka sa tui o Reopoame na luvena me kenai sosomi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
