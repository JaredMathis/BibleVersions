<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 34 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a>
<span class="chapread">34</span>
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 34</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E se qai yabaki walu o Josaia, sa buli me tui, ka sa lewa me tolusagavulukadua na yabaki e Jerusalemi. 
<br /><span class="verse" id="2">2 </span>Sa cakava na veika e dodonu ena mata i Jiova ka sa muria na sala i Tevita na tamana, ka sa sega ni lako tani mai kina, se ki nai matau se ki nai mawi. 
<br /><span class="verse" id="3">3 </span>Ena i kawalu ni yabaki ni nona lewa, ni se gone tiko ga o Josaia, sa vakatekivu me vakasaqara na Kalou i Tevita na tamana; e nai ka tinikarua ni yabaki ni nona lewa, sa kauta tani na veitikina cecere e Juta kei Jerusalemi, na matakau kau, na matakau ceuti kei na veimatakau tale eso. 
<br /><span class="verse" id="4">4 </span>Era sa basuraka talega nai cabocabo ni soro nei Peali e matana, kei na veicabocabo ni veika boivinaka era toka e cake, sa talaraki sobu talega; na matakau kau sa basuraki vakalalai sara ka qai kaburaki yani ena nodra i bulubulu o ira sa dau cuva vei ira me vaka na kuvu ni varovaro ni kau. 
<br /><span class="verse" id="5">5 </span>Sa vakamai talega na suidra na kena bete ena nodra i cabocabo ni soro, ka sa vakasavasavataki Juta kei Jerusalemi. 
<br /><span class="verse" id="6">6 </span>Sa cakava talega vakakina ena veikoro nei Manasa, Ifereimi, Simione, me yaco sara i Navitalai kei na vanua vakavolivolita e nai matau ni ta kau. 
<br /><span class="verse" id="7">7 </span>Ni sa taya sobu na vei cabocabo ni soro kei na kena matakau kau ka vorovorolaka me kuvu sara, nai cabocabo talega ni ka boivinaka ena vanua taucoko e Isireli, sa qai lesu tale ki Jerusalemi. 
<br /><span class="verse" id="8">8 </span>Ena i katinikawalu ni yabaki ni nona lewa, ena gauna sa vakasavasavataka oti kina na vanua kei na vale ni soro, sa talai Sefani na luvei Asalaia, Maesaia na kovana ni koro, kei Joa na luvei Joasi ka daumaroroya na i tukutuku (vunivola) me ratou vakavinakataka na vale i Jiova na Kalou. 
<br /><span class="verse" id="9">9 </span>Ni ratou sa lako mai vei Ilikaia na bete levu, e ratou sa solia nai lavo sa dau kau mai ki na vale ni Kalou, sa dau soqona mai o ira na Livai mai na ligadra na Manasa kei Ifereimi, kei ira kece na vo ni Isireli mai Juta kei Penijamini ka era sa kauta lesu mai ki Jerusalemi. 
<br /><span class="verse" id="10">10 </span>Ni ra sa biuta oqo kina ligadra na daucakacaka era sa dauvakaraica na vale i Jiova; o ira oqo, era sa solia yani vei ira na cakacaka, o ira sa cakava na cakacaka ni vakavinakataki ni vale i Jiova ena kena vakavoutaki. 
<br /><span class="verse" id="11">11 </span>Era sa solia vei ira na kena matai me ra volia na vatu kei na kau me taura vata na vale kei na kena buturara â€“ era a vakacacana na vei tui e liu kei Juta. 
<br /><span class="verse" id="12">12 </span>Era sa cakava ena yalodina na cakacaka o ira na tamata. O ira na dauraicakacaka oqo, o Jaeci, o Opetaia na livai na luvai Merari o Sakaraia kei Mesulame na luvei Koata, me rau daunivakaraica na cakacaka. Na kena vo vei ira na Livai, era sa kena dau ni vakayagataka na i yaya ni qiriqiri, 
<br /><span class="verse" id="13">13 </span>era sa tu me veivuke ena kena colati nai colacola ka dauvakaraica na veicakacaka kecega sa caka tiko, ka so talega vei ira na Livai era sa daunivolatabu, era dauveiqaravi vakaiwasewase, ka dauvakatawa ni matamata. 
<br /><span class="verse" id="14">14 </span>Ni ra sa kauta mai nai lavo, ena kena kau tani mai na vale i Jiova, o Ilikaia na bete levu sa kunea nai Vola ni Vunau nei Jiova, e a solia mai o Mosese. 
<br /><span class="verse" id="15">15 </span>O Ilikaia sa sauma ka tukuna vei Sefani na daunivolatabu, "Au sa kunea nai Vola ni Vunau ena vale i Jiova." Sa solia nai vola o Ilikaia vei Sefani na daunivunau (vola tabu). 
<br /><span class="verse" id="16">16 </span>Sa kauta o Sefani nai vola vua na tui, ka kauta talega mai na nona vosa na tui ka vaka: "Na veika kecega sa tukuni vei ira na nomuni tamata, era sa cakava ga. 
<br /><span class="verse" id="17">17 </span>"Era sa soqona mai nai lavo sa kune ena vale i Jiova, ka soli yani vei ira na dauraica na cakacaka kei ira sa cakacaka." 
<br /><span class="verse" id="18">18 </span>O Sefani na daunivolatabu sa tukuna vua na tui ka vaka: "O Ilikaia na bete sa solia vei au e dua nai vola." Sa qai wilika nai vola o Sefani vua na tui. 
<br /><span class="verse" id="19">19 </span>Ena gauna sa rogoca kina na vosa ni vunau na tui â€“ sa basuraka na nona i sulu. 
<br /><span class="verse" id="20">20 </span>Sa vakaroti Ilikaia, Aikami na luvei Sefani, Abigoni na luvei Maika, o Sefani na daunivolatabu kei Esaia na dauveiqaravi, na tui ka vaka, 
<br /><span class="verse" id="21">21 </span>"Dou lako ka vakatarogi Jiova ena vukuqu, kei ira sa vo mai Isireli kei Juta me baleta na vosa ni vola sa qai kune; ni sa levu na cudru katakata i Jiova sa sovaraki vei keda â€“ baleta ni o ira na tamada era sa sega ni maroroya na vosa i Jiova, me ra cakava me vaka sa volai ena i vola." 
<br /><span class="verse" id="22">22 </span>O Ilikaia kei ira sa digitaki ira oti na tui era sa lako vei Aluda na parofita yalewa, na wati Salumi na luvei Toka, o koya sa dau raica na i sulu. (E tiko mai Jerusalemi ena Karua ni Tikina). Era sa vosa vua ena vuku ni veika oqo. 
<br /><span class="verse" id="23">23 </span>Sa sauma mai vei ira na parofita yalewa ka vaka: "Sa tukuna vaka oqo o Jiova na Kalou e Isireli, 'Tukuna vua na tamata sa talai kemudou mai vei au, 
<br /><span class="verse" id="24">24 </span>"Sa tukuna vakaoqo o Jiova: 'Raica au na kauta mai na dredre ni bula ki na vanua oqo kei ira sa tiko kina, na veirukaki kece sa volai ena i vola oqo, o koya o sa wilika ena mata ni tui Juta, 
<br /><span class="verse" id="25">25 </span>'Baleta ni ra sa biuti au ka vakama na veika boivinaka ki vei ira na kalou tani, me ra vakacudrui au kina me'u cudru ena vuku ni cakacaka kece ni ligadra. O koya oqo au na sovaraka na noqu cudru kece ena vanua oqo ka sega ni vakavotaka.'"' 
<br /><span class="verse" id="26">26 </span>"Vua na tui Juta, o koya sa talai kemudou mai vei au, me vakatarogi Jiova, mo dou vosa vaka oqo vua, 'Sa tukuna vakaoqo o Jiova na Kalou ni Isireli: "Me vaka na vosa o sa rogoca â€” 
<br /><span class="verse" id="27">27 </span>"Baleta ni sa rui malumu na yalomu ka o sa vakamalumalumutaki iko vei Jiova na Kalou ena gauna o sa rogoca kina na vosa me baleta na vanua oqo kei ira na lewena, o sa vakamalumalumutaki iko kina ka basuraka na nomu i sulu ka tagi e mataqu, Au sa rogoci iko vakatalega kina," sa tukuna o Jiova. 
<br /><span class="verse" id="28">28 </span>"Io, au na kauti iko vei ira na tamamu, ka o na lako ki nai bulubulu ena vakacegu, na matamu ena sega ni raica na veika ca kece oqo, o koya au na kauta mai kina na vanua oqo kei ira kece na lewena." Era sa kauta lesu mai na vosa vua na tui. O Josaia Sa Vakatikora Lesu Na Lotu Dina 
<br /><span class="verse" id="29">29 </span>Sa talatala na tui me ra vakasoqoni kece mai na qase e Juta i Jerusalemi. 
<br /><span class="verse" id="30">30 </span>Sa lako cake na tui ki na vale i Jiova kei ira kece na tagane e Juta kei ira sa tiko e Jerusalemiâ€” O ira na bete kei na Livai, o ira na lelevu kei ira na lalai; ka sa wilika ena nodra vakarorogo tu na tamata na vosa ni Vola ni Veiyalayalati e a kune ena loma ni vale i Jiova. 
<br /><span class="verse" id="31">31 </span>Sa tucake tu na tui ena nona i tutu ka cakava na yalayala ena mata i Jiova, o ya, me muri Jiova ka maroroya na Nona i vakaro kei na Nona i tukutuku kei na Nona i lesilesi ena yalona taucoko kei na lomana taucoko me cakava na vosa ni vola ni veiyalayalati sa volai ena i vola. 
<br /><span class="verse" id="32">32 </span>Sa cakava vei ira kecega sa tiko e Jerusalemi kei Penijamini me ra tu ena veika o ya. O ira sa tiko e Jerusalemi era sa cakava me vaka na veiyalayalati ni Kalou, na Kalou ni nodra qase. 
<br /><span class="verse" id="33">33 </span>O Josaia na tui, sa kauta tani na veika caca kece ena vanua sa nodra na luvei Isireli, ka cakava vei ira kecega sa tiko e Isireli me ra qaravi Jiova vakavinaka na nodra Kalou, ena gauna taucoko sa sega ni lako tani mai na nona muri Jiova na Kalou ni nona qase.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="35.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
