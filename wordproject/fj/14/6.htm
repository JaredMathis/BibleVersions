<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai tukuna o Solomoni: "Sa tukuna o Jiova ni tiko ena vei o butobuto. 
<br /><span class="verse" id="2">2 </span>Au a tara vakaidina vei Kemuni e dua na vale e vakacerecerei, kei na vanua Moni tiko kina ka sega ni mudu." 
<br /><span class="verse" id="3">3 </span>Sa vuki yani na tui ka vosa vakalouvinakataki ira na Isireli, ni ra tucake kece tu na Isireli. 
<br /><span class="verse" id="4">4 </span>Ka tukuna: "Me vakacerecerei o Jiova na Kalou ni Isireli, o Koya sa vakayacora e Ligana na ka e a cavuta e Gusuna vei Tevita na tamaqu, ka vaka, 
<br /><span class="verse" id="5">5 </span>"Mai na siga Au a kauti ira tani kina Noqu tamata mai Ijipita, Au a sega ni digitaka e dua na koro e Isireli Me'u tara kina e dua na vale, me tiko kina na Yacaqu, se Me'u digitaka e dua na tamata me lewa vei ira na Noqu tamata na Isireli. 
<br /><span class="verse" id="6">6 </span>'Ia, Au sa digitaki Jerusalemi ga me tiko kina na yacaqu; Au sa digitaki Tevita talega me lewa vei ira na Noqu tamata.' 
<br /><span class="verse" id="7">7 </span>"Oqo, sa tiko e lomai tamaqu o Tevita me tara e dua na vale ni soro ki na Yaca i Jiova na Kalou ni Isireli. 
<br /><span class="verse" id="8">8 </span>"Ia o Jiova e a tukuna vei Tevita na tamaqu, 'Me vaka ni sa tiko e lomamu mo tara e dua na vale ki na Yacaqu, o sa caka vinaka ni sa tiko oqori e lomamu. 
<br /><span class="verse" id="9">9 </span>'Mo kila deivaki ni o na sega ni tara na vale, ia na luvemu ga o koya e na lako mai vuremu, o koya oqori e na tara na vale ki na Yacaqu.' 
<br /><span class="verse" id="10">10 </span>"Sa vakayacora o Jiova na Nona vosa e a tukuna, au sa mani taura nai tutu nei Tevita na tamaqu, ka dabeca nai dabedabe vakatui e Isireli me vaka e a yalataka o Jiova; ka'u a tara na vale ni soro ki na Yaca i Jiova na Kalou ni Isireli. 
<br /><span class="verse" id="11">11 </span>"O koya au sa biuta kina na kato, e tiko kina na veiyalayalati i Jiova e a cakava vei ira na luve i Isireli." 
<br /><span class="verse" id="12">12 </span>Sa qai tucake o Solomoni e na mata ni cabocabo ni soro i Jiova ena matadra kece nai soqosoqo ni Isireli, ka dodoka yani na ligana 
<br /><span class="verse" id="13">13 </span>(Ni sa cakava o Solomoni e dua na vatavata varasa e vitu veimama na fiti na kena balavu, vitu veimama na fiti na kena raba, kei na va veimama na fiti na kena cecere, ka sa biu e na loma donu ni vale; sa tucake kina o koya, sa tekiduru e matadra kecega nai soqosoqoi Isireli, ka dulaka cake na ligana vaka ki lomalagi); 
<br /><span class="verse" id="14">14 </span>ka tukuna o koya: "I Jiova na Kalou ni Isireli, e sega tale ni dua na Kalou mai lomalagi, se e vuravura me vakataki Kemuni, oi Kemuni o ni sa maroroya na Nomuni veiyalayalati kei na Nomuni yalololoma vei ira na nomuni tamata era lako e Matamuni e na yalodra taucoko. 
<br /><span class="verse" id="15">15 </span>"O ni sa maroroya na veika o Ni sa yalataka vua na Nomuni tamata o Tevita na tamaqu; o ni sa tukuna ena Gusumuni, ka vakayacora ena Ligamuni, me vaka ena siga oqo. 
<br /><span class="verse" id="16">16 </span>"O koya oqo, i Jiova na Kalou ni Isireli, Mo ni maroroya na veika o ni sa yalataka vua na Nomuni tamata o Tevita na tamaqu ena Nomuni tukuna, 'Ena sega ni yali vei kemuni e dua na tamata me dabeca tiko nai dabedabe vakatui e Mataqu, kevaka walega era na qarauna na nodra i valavala, me ra muria na Noqui vunau ni ra lako voli e Mataqu.' 
<br /><span class="verse" id="17">17 </span>"Ia oqo, Kemuni Jiova na Kalou ni Isireli, laiva na Nomuni vosa me yaco mai vakaidina, o koya o ni sa vosa kina vei Tevita na Nomuni tamata. 
<br /><span class="verse" id="18">18 </span>"Ia ena tiko vakaidina beka na Kalou kei ira na tamata e vuravura? Mo ni raica, o lomalagi kei na lomalagi ni lomalagi e sega ni rauti Kemuni. Sa qai wacava na lailai ni vale oqo au sa tara! 
<br /><span class="verse" id="19">19 </span>"Ia Mo ni nanuma na masu ni Nomuni tamata kei na nona vakatakekere, I Jiova na noqu Kalou, ka rogoca na tagi kei na masu ni Nomuni tamata sa caka tiko yani oqo vei Kemuni: 
<br /><span class="verse" id="20">20 </span>"Me na rai tiko na Matamuni ki na vale oqo ena siga kei na bogi, ki na vanua o ni a tukuna ni o ni na biuta kina na Yacamuni, Mo ni na rogoca kina na masu sa vakacabora na Nomuni tamata e na vuku ni vanua oqo. 
<br /><span class="verse" id="21">21 </span>"Mo ni rogoca talega na nona vakatakekere na Nomuni tamata kei na Nomuni tamata na Isireli, ni ra sa masu e na vanua oqo. Mo ni rogoca mai lomalagi na Nomuni tikotiko, ia ni o ni sa rogoca, Mo ni vosota. 
<br /><span class="verse" id="22">22 </span>"Kevaka e dua sa i valavala ca vua na wekana, ka sa vakasaurarataki me cakava e dua na bubului, ka sa lako mai ka cakava na nona bubului ena mata ni Nomuni cabocabo e na vale oqo, 
<br /><span class="verse" id="23">23 </span>"Mo ni qai rogoca mai lomalagi, ka cakacaka, ka lewa vei ira na Nomuni tamata, me saumi vakadodonu na daucaka ca me vaka na nonai valavala ena uluna, ka vakadonui nai valavala dodonu ka soli vei koya me vaka na nonai valavala dodonu. 
<br /><span class="verse" id="24">24 </span>"Se kevaka era sa vakadrukai na Nomuni tamata e na matadra na meca baleta ni ra sai valavala ca e na Matamuni, ka lesu mai ka vakatusa na Yacamuni, ka masu ka cakava na vakatakekere e Matamuni ena vale ni soro oqo, 
<br /><span class="verse" id="25">25 </span>"Mo ni qai rogoca mai lomalagi ka vosota na nodra i valavala ca na Nomuni tamata na Isireli, ka kauti ira lesu mai ki na vanua o ni sa solia vei ira kei na nodra qase. 
<br /><span class="verse" id="26">26 </span>"Ni sa tasogo na lomalagi me kua ni vakatauca mai na uca baleta ni ra sai valavala ca vei Kemuni, ni ra sa vagolea na nodra masu ki na vanua oqo, ka vakatusa na Yacamuni, ka saumaki mai na nodra i valavala ca baleta ni o ni sa vakararawataki ira, 
<br /><span class="verse" id="27">27 </span>"Mo ni qai rogoca mai lomalagi, ka vosota na nodra i valavala ca na Nomuni tamata, na Nomuni tamata na Isireli,Mo ni na vakavulica vei ira na sala vinaka me ra na lako kina; ka vakatauca mai na uca ki na Nomuni vanua, o koya o ni sa solia vei ira na Nomuni tamata me nodra i votavota. 
<br /><span class="verse" id="28">28 </span>"Ni sa yaco na lauqa ena vanua, sa yaco mai na mate ca se ca mai na i tei se malai na veikau, na vodre kei na yavato; ni ra sa vakacibi i valu mai na meca ki na nodra vanua ena nodra veikoro; se mataqali ca vakacava se tauvi-mate cava ga; 
<br /><span class="verse" id="29">29 </span>"na masu cava ga, se na vakatakekere cava ga sa cakava yani e dua se o ira kecega na Nomuni tamata na Isireli, ni ra sa dui kila yadua na nona i colacola kei na nona rarawa, ka sa dodoka cake yani na ligana ki na vale oqo: 
<br /><span class="verse" id="30">30 </span>"Mo ni qai rogoca mai lomalagi na Nomuni i tikotiko, ka vosoti ira, ka solia vei ira yadua me vaka nonai valavala, me vaka na yalodra o ni sa kila (ni sai Kemuni duadua ga o ni kila na yalodra na luve ni tamata), 
<br /><span class="verse" id="31">31 </span>"Me ra na rerevaki Kemuni kina ka muria na Nomuni sala ena gauna kecega era sa bula kina ena vanua o ni sa solia vei ira na neimami qase. 
<br /><span class="verse" id="32">32 </span>"E vakakina, ena vukuna e dua na vulagi, o koya e sega ni dua vei ira na Nomuni tamata na Isireli, ia e lako sara mai na dua na vanua yawa e na vuku ni Yacamuni cecere kei na Ligamuni qaqa kei na Ligamuni e dodo tikoga, ni ra lako mai ka masu ena vale ni soro oqo; 
<br /><span class="verse" id="33">33 </span>"Mo ni qai rogoca mai lomalagi na Nomuni i tikotiko, ka cavaka me vaka era sa kerei Kemuni kina na vulagi oqo, me ra kilai Kemuni kina kei na Yacamuni, ka rerevaki Kemuni, me vakataki ira na Isireli, me ra na kila kina ni vale ni soro oqo au a tara sa vakayacani ki na Yacamuni. 
<br /><span class="verse" id="34">34 </span>"Ni ra sa lako yani na Nomuni tamata me vala kei ira na meca, ena vanua kecega o ni sa talai ira kina, ia ni ra sa masu vei Kemuni ena vanua oqo, o ni sa digitaka kei na vale ni soro au sa tara kina na Yacamuni, 
<br /><span class="verse" id="35">35 </span>"Mo ni qai rogoca mai lomalagi na nodra masu kei na nodra vakatakekere ka maroroya na nodra i lakolako. 
<br /><span class="verse" id="36">36 </span>"Kevaka era sai valavala ca vei Kemuni (ni sa sega ni dua e sega ni valavala ca), ka o ni sa cudruvi ira ka soli ira kivei ira na meca, ka ra sa kauti ira vakavesu kina vanua vakayawa se vakavoleka; 
<br /><span class="verse" id="37">37 </span>"Ia ni ra sa kilai yalodra e na vanua era sa kau vakavesu kina, ka veivutuni, ka vakatakekere vei Kemuni mai na vanua era sa tu vakavesu kina ka tukuna, 'Keimami sai valavala ca vei kemuni, keimami sa caka cala, ka cakava na ka ca sara'; 
<br /><span class="verse" id="38">38 </span>"Ia ni ra sa lesu tale vei Kemuni ena yalodra taucoko kei na lomadra kecega e na vanua era sa tu vakavesu kina, ka ra a kau kina vakavesu, ka masu vaka ki na nodra vanua o Ni a solia vei ira na nodra qase, ki na koro o ni sa digitaka, kei na vale au sa tara kina na Yacamuni: 
<br /><span class="verse" id="39">39 </span>"Mo ni qai rogoca mai lomalagi na Nomuni i tikotiko na nodra masu kei na nodra vakatakekere, ka maroroya na nodra i lakolako, ka vosoti ira na Nomuni tamata era sa i valavala ca vei Kemuni. 
<br /><span class="verse" id="40">40 </span>"Oqo, na noqu Kalou, au sa masu, me rai tiko na Matamuni ka me tadola tikoga na daligamuni ki na masu e vakacabori ena vanua oqo. 
<br /><span class="verse" id="41">41 </span>"Ia oqo, Mo ni tucake, Jiova na Kalou, ki na Nomuni vanua ni vakacegu, oi Kemuni kei na Kato ni Nomuni kaukauwa. O ira na Nomuni bete, I Jiova na Kalou, me ra vakaisulu ena bula, Kei ira na Nomuni tamata me ra rekitaka na Nomuni vinaka. 
<br /><span class="verse" id="42">42 </span>"I Jiova na Kalou, Mo ni kakua ni vuki tani mai vua na Nomuni lumuti; Mo ni nanuma na yalololoma ni Nomuni tamata o Tevita."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
