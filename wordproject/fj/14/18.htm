<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa levu sara na nona dokai kei na nona i yau o Josevata, ena vuku ni vakawati talega, sa veiwekani kina kei Eapi. 
<br /><span class="verse" id="2">2 </span>Ena so na yabaki sa dau lako sobu kina vei Eapi i Samaria, sa dau vakamatea na sipi kei na bulumakau e levu sara o Eapi vei Josevata kei ira sa tiko vata kei koya, ka sa dau vakauqeti koya o Eapi me rau dau lako vata ki Ramoci Kiliati. 
<br /><span class="verse" id="3">3 </span>Sa tukuna o Eapi na tui Isireli vei Josevata na tui Juta, "E rawa beka ni o lako vata kei au, me valuti kina o Ramoci Kiliati." Sa sauma o koya ka vaka, "O kedaru, e daru duavata ga, na noqu tamata kei na nomu tamata erau na tovata enai valu." 
<br /><span class="verse" id="4">4 </span>Sa tukuna o Josevata vua na tui Isireli, "Mo vakataroga mada na vosa ni Kalou ena vuku ni siga oqo." 
<br /><span class="verse" id="5">5 </span>Sa vakasoqoni ira mai na parofita o tui Isireli, e vanadrau na tamata ka tukuna vei ira, "E dodonu beka me da lako cake ki Ramoci Kiliati ka vala kei ira, se me kua?" Era sa tukuna vua, "Mo lako cake, na Kalou ena solia ki na ligana na tui." 
<br /><span class="verse" id="6">6 </span>O Josevata sa taroga, "E se vo tale tiko beka e dua na parofita nei Jiova eke, me da tarogi Jiova mada?" 
<br /><span class="verse" id="7">7 </span>Sa tukuna na tui Isireli vei Josevata, "E se vo tiko e dua me vakatarogi ena vuku i Jiova: au sa dau cati koya vakalevu, baleta ni sa dau sega ni tukuna na veika vinaka me baleti au, sa veika ca kecega. O koya o Maikaia na luvei Imila". Sa tukuna yani o Josevata, "Me kua ni tukuna na tui e dua na ka vakaoqori!" 
<br /><span class="verse" id="8">8 </span>Sa qai kaciva mai e dua na nona dauveiqaravi o Tui Isireli, ka tukuna, "Me kau mai vakatotolo eke o Maikaia na luve i Imila!" 
<br /><span class="verse" id="9">9 </span>Na tui Isireli kei Josevata na tui Juta e rau sa qai daramaka na nodrau i ubi ka dabe ena nodrau i dabedabe vakatui, oqo e nai butubutu ni sila, ena matamata ni koro e Samaria; era sa parofisai kece na parofita ena matadrau. 
<br /><span class="verse" id="10">10 </span>O Setekaia na luvei Jenaena sa cakava na davui kaukamea me nona ga: ka sa tukuna, "Sa tukuna vaka oqo o Jiova, 'O na suasuaraki ira na kai Siria ena ka oqo, me yacova ni ra sa vakarusai.'" 
<br /><span class="verse" id="11">11 </span>Era sa parofisai kece na parofita ka vaka, "Mo ni lako cake ki Ramoci Kiliati, ni o Jiova ena solia ki na ligana na tui." 
<br /><span class="verse" id="12">12 </span>O koya nai talai sa talaki vei Maikaia sa vosa vua ka vaka, "Mo rogoca, na nodra vosa na parofita sa duavata ena kena vakauqeti na tui. O koya oqo na nomu vosa me vaka na nodra, mo tukuna na veivakayaloqaqataki." 
<br /><span class="verse" id="13">13 </span>Sa tukuna o Maikaia, "Me vaka sa bula o Jiova, na veika ga sa tukuna na noqu Kalou, au na tukuna." 
<br /><span class="verse" id="14">14 </span>Sa qai lako mai o koya ki vua na tui; ka sa tukuna vua o koya na tui, "Maikaia, me da lako cake beka meda vala kei Ramoci Kiliati, se me kakua?" E sauma o koya, "Mo ni lako cake ka qaqa, ni ra na soli ki na ligamuni!" 
<br /><span class="verse" id="15">15 </span>Sa mani tukuna vua na tui, "Me vakavica beka na noqu cakava mo bubuluitaka vei au ni o na sega ni tukuna tale vei au e dua na ka tani ia na ka dina ga e na yaca i Jiova?" 
<br /><span class="verse" id="16">16 </span>Sa qai tukuna o koya, "Au a raici ira na Isireli ni ra sa veiseyaki e na veiulunivanua, me vaka na sipi sa sega na kenai vakatawa." Ka sa tukuna o Jiova, 'O ira oqo sa sega na nodra i vakatawa. Me ra dui lesu tale ki na nodra vale e na vakacegu.'" 
<br /><span class="verse" id="17">17 </span>Sa qai tukuna na tui Isireli vei Josevata, "Au a sega beka ni tukuna vei iko, ni na sega ni parofisaitaka o koya e dua na ka vinaka me baleti au, na ka ca ga?" 
<br /><span class="verse" id="18">18 </span>Sa qai tukuna o Maikaia, "O koya oqo mo rogoca na vosa i Jiova: Au a raici Jiova ni tiko e na Nona i cewacewa vakaTuraga, kei ira kecega na lewe i lomalagi era tu e na Yasana i matau kei na Yasana i mawi. 
<br /><span class="verse" id="19">19 </span>"Ka sa tukuna mai o Jiova, 'O cei e na vakauqeti Eapi na tui Isireli me lako cake, ka me na bale e Ramoci Kiliati?' Sa mani dua e tukuna mai vakaoqo. 
<br /><span class="verse" id="20">20 </span>"Sa qai lako mai e dua na yalo ka mai tu e na mata i Jiova, ka tukuna, 'Au na vakauqeti koya.' Sa tukuna vua o Jiova, 'E na sala cava?' 
<br /><span class="verse" id="21">21 </span>"Sa tukuna o koya, 'Au na lako cake ka yaco me dua na yalo daulasu ki na gusudra na nona parofita.' Sa tukuna o Jiova, 'O na vakauqeti koya ka na gumatua talega; mo lako yani ka cakava sara.' 
<br /><span class="verse" id="22">22 </span>"O koya oqo mo raica! O Jiova sa biuta na yalo daulasu oqo e na gusudra na nomu parofita, ka sa vakaraitaka o Jiova na ka ca levu e na yacovi iko." 
<br /><span class="verse" id="23">23 </span>Sa qai lako voleka vei Maikaia o Setekaia na luve i Kenaena ka sabica na baluna, ka tukuna, "Na sala cava e muria na Yalo mai vei Jiova me lako tani mai vei au me vosa vei iko?" 
<br /><span class="verse" id="24">24 </span>Sa tukuna o Maikaia, "E dina o na raica e na siga o ya ni o na lako kina dua na loqi e loma sara mo vuni!" 
<br /><span class="verse" id="25">25 </span>Sa qai tukuna na tui Isireli, "Kauti Maikaia, ka vakasukai koya vei Amoni na Kovana ni koro kei Joasi na luve ni tui; 
<br /><span class="verse" id="26">26 </span>"Ka tukuna, 'Sa tukuna vakaoqo na tui: "Me biu na tamata oqo ki na vale ni veivesu, ka vakani koya e na madrai ni veivakararawataki kei na wai ni veivakararawataki, me yacova ni'u sa lesu mai e na vakacegu."'" 
<br /><span class="verse" id="27">27 </span>Ia sa tukuna o Maikaia, "Kevaka o na lesu mai e na vakacegu, ka e sega ni bau tukuna vei au o Jiova." Ka sa tukuna o koya, "Mo ni rogoca, oi kemuni kecega na tamata!" 
<br /><span class="verse" id="28">28 </span>E rau sa mani lako cake o tui Isireli kei Josevata na tui Juta ki Ramoci Kiliati. 
<br /><span class="verse" id="29">29 </span>Sa tukuna o tui Isireli vei Josevata, "Au na vakalecalecavi au ka lako cake ki nai valu; ia o iko mo daramaka tikoga na nomui ubi." Sa mani vakalecalecavi koya o tui Isireli, ka rau lako cake ki nai valu. 
<br /><span class="verse" id="30">30 </span>Ia oqo o tui Siria sa vakaroti ira na kavetani ni qiqi ni valu era a tiko kei koya ka vaka, "Dou kakua ni vala kei na dua e lailai se levu, ia o tui Isireli duadua ga." 
<br /><span class="verse" id="31">31 </span>Sa qai yaco, ni ra sa raici Josevata na kavetani ni qiqi ni valu, era sa tukuna, "Oqo o tui Isireli!" Era sa vakavoliti koya me ra valuta; ia o Josevata sa kaci yani, ka sa vukei koya o Jiova, ka sa vagolei ira tani mai vua na Kalou. 
<br /><span class="verse" id="32">32 </span>Sa vakakina, ni ra sa raica na kavetani ni qiqi ni valu ni sega ni o koya na tui Isireli, era sa gole tani mai na nodra cemuri koya. 
<br /><span class="verse" id="33">33 </span>Ia e dua na tamata e vanataka tu ga vakaveitalia na nona dakai titi, ka lauti tui Isireli e na maliwa ni sema ni nona i yaragi. Sa mani tukuna vua na draiva ni nona qiqi ni valu, "Saumaki lesu ka kauti au tani mai nai valu, ni'u sa lau gasau ka mavoa." 
<br /><span class="verse" id="34">34 </span>Sa tubu cake tiko nai valu e na siga o ya, ka sa vakaukauwataki koya o tui Isireli me tauri koya cake voli e na nona qiqi ka rai vaka ki Siria me yacova na yakavi; ia ena gauna sa dromu sobu kina na siga sa mate o koya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
