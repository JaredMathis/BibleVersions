<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 29 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
<span class="chapread">29</span>
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 29</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tui o Esekaia ni se qai yabaki ruasagavulu kalima, ka lewa e Jerusalemi me ruasagavulu kaciwa na yabaki. Na yaca i tinana o Avaija na luve i Sakaraia. 
<br /><span class="verse" id="2">2 </span>Sa cakava na veika e dodonu e na mata i Jiova, me vaka na veika kecega sa cakava o Tevita na tamana. Sa Vakasavasavataka Na Vale Ni Soro O Esekaia 
<br /><span class="verse" id="3">3 </span>E nai matai ni yabaki ni nona lewa, e nai matai ni vula, sa dolava na katuba ni vale i Jiova ka vakavinakataka. 
<br /><span class="verse" id="4">4 </span>Sa kauti ira mai na bete kei na Livai ka vakasoqoni ira vata e na tikina e tuba, 
<br /><span class="verse" id="5">5 </span>Ka tukuna vei ira, "Mo ni rogoci au, na Livai! Moi vakasavasavataki kemuni, mo ni vakasavasavataka na vale i Jiova na nodra Kalou na nomuni qase, ka kauta tani na benu mai na tikina tabu. 
<br /><span class="verse" id="6">6 </span>"Ni ra sa caka cala na noda qase ka cakava na ka ca e na mata i Jiova na noda Kalou; era sa biuti Koya, ka vagolea tani na matadra mai na vanua sa tiko kina o Jiova, ka vuki tani mai vua. 
<br /><span class="verse" id="7">7 </span>"Era sa sogota na katuba e nai curucuru ki loma, ka bokoca na cina, sa sega ni vakamai tiko na ka boi vinaka se me ra vakacabora tiko nai soro kama e na tikina tabu, vua na Kalou ni Isireli. 
<br /><span class="verse" id="8">8 </span>"Oqo sa tarai Juta kei Jerusalemi tiko kina na cudru i Jiova, ka sa soli ira yani ki na veileqa, me ra vakararawataki ka vakidacalataki, me vaka o ni sa raica e matamuni. 
<br /><span class="verse" id="9">9 </span>"Ena vuku ni veika oqo, era sa bale kina e nai seleiwau na tamada; o ira na luveda tagane kei na luveda yalewa kei ira na watida era sa vakabobulataki. 
<br /><span class="verse" id="10">10 </span>"Oqo sa yaloqu kina me'u cakava na veiyalayalati kei Jiova na Kalou ni Isireli, me lako tani kina vei keda na Nona cudru waqawaqa. 
<br /><span class="verse" id="11">11 </span>"Kemuni na luvequ, me da kakua ni vakawelewele, ni sa digitaki kemuni o Jiova mo ni tu e Matana, mo ni qaravi Koya, ka mo ni lotu Vua ka vakama na ka boi vinaka." 
<br /><span class="verse" id="12">12 </span>Era sa qai tucake na Livai: Maeca na luve i Amasai kei Joeli na luve i Asaraia, mai vei ira na luve i Koaca; mai vei ira na luve i Merari, o Kisi na luve i Abidi kei Asaraia na luve i Jealelieli; mai vei ira na luve i Keresoni, o Joa na luve i Sima kei Iteni na luve i Joa; 
<br /><span class="verse" id="13">13 </span>Mai vei ira na luve i Elisavani, o Simiri kei Jeieli; mai vei ira na luve i Esava, o Sakaraia kei Matanaia; 
<br /><span class="verse" id="14">14 </span>O ira na luve i Emani, o Jeieli kei Simei; kei ira na luve i Seducani, o Semaia kei Usieli. 
<br /><span class="verse" id="15">15 </span>Era sa soqoni ira mai na tacidra, ka vakasavasavataki ira vakai ira, ka caka me vaka na nonai vakaro na tui, mai na vosa i Jiova, me vakasavasavataki na vale i Jiova. 
<br /><span class="verse" id="16">16 </span>O ira na bete era sa lako e na tikina ni vale sara e loma ni vale i Jiova ka vakasavasavataka. Era sa kauta tani mai tuba na duka kecega era sa kunea mai na vale ni soro i Jiova ki na bai e taudaku ni vale i Jiova. O ira na Livai era sa kauta tani sara ki na Mata ni Wai mai Kitironi. 
<br /><span class="verse" id="17">17 </span>Sa vakatekivu me ra vakasavasavataka e nai matai ni siga ni matai ni vula. E nai kawalu ni siga ni vula, era sa lako mai e nai curucuru ni tikina e loma ni vale i Jiova. Era sa mani vakasavasavataka na vale i Jiova e na walu na siga, ia e nai ka tinikaono ni siga e nai matai ni vula era sa vakaotia. 
<br /><span class="verse" id="18">18 </span>Era sa qai lako vei Esekaia na Tui ka tukuna, "Keimami sa vakasavasavataka oti na vale i Jiova, nai cabocabo ni soro kei na kenai yaya kecega, na teveli ni madrai e dauraici kei na kena yaya kecega. 
<br /><span class="verse" id="19">19 </span>"Nai yaya kece talega sa vakacacana o Easi na Tui e na gauna ni nona lewa keimami sa vakarautaka ka vakasavasavataka; ka ra sa tu mai kea, e na mata ni cabocabo ni soro i Jiova." 
<br /><span class="verse" id="20">20 </span>Sa sou e na mataka o Esekaia na Tui, ka vakasoqoni ira vata mai na veiliutaki e na koro, ka sa lako cake ki na vale i Jiova. 
<br /><span class="verse" id="21">21 </span>Era sa kauta mai e vitu na bulumakau yadru, e vitu na sipi yadru, kei na vitu na sipi gone, kei na vitu na me yadru me i soro ni valavala ca ni matanitu, me i soro talega ni vale ni soro, me i soro talega i Juta. Sa qai vakaroti ira na bete na luve i Eroni me ra vakacabora e nai cabocabo ni soro i Jiova. 
<br /><span class="verse" id="22">22 </span>Era sa vakamatea na bulumakau yadru, o ira na bete era sa taura na kena dra ka kureitaka e nai cabocabo ni soro, sa vaka kina ki na dra ni sipi yadru kei na dra ni sipi gone, era sa kureitaki kece ki nai cabocabo ni soro. 
<br /><span class="verse" id="23">23 </span>Sa qai kau mai na me yadru e na mata ni tui mei soro ni valavala ca, e na matadra talega nai soqosoqo levu, e na ligadra era sa tabaka kina na me e vitu oqori. 
<br /><span class="verse" id="24">24 </span>O ira na bete era sa vakamatea, era sa vakacabora na kena dra e nai cabocabo ni soro me i soro ni valavala ca, na ka me ra sorovaki kina na Isireli kecega, ni sa vakarota na tui, ni soro kama kei nai soro ni valavala ca me caka e na vuku i Isireli taucoko. 
<br /><span class="verse" id="25">25 </span>Sa vakatikori ira na Livai e na vale i Jiova vata kei na nodra sibali, na qita, na api, me vaka nai vakaro i Tevita na tui, e na vuku i Kaata na daurai ni tui, kei Nacani na parofita, ni oqo sai vakaro ni Kalou mai vei koya na Nona parofita. 
<br /><span class="verse" id="26">26 </span>O ira na Livai era sa tu vata kei nai yaya ni vakatagi nei Tevita, o ira na bete era sa taura tiko na davui. 
<br /><span class="verse" id="27">27 </span>O Esekaia sa vakarota me ra vakacabora nai soro kama e nai cabocabo ni soro. Ni sa tekivu na kena vakamai nai soro, sa tekivu talega na sere vei Jiova, sala vata kei na davui kei nai yaya ni vakatagi nei Tevita na tui Isireli. 
<br /><span class="verse" id="28">28 </span>Era sa lotu vei Jiova nai soqosoqo kecega, era sa lagasere na daunisere, sa rorogo mai na davui, sa caka tiko vakaoqo me yacova ni sa kama kece nai soro kama. 
<br /><span class="verse" id="29">29 </span>Ni sa oti na veika e vakacabori, era sa qai cuva sobu ka lotu vei Jiova na tui kei ira kece sa tu vata kei koya. 
<br /><span class="verse" id="30">30 </span>O Esekaia na tui kei ira na veiliutaki era sa vakaroti ira na Livai me ra lagata na veivakacerecerei vei Jiova e na reki, era sa vakacuva sobu na uludra ka lotu vei Jiova. 
<br /><span class="verse" id="31">31 </span>Sa qai sauma yani o Esekaia ka tukuna, "Oqo ni kemuni sa vakatabui kemuni tale vei Jiova, ni toro voleka mai, ka kauta mai nai soro kei nai madrali ni vakavinavinaka ki na loma ni vale i Jiova." Era sa kauta mai nai soro kei nai madrali ni vakavinavinaka o ira nai soqosoqo, me vaka na lewe levu ni tamata era vinakata e yalodra era sa kauta mai nai soro kama. 
<br /><span class="verse" id="32">32 </span>Na levu ni soro kama era sa kauta mai nai soqosoqo e vitusagavulu na bulumakau yadru, dua na drau na sipi yadru, rua na drau na sipi gone; oqori me vakacabori kece me i soro kama vei Jiova. 
<br /><span class="verse" id="33">33 </span>Na ka sa vakatabui e ono na drau na bulumakau yadru kei na tolu na udolu na sipi. 
<br /><span class="verse" id="34">34 </span>Ia era sa lewe lailai ga na bete, era sa sega ni rawata na drudruga kece nai soro kama; era sa mani mai vukei ira O ira na tacidra na Livai me yacova sara ni sa oti na cakacaka ka ra sa vakasavasavataki ira oti talega na vo ni bete, ni ra sa yalo dina na Livai e na nodra vakasavasavataki ira mai vei ira na bete. 
<br /><span class="verse" id="35">35 </span>Sa levu sara nai soro kama kei na kena uro mei soro ni veivinakati, kei nai soro laugunu e nai soro kama kecega oqori. Na veiqaravi ni vale i Jiova sa tuvai vakamatau kece. 
<br /><span class="verse" id="36">36 </span>O Esekaia na Tui kei ira na tamata kecega, era sa reki vakalevu cake baleta ni sa vakarautaki ira na tamata na Kalou, e dina mada ga ni sa rui yaco vaka-totolo na veika oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="30.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
