<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa masu oti o Solomoni, sa lako sobu mai na bukawaqa caucaudre mai lomalagi ka kania nai soro e vakamai kei nai soro; ka sa vakasinaita na vale ni soro nai serau i Jiova. 
<br /><span class="verse" id="2">2 </span>Era sa sega ni curu rawa na bete ki na loma ni vale i Jiova, baleta nai serau i Jiova sa vakasinaita tu na vale i Jiova. 
<br /><span class="verse" id="3">3 </span>Ni ra sa raica na luve i Isireli na kena sa lako sobu mai na bukawaqa caucaudre, kei nai serau i Jiova ki na vale ni soro, era sa cuva vakatobuicu ki na qele, ka lotu ka vakacerecerei Jiova, ka vaka: "Ni sa vinaka o Koya, Ni sa sega ni mudu na Nona yalololoma." 
<br /><span class="verse" id="4">4 </span>Sa qai vakacabora na tui kei ira kecega na tamata nai soro e na mata i Jiova. 
<br /><span class="verse" id="5">5 </span>Na tui o Solomoni sa vakacabora mei soro e ruasagavulu ka rua na udolu na bulumakau kei na dua na drau ruasagavulu na udolu na sipi. Sa mani vakatabuya na tui kei ira kecega na tamata na vale ni Kalou. 
<br /><span class="verse" id="6">6 </span>Era sa qarava na bete na nodra i tavi; o ira talega na Livai nai vakatagi ni sere vei Jiova, o koya sa cakava o Tevita me vakacerecerei kina o Jiova, ka tukuna, "Ni sa sega ni mudu na Nona yalololoma," Ena veigauna kecega sa dau vakacabora kina o Tevita na vakavinavinaka. Era sa uvuca na davui na bete era veibasai, ni ra sa tucake na tamata kecega. 
<br /><span class="verse" id="7">7 </span>Sa vakatabuya talega o Solomoni nai karua ni wasewase ni vale ni soro sa tiko yani e liu. Sa vakacabora nai soro kama kei na uro ni soro ni veivinakati. Baleta nai cabocabo ni soro varasa sa cakava o Solomoni sa sega ni rawa ni ciqoma kece nai soro kama, nai soro sila kei na uro. 
<br /><span class="verse" id="8">8 </span>Sa maroroya na solevu o ya o Solomoni me vitu na siga, o ira na Isireli vata kei koya, sa dua na soqoni vinaka mai nai curucuru kei Amaci ki na Bati ni Uciwai mai Ijipita. 
<br /><span class="verse" id="9">9 </span>E nai kawalu ni siga sa dua na soqoni tabu me ra vakananuma kina na vakatabui ni cabocabo ni soro ena vitu na siga kei na kana vata ni vitu na siga. 
<br /><span class="verse" id="10">10 </span>E nai ka ruasagavulu ka tolu ni siga ni ka vitu ni vula, sa vakatalai ira na tamata ki na nodra dui vale laca, ni ra sa marau ka reki e na vuku ni ka vinaka sa cakava o Jiova vei Tevita, vei Solomoni, vei ira talega na Isireli. 
<br /><span class="verse" id="11">11 </span>Sa vakaotia na vale i Jiova o Solomoni kei na vale ni tui; ka sa vakaotia vakavinaka o Solomoni na veika e tubu e lomana me cakava ena vale i Jiova kei na nona loma ni vale talega. 
<br /><span class="verse" id="12">12 </span>Sa qai basika mai o Jiova vei Solomoni e na bogi ka tukuna vua: "Au sa digitaka talega na vanua oqo me Noqu me vale ni soro. 
<br /><span class="verse" id="13">13 </span>"Ni'u sa sogoti lomalagi me kakua ni tau na uca, se vakarota na vodre me vakarusa na vanua, se vakatala yani na vei mataqali mate ca vei ira na Noqu tamata, 
<br /><span class="verse" id="14">14 </span>"O ira na Noqu tamata era sa vakayacani e na Yacaqu kevaka era sa vakamalumalumutaki ira, ka masu ka vakasaqara na Mataqu, ka vuki tani mai na nodra i valavala vakasisila, Au na qai rogoca mai lomalagi, ka vosota na nodra i valavala ca ka vakabula na nodra vanua. 
<br /><span class="verse" id="15">15 </span>"Ia oqo na Mataqu e na rai tiko kei na Daligaqu ena vakatu daliga tiko ki na masu kecega e na vakacabori e na vanua oqo. 
<br /><span class="verse" id="16">16 </span>"Ni'u sa digitaka ka vakatabuya e daidai na vale oqo, me tiko kina na Yacaqu me sega ni mudu; na Mataqu, na Yaloqu e na tiko kina ka me sega ni oti rawa. 
<br /><span class="verse" id="17">17 </span>"Ia o iko, kevaka o na lako voli e Mataqu me vakataki Tevita na tamamu, ka cakava na veika kecega Au sa vakarota oti vei iko, kevaka o na maroroya na Noqui lesilesi kei na Noqu lewa, 
<br /><span class="verse" id="18">18 </span>Au na qai vakataudeitaka na nomu i tikotiko vakaturaga me vaka Au a yalataka vei Tevita na tamamu ka vaka: 'Ena sega ni mudu na tamata me lewa e Isireli.' 
<br /><span class="verse" id="19">19 </span>"Ia kevaka o na vuki tani ka biuta na Noqu i lesilesi kei na Noqu i vakaro o koya Au sa biuta e matamu, ka lako mo qaravi ira na kalou tani ka lotu vei ira, 
<br /><span class="verse" id="20">20 </span>"Au na qai cavuti ira laivi mai na vanua Au a solia vei ira; kei na vale oqo Au sa vakatabuya ki na Yacaqu Au na kauta tani e Mataqu, ka vakayacora me ka ga ni veitalanoa wale vei ira na tamata. 
<br /><span class="verse" id="21">21 </span>"Ia na vale oqo, ka dau vakacerecerei, o ira kecega era lako sivita era na kidroa ka tukuna, 'Na cava e cakava kina o Jiova na ka vakaoqo ki na vanua oqo kei na vale oqo?' 
<br /><span class="verse" id="22">22 </span>"Era na qai sauma, 'Baleta ni ra biuti Jiova na Kalou ni nodra qase, o Koya ka kauti ira tani mai na vanua o Ijipita, ka kabiti ira na kalou tani, ka lotu vei ira ka qaravi ira; o koya oqo sa kauta mai kina o Jiova vei ira na veika ca lelevu oqo.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
