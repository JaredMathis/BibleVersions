<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia sa yaco ni sa oti e ruasagavulu na yabaki, ni a tara o Solomoni na vale i Jiova kei na nona vale talega, 
<br /><span class="verse" id="2">2 </span>na veikoro e a solia o Irami vei Solomoni, sa tara cake o Solomoni ka vakatikori ira kina na luve i Isireli. 
<br /><span class="verse" id="3">3 </span>Ka sa lako o Solomoni ki Amaci-Soba ka taura vakaukauwa. 
<br /><span class="verse" id="4">4 </span>Sa tarai Tadimori talega e na vanua liwa, kei ira kece na veikoro ni maroroi yaya e Emaci. 
<br /><span class="verse" id="5">5 </span>E tara na veikoro e Beci-Oroni E Cake kei na veikoro e Beci-Oroni E Ra, na vei koro ni drodro e vakalalaga, vaka matamata ka vakabai, 
<br /><span class="verse" id="6">6 </span>O Baleci talega kei na veikoro ni mamaroroi e nei Solomoni, na veikoro ni qiqi vakavale kei na vei koro ni maroroi ose, kei na veika kecega sa vinakata o Solomoni me tara cake e Jerusalemi, e Lepanoni, kei na veivanua kecega e vakarurugi ki na nona lewa. 
<br /><span class="verse" id="7">7 </span>O ira kece na tamata sa vo vei ira na Itaiti, na Amoraiti, na Perisaiti, na Ivaiti kei ira na Jepusaiti â€“ o ira sa sega ni Isireliâ€” 
<br /><span class="verse" id="8">8 </span>Oqo o ira na kawa tamata era a valuti vakavo tu ena vanua â€“ o ira era a sega ni vakarusai mai vei ira na Isireli. o Solomoni sa vakatubura mai vei ira oqo me ra tamata daucakacaka tu ga me yacova na siga oqo. 
<br /><span class="verse" id="9">9 </span>Na tui o Solomoni sa sega ni vakatara me ra nona tamata daucakacaka na luvei Isireli. Era sa tamata i valu ga, era i liuliu ni vei liuliu, era i liuliu ni veiqiqi ni valu, na i liuliu ni mataivalu ose. 
<br /><span class="verse" id="10">10 </span>O ira na kena vo, era sai liuliu ni mata cakacaka nei Solomoni na tui: era lewe rua na drau limasagavulu era sa lewa vei ira na tamata. 
<br /><span class="verse" id="11">11 </span>O Somone sa kauta cake mai na luvei Fero goneyalewa ki na Koro i Tevita, ki na vale sa tara oti me nona ga, ni sa tukuna, "Na watiqu ena sega ni tiko ena vale i Tevita na tui Isireli, baleta na vanua sa mai tiko kina na Kato ni Kalou sa vakatabui kece." 
<br /><span class="verse" id="12">12 </span>Sa vakacabora o Solomoni nai soro kama vei Jiova ena i cabocabo nei Jiova, e a tara ga o koya ena mata ni varada, 
<br /><span class="verse" id="13">13 </span>Me vaka na kena i vakarau ena veisiga, nai soro me vaka sa vakarota o Mosese, me ka ni Siga ni Vakacecegu, na Vula Vou, kei na tolu na Solevu ni kanavata ni veiyabakiâ€”na Solevu ni Kana Madrai Sega ni Vakaleveni, na Solevu ni Veimacawa, kei na Solevu ni Vale Vakacevaceva. 
<br /><span class="verse" id="14">14 </span>Me vaka nai tuvatuva nei Tevita na tamana, sa digitaka nai wasewase vakabete ena nodra dui veiqaravi, o ira na Livai kei na nodra i tavi â€“ (me ra dau vakacerecerea na Kalou ka lotu vua ena matadra na bete), me vaka sa gadrevi ena veisiga yadua, kei ira talega na dau vakatawa na matamata kei na nodra i tavi â€“ me vaka sa vakarota o Tevita na tamata ni Kalou. 
<br /><span class="verse" id="15">15 </span>Era sa sega ni lako tani mai nai vakaroi Tevita vei ira na bete kei ira na Livai me baleta e dua tale na ka, se, me baleta na i yau. 
<br /><span class="verse" id="16">16 </span>Na cakacaka kece i Solomoni sa tuvai vakavinaka mai na siga sa yavutaki kina na vale ni Kalou me yacova ni sa oti. Sa qai vakaoti na vale i Jiova. 
<br /><span class="verse" id="17">17 </span>Sa qai lako ki Esioni â€“ Keberi o Solomoni, e Elaci talega ena baravi ena vanua nei Itomi. 
<br /><span class="verse" id="18">18 </span>O Irami sa vakauta vua eso na waqa ena ligadra na nona tamata, kei ira na nona tamata era sa kila na wasawasa. Era sa lako vata kei ira na tamata i Solomoni ki Ofira, ka kauta mai e tinikatolu na milioni na koula mai kea, ka kauta mai vei Solomoni na tui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
