<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Veigauna, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Veigauna</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa lako ki Sikemi o Reopoame, ni ra sa lako kece kina na Isireli me ra buli koya me tui. 
<br /><span class="verse" id="2">2 </span>Sa yaco, ni sa rogoca o Jeropoame na luve i Nabati (e a tiko mai Ijipita, ni a dro mai vei Solomoni na Tui), sa biuti Ijipita ka lesu tale mai o Jeropoame. 
<br /><span class="verse" id="3">3 </span>Era sa qai talatala vei koya ka kacivi koya. O Jeropoame kei ira kecega na Isireli era sa lako mai ka vosa vei Reopoame, ka vaka, 
<br /><span class="verse" id="4">4 </span>"O tamamu e a vakabibitaka na neimami i colacola; ia oqo, mo vaka-mamadataka na veiqaravi oca kei nai colacola bibi e tauca tu vei keimami o tamamu, ka keimami na qaravi iko." 
<br /><span class="verse" id="5">5 </span>Sa tukuna vei ira o koya, "Mo ni lesu tale mai vei au ni oti e tolu na siga." Era sa lako yani na tamata. 
<br /><span class="verse" id="6">6 </span>Sa qai veivosaki na tui o Reopoame kei ira na qase era a tu e na matai Solomoni na tamana ni se bula tiko, ka tukuna, "O ni na vakasalataki au vakacava me'u sauma kina na veika era a tukuna vei au na tamata oqo?" 
<br /><span class="verse" id="7">7 </span>Era sa vosa vua, ka vaka, "Kevaka o sa yalovinaka vei ira na tamata oqo, ka vakalomavinakataki, ka tukuna na vosa vinaka vei ira, era na nomu tamata me sega ni mudu." 
<br /><span class="verse" id="8">8 </span>Ia e sega ni via ciqoma nai vakasala era sa solia vua na qase, ka la'ki veivosaki kei ira na cauravou era a tubu vata cake mai, era tu e matana. 
<br /><span class="verse" id="9">9 </span>Ka sa tukuna vei ira, "Nai vakasala cava o ni na solia vei au? Me da na sauma vakacava vei ira oqo era sa tukuna vei au, ka vaka, 'Mo vakamamadataka nai colacola ka biuta tu vei keimami o tamamu'?" 
<br /><span class="verse" id="10">10 </span>Era sa qai tukuna vua o ira na cauravou ka tubu vata mai kei koya, ka vaka, "Mo vosa vakaoqo vei ira na tamata era a vosa vei iko, ka vaka, 'O tamamu e vakabibitaka na neimami i colacola, mo vakamamadataka o iko' â€“ mo qai tukuna vei ira: 'Nai qaqalo ni ligaqu lailai e vavaku cake mai na toloi tamaqu! 
<br /><span class="verse" id="11">11 </span>'Ia oqo, ni sa bibi na veika e biuta vei kemuni o tamaqu, au na vakaikuritaka na nomuni i colacola; o tamaqu e a vakanakuitataki kemuni e na dali, ia au na vakanakuitataki kemuni e na wa qaliqali!'" 
<br /><span class="verse" id="12">12 </span>Ia o Jeropoame kei ira kecega na Isireli era sa lako mai vei Reopoame e nai katolu ni siga, me vaka e a vakarota na tui, ka vaka, "Mo ni lesu tale mai e nai katolu ni siga." 
<br /><span class="verse" id="13">13 </span>Sa qai sauma vakaukauwa vei ira o koya na tui. Na Tui o Reopoame e a sega ni via rogoca na nodra i vakasala na qase, 
<br /><span class="verse" id="14">14 </span>K a vosa vei ira me vaka na nodra i vakasala na cauravou, ka vaka, " O tamaqu e a vakabibitaka na nomuni i colacola, ia au na vakaikuritaka; o tamaqu e a vakanakuitataki kemuni e na dali, ia au na vakanakuitataki kemuni e na wa qaliqali!" 
<br /><span class="verse" id="15">15 </span>Ia na tui sa sega ni via rogoci ira na tamata; ni sa vu mai vua na Kalou na veisau ni veika e yaco oqo, me vakayacori kina na vosa i Jiova, o koya sa cavuta o Koya e na ligai Eaija na kai Siloni vei Jeropoame na luve i Nabati. 
<br /><span class="verse" id="16">16 </span>Ni ra sa kila kecega na Isireli ni sega ni via rogoci ira o koya na tui, era sa sauma vua na tui, ka vaka: "Na cava sa neimami mai vei Tevita? Sa sega na neimami i votavota mai vua na luve i Jese. Na tamata kecega ki na nona vale laca, Kemuni na Isireli! Ia oqo mo qai raica na nomu vuvale, o iko Tevita!" Ia era sa dui lako na Isireli ki na nodra dui vale laca. 
<br /><span class="verse" id="17">17 </span>Ia o Reopoame sa lewa vei ira na luve i Isireli era tiko e na veikoro vaka â€“ Juta. 
<br /><span class="verse" id="18">18 </span>O Reopoame na tui sa qai talai Etorami yani, o koya e qarava tiko nai yau; ia era sa vakaviriki koya e na vatu o ira na luve i Isireli, ka sa mate. Sa mani vodoka vakatotolo na nona qiqi o Reopoame na tui me dro yani ki Jerusalemi. 
<br /><span class="verse" id="19">19 </span>Sa yaco me ra vuki tani tiko na Isireli mai na vale i Tevita me yacova na siga oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
