<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Iperiu, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Iperiu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Melikesateki oqo, na tui Salemi, na bete i Koya na Kalou Cecere Sara, sa sotavi Eparaama ni sa lesu tiko mai ena nona valuti ira na tui, ka sa qai vakalouvinakataki Eparaama. 
<br /><span class="verse" id="2">2 </span>O Eparama talega sa solia vei Melikesateki nai katini ni ka kecega, ni sai balebale ni yacana na "Tui ni yalododonu," ka sa tui Salemi talega, se "Tui ni veivakacegui!" 
<br /><span class="verse" id="3">3 </span>Sa sega na tamana se tinana, sa sega talega na Nona kawa, sa sega ni tekivu na Nona bula sa sega talega ni cava na Nona bula, sa bula ga me vakataki Jisu na Luve ni Kalou ka sa tiko ga me bete ka sega ni mudu. 
<br /><span class="verse" id="4">4 </span>Mo ni raica mada na cecere ni tamata oqo, ni sa solia vua o Eparama nai takini ni veika kecega. 
<br /><span class="verse" id="5">5 </span>Sa dina sara, vei ira na luvei Livai, ni sa nodra na cakacaka vakabete, sa nodra talega nai vakaro me ra taura nai katini mai vei ira na tamata me vaka nai vunau, oqori mai vei ira na tacina, e dina ni ra lako kece mai na toloi Eparama; 
<br /><span class="verse" id="6">6 </span>Ia, o koya na nona kawa sa sega ni lako mai vei ira sa taura nai katini mai vei Eparama, me vakalouvinakataki o ya sa nona na vosa ni yalayala oqo. 
<br /><span class="verse" id="7">7 </span>Na veika oqo sa sega ni rawa ni veibataki, se vakatitiqataki, ni o koya sa lailai me vakalouvinakataki mai vei koya sa levu. 
<br /><span class="verse" id="8">8 </span>Eke na tamata vakalewe sa taura nai katini, mai kea sa taura o koya, o koya sa vakadinadinataki ni sa bula. 
<br /><span class="verse" id="9">9 </span>O Livai sa taura na i katini, sa sauma nai katini me vakayagataki kina o Eparaama me vaka sa tukuni, 
<br /><span class="verse" id="10">10 </span>Ni se tiko ga o koya ena toloi tamana ena gauna rau sa sota kina kei Melikesateki. 
<br /><span class="verse" id="11">11 </span>O koya oqo, kevaka sa yaco na bula vakataucokotaki ena vukudra na Livai ena cakacaka vakabete (mai vei ira, sa taura kina na tamata nai vunau), na veika sa gadrevi eke, o ya me dua na bete me vaka nai tuvatuva mai vei Melikesateki ka sega ni kacivi me vaka nai tuvatuva mai vei Eroni. 
<br /><span class="verse" id="12">12 </span>Sa veisau na cakacaka vakabete, ni sa yaga oqo, sa veisau talega nai vunau. 
<br /><span class="verse" id="13">13 </span>O koya sa tukuni tiko kina na veika oqo sa basika tale mai ena dua tale na yavusa, sa sega ni dua na tamata mai kea sa soli kina vua na cakacaka vaka bete me qarava nai cabocabo ni soro. 
<br /><span class="verse" id="14">14 </span>Sa i vakadinadina ni sa basika na Turaga, mai vei Juta, na yavusa sa sega ni tukuna kina o Mosese e dua na ka me baleta na cakacaka vakabete. 
<br /><span class="verse" id="15">15 </span>Oqo sa valadeitaka sara, me vakataki Melikesateki sa tubu cake mai kina e dua tale na bete, 
<br /><span class="verse" id="16">16 </span>Sa lako mai, sa sega ni vaka nai vunau ena i vakaro vakayago, sa vaka ga na kaukauwa ni dua na bula e sega ni cava rawa. 
<br /><span class="verse" id="17">17 </span>Sa tukuna kina o koya: "O iko na bete Sega ni mudu, me vaka nai tuvatuva nei Melikesateki." 
<br /><span class="verse" id="18">18 </span>Ena dua na yasana, sa yali kina nai vakaro makawa, baleta ni sa malumalumu ka sega ni tudei na kena tiko, 
<br /><span class="verse" id="19">19 </span>Ni vunau sa sega ni cakava rawa e dua na ka me taucoko; ena dua tale na yasana na kena kau mai nai nuinui e vinaka cake, o koya oqo e da sa toso voleka kina vua na Kalou. 
<br /><span class="verse" id="20">20 </span>Sa vakalevu sara ni sa sega ni bete o koya, kevaka sa sega ni vakatikori, 
<br /><span class="verse" id="21">21 </span>O ira kece sa bete oti era sa sega ni vakatikori, ia o koya sa vakatikori, ia o koya sa vakatikori mai vei Koya sa tukuna yani vei Koya: "Sa bubului o Jiova, ka ena sega ni vakasuka, o iko na bete me sega ni mudu me vaka nai tuvatuva nei Melikesateki." 
<br /><span class="verse" id="22">22 </span>Sa qai vakalevu sara, ni sai Jisu ga nai vakadei ni dua na veiyalayalati e vinaka cake. 
<br /><span class="verse" id="23">23 </span>Era a lewe levu na bete, baleta ni sa tarova na nodra cakacaka tikoga vakabete na mate. 
<br /><span class="verse" id="24">24 </span>Ia, o koya, baleta ni sa cakacaka vakabete tikoga ka sega ni mudu, sa sega ni veisau kina na Nona i tutu. 
<br /><span class="verse" id="25">25 </span>O koya oqo sa rawa kina Vua me vakabulai ira kecega sa lako mai vua na Kalou mai vei Koya, baleta ni sa bula tiko o koya ka sega ni mudu me cakava tiko kina na cakacaka ni veisorovaki. 
<br /><span class="verse" id="26">26 </span>Sa vinaka sara vei keda na Bete Levu oqo, ni sa ka tabu, sa sega ni dau veivakamavoataki, sa sega ni cala, sa wasei tani mai vei ira nai valavala ca, sa yaco me cecere cake mai na lomalagi; 
<br /><span class="verse" id="27">27 </span>Sa sega na ka e vinakata e veisiga, me vakataki ira na vei bete lelevu, me vakacabora nai soro ni nona i valavala ca mada e liu, qai muri me nodra na tamata, oqo sa cakava kece vakadua ga o koya ni sa vakacabori Koya ga vakai Koya. 
<br /><span class="verse" id="28">28 </span>Nai vunau sa digitaki ira na bete levu, na tamata sa malumalumu, ia na vosa ni veivakatikori sa lako mai nai vunau,sa digitaki na Luvena, o Koya sa taucoko sara me Sega ni mudu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
