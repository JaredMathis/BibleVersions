<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Iperiu, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Iperiu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O koya oqo, oi keda talega, ni ra sa vakavolivoliti keda o ira na lewe vuqa, sai vakadinadina, me da sa biuta sara na veika e dauveivakataotaki kei nai valavala ca e dauveicoriti, me da ciciva sara na cere sa tu e matada ka me da ciciva na cere oqo ena vosota, 
<br /><span class="verse" id="2">2 </span>me da vakaraici Jisu tikoga, o koya sa tekivuna ka na tinia talega na noda vakabauta, o Jisu ena vuku ni reki sa tu e matana, sa vosota na kauveilatai, na veivakamaduataki, ka sa la'ki dabe tiko oqo ena liga i matau ni Kalou ena Nona i tikotiko vakaturaga. 
<br /><span class="verse" id="3">3 </span>Me da vakaraici Jisu mada, ni sa vosota na nodra veivakacacani nai valavala ca vei Koya, de na qai tubu na yalolailai ena lomamuni. 
<br /><span class="verse" id="4">4 </span>Ni kemuni se bera tiko ni vakatovolei me yacova na vakadavei ni dra ena nomuni veivala tiko kei nai valavala ca. 
<br /><span class="verse" id="5">5 </span>O ni sa guilecava talega na veivosa ni veibolei me vaka ki vei ira na gone: "Na Luvequ mo kua ni beca ni sa vunauci iko o Jiova, se mo ni yalolailai ni o ni sa vakavulici mai Vua; 
<br /><span class="verse" id="6">6 </span>Ni sa lomana e dua o Jiova ena vakavulica ka sa dau vakadodonutaki ira na gone me ra vinaka kina. 
<br /><span class="verse" id="7">7 </span>Kevaka o sa vosota na Nona veivakavulici, sa cakacaka vei iko na Kalou me vaka vei ira na luvena; sa gone vakacava oqori kevaka o sa sega ni vakadodonutaki mai vua na tamamuni? 
<br /><span class="verse" id="8">8 </span>Kevaka o ni sa sega ni vakadodonutaki, ni dodonu me vaka kece vei kemuni kecega, o ni sa gone ni sala ka sega ni loma ni vale. 
<br /><span class="verse" id="9">9 </span>Eda sa vakatamani kece, ka da sa dau vakadodonutaki, eda sa dokai ira kina vakalevu. Sa sega beka ni dodonu me da sa dau tu vakarau ena noda vakarorogo vua na Tama ni yaloda me da bula kina? 
<br /><span class="verse" id="10">10 </span>Eda sa dauvakavulici me vinaka kina vei ira sa vakavulici keda, ia o Jisu, me vinaka kina vei keda, me rawa ni da i taukei ni Nona yalosavasava. 
<br /><span class="verse" id="11">11 </span>Sa sega na veivakadodonutaki e ka ni reki ni sa dau caka, sa ka mosi sara, ia, ni sa oti oqori sa vakabasikata na vua ni veivakacegui ni yalododonu vei ira sa dau vakavulici kina. 
<br /><span class="verse" id="12">12 </span>Mo ni qai vakaukauwataka na ligamuni kei na yavamuni sa wadamele, 
<br /><span class="verse" id="13">13 </span>Ka vakadodonutaka na sala ki na yavamuni, me yaco kina na veika sa damele me kua ni lutu sara, me vakabulai ga. 
<br /><span class="verse" id="14">14 </span>Vakasaqara na veivakacegui vei ira na tamata kecega kei na yalosavasava, kevaka sa sega na veika oqo, ena sega ni dua e raica rawa na Kalou; 
<br /><span class="verse" id="15">15 </span>Me rai tiko vakadodonu na tamata, de dua e bale mai na loloma ni Kalou, de dua talega e kabiti koya na waka tu ni yaloca sa vakasucuma mai na leqa ka sa veivakacalai dina; 
<br /><span class="verse" id="16">16 </span>de dua talega na dauveirawai kei koya sa rawai me vakataki Iso, sa volitaka na nona i tutu ena dua na tiki ni madrai ga. 
<br /><span class="verse" id="17">17 </span>O ni sa kila vinaka, ni sa oti oqo sa qai, vinakata me vakalouvinakataki, sa qai sega ni rawata, ni sa sega ni rawa me veivutunitaka, e dina ga ni vakasaqara matua sara, ni sa drodro vakalevu na wai ni matana. 
<br /><span class="verse" id="18">18 </span>Ni kemuni sa sega ni lako mai ki na ulunivanua sa tarai ka vakamai ena bukawaqa, ena loaloa ca sara kei na butobuto 
<br /><span class="verse" id="19">19 </span>kei na rorogo ni davui kei na rorogo ni vosa, ni o ira sa rogoca, era sa kerea me ra kua tale ni rogoca na kena tukuni tale vei ira na veivosa oqori. 
<br /><span class="verse" id="20">20 </span>Ni ra sa sega ni vosota rawa na veika sa vakaroti, "Kevaka mada ga sa vakalevu me vaka e dua na manumanu ni veikau sa tara na ulunivanua, ena lauviri ena vatu se me laucoka ena moto." 
<br /><span class="verse" id="21">21 </span>Sa rui rerevaki na kenai rairai sa tukuna kina o Mosese "Au sa rui rerevakalevu ka au sa sautaninini sara." 
<br /><span class="verse" id="22">22 </span>Oqo o ni sa lako mai ki na ulunivanua o Saioni ki na Nona koro na Kalou bula, na Jerusalemi vakalomalagi, ki na nodra i soqosoqo na agilosi e sega ni wili rawa, 
<br /><span class="verse" id="23">23 </span>ki nai soqosoqo levu ni soqosoqo lotu ni ulumatua, o ira sa volai na yacadra mai lomalagi, ki vua na Kalou na Turaga ni lewa levu, ki na yalodra na tamata sa vakadonui era sa vakataucokotaki. 
<br /><span class="verse" id="24">24 </span>ki vei Jisu na dauveisorovaki ni veiyalayalati vou, kei na dra sa dau kureitaki, sa tukuna na veikavivinaka mai na kena vei Epeli. 
<br /><span class="verse" id="25">25 </span>Mo ni raica, mo ni kua ni bese vei Koya sa vosa, kevaka sa sega ni dua sa dro rawa vei Koya ni sa vosa ni se tiko e vuravura, eda na qai dro vakacava kevaka ena sa vuki tani mai Vua sa vosa tiko mai lomalagi, 
<br /><span class="verse" id="26">26 </span>na domona sa yavalati na vuravura; oqo sa yalayala kina Koya ka tukuna, vakadua tale, au na sega ni vakayavalati vuravura ga, o lomalagi talega. 
<br /><span class="verse" id="27">27 </span>Sa vakaoqo, "Vaka dua tale," sa tukuna na kau tani ni veika sa yavalati oti, me vaka na veika sa oti, me tudei kina na veika sa sega ni yavalati rawa. 
<br /><span class="verse" id="28">28 </span>O koya oqo, ni da sa rawata na matanitu sa sega ni yavalati rawa, me tiko vei keda na yalololoma, me da qarava kina na Kalou vakavinaka ena vakarokoroko kei na rerevaka na Kalou. 
<br /><span class="verse" id="29">29 </span>Na noda Kalou sa bukawaqa caucaudre.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
