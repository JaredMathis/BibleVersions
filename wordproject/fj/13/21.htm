<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Veigauna , chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Veigauna </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oqo sa tucake o Setani me coqai Isireli, ka vakauqeti Tevita me wiliki Isireli. 
<br /><span class="verse" id="2">2 </span>Sa mani tukuna o Tevita vei Joave kei ira sa liu vei ira na tamata, "Dou lako ka wiliki ira na Isireli me tekivu mai Pierisepa me yaco ki Tani, ka kauta mai na kedra i wiliwili vei au me'u kila." 
<br /><span class="verse" id="3">3 </span>Sa sauma o Joave, "Me na vakayacori ira na Nona tamata o Jiova me vaka dua na drau taki na kedra i wiliwili. Ia, noqu turaga na tui, era sega li ni sa nomuni tamata kecega na noqu turaga? Ena vuku ni cava sa gadreva kina na noqu turaga na ka oqo? Na cava me vu kina o koya ni nodra madua na Isireli?" 
<br /><span class="verse" id="4">4 </span>Sa gumatua ga na vosa ni tui ki vei Joave. Sa mani tucake o Joave ka lakova na vanua taucoko o Isireli ka lesu tale mai i Jerusalemi. 
<br /><span class="verse" id="5">5 </span>Sa qai mai solia o Joave vei Tevita nai wiliwili taucoko ni tamata. E Isireli taucoko e ra tiko kina e dua na milioni dua na drau na udolu na tamata era vakai-seleiwau, ia e Juta era tiko kina e va na drau vitusagavulu na udolu na tamata era vakaiseleiwau. 
<br /><span class="verse" id="6">6 </span>E sega ni wiliki ira kina na Livai kei ira na Penijamini, ni sa velavela vei Joave na ka sa tukuna na tui. 
<br /><span class="verse" id="7">7 </span>Sa sega ni marautaka na Kalou na ka oqo; ka sa mani ravuti Isireli. 
<br /><span class="verse" id="8">8 </span>Sa tukuna o Tevita vua na Kalou, "Au sai valavala ca vakalevu, baleta ni'u sa cakava na ka oqo; ia oqo, au sa masu, Mo ni kauta laivi na nonai valavala ca na Nomuni tamata, ni'u sai valavala vakalialia sara." 
<br /><span class="verse" id="9">9 </span>Qai tukuna o Jiova vei Kata, na parofita i Tevita, ka vaka, 
<br /><span class="verse" id="10">10 </span>"Lako ka la'ki tukuna vei Tevita, ka vaka, 'Sa tukuna vakaoqo o Jiova: "Au sa solia oqo vei iko e tolu na ka; digitaka ga e dua vei iratou, Me'u na vakayacora vei iko."'" 
<br /><span class="verse" id="11">11 </span>Sa lako o Kata ki vei Tevita ka tukuna vua, "Sa tukuna vakaoqo o Jiova: 'Digitaka e dua vei iratou, 
<br /><span class="verse" id="12">12 </span>'E tolu na yabaki ni dausiga, se tolu na vula mera na vakadrukai iko tiko kina na kemu meca ena nodra i seleiwau ni ra sa toboki iko, se tolu na siga me yaviti iko voli nai seleiwau i Jiova â€“ na mate ca ena nomu vanua, ia na agilosi i Jiova me na vakacaca ena vanua taucoko o Isireli.' Ia oqo mo ni tukuna nai sau ni taro me'u kauta lesu tale vei koya sa talai au mai." 
<br /><span class="verse" id="13">13 </span>Sa tukuna vei Kata o Tevita, "Au sa rarawa vakalevu. Yalo vinaka mo laiva me'u lutu ki na liga i Jiova, ni sa ka levu na Nona yalololoma; ia me'u kakua ga ni lutu ki na liga ni tamata." 
<br /><span class="verse" id="14">14 </span>Sa mani tauca o Jiova na mate ca e Isireli, ka sa bale kina e vitusagavulu na udolu tagane e Isireli. 
<br /><span class="verse" id="15">15 </span>Ka sa tala e dua na agilosi o Jiova ki Jerusalemi me vakarusa. Ni sa vakarusa tiko, sa raica o Jiova ka veivutunitaka na vakacaca, ka sa tukuna vua na agilosi sa veivakarusai tiko, "Sa rauta oqori; ia oqo mo sa tarova na ligamu." Ia na agilosi i Jiova sa la'ki tucake tu ena yasa ni vanua ni buturaki sila nei Orinani na Jevusaite. 
<br /><span class="verse" id="16">16 </span>Sa qai mata cake o Tevita ka raica na agilosi i Jiova ni sa tucake tu ena maliwa ni vuravura kei na lomalagi, sa taura tu e ligana e dua nai seleiwau ka vagolea tu vaka ki Jerusalemi. Ia o Tevita kei ira na qase, era sa vakaisulu taga, ka ra sa cuva vakatoboicu. 
<br /><span class="verse" id="17">17 </span>Ka sa tukuna o Tevita vua na Kalou, "E sega li ni oi au a vakarota mera wiliki mai na tamata? Au sa i valavala ca dina ka sa cakava na ka ca oqo; ia o ira na sipi oqo, na cava era a cakava? Laiva na Ligamuni, au masu, i Jiova na noqu Kalou, me tarai au kei na vuvale i tamaqu, ka me kakua ga ni tarai ira na Nomuni tamata oqo me yacovi ira kina na mate ca." 
<br /><span class="verse" id="18">18 </span>O koya oqo, sa vakaroti Kata kina na agilosi i Jiova me tukuna vei Tevita me la'ki cakava e dua nai cabocabo ni soro vei Jiova, ena vanua ni buturaki sila i Orinani na Jevusaiti. 
<br /><span class="verse" id="19">19 </span>Sa mani lako cake o Tevita me vaka na vosa i Kata, sa cavuta o koya ena yaca i Jiova. 
<br /><span class="verse" id="20">20 </span>Ia oqo sa vuki mai o Orinani ka raica na agilosi; ka ratou sa vunitaki iratou na luvena tagane e va e ratou a tiko vata tukuna, ia o Orinani e tomana tikoga na buturaki sila. 
<br /><span class="verse" id="21">21 </span>Ia sa lako mai o Tevita kivei Orinani, ka sa rai cake o Orinani ka raici Tevita. Sa lako tani mai na vanua ni buturaki sila, ka sa cuva vakatoboicu ki na qele e matai Tevita. 
<br /><span class="verse" id="22">22 </span>Sa qai tukuna o Tevita vei Orinani, "Mo solia vei au na vanua ni buturaki sila oqo, me'u cakava kina e dua nai cabocabo ni soro vei Jiova.Mo na solia vei au me'u sauma na kenai voli dodonu, de na mani muduki na mate ca vei ira na tamata." 
<br /><span class="verse" id="23">23 </span>Ia sa tukuna o Orinani vei Tevita, "Taura me nomu, ka laiva na noqu turaga na tui me cakava na ka sa vinaka e matana. Raica, au sa solia talega vei kemuni na bulumakau mei soro kama, nai yaya ni buturaki sila me kena buka, kei na sila mei madrali laukana, au sa solia taucoko." 
<br /><span class="verse" id="24">24 </span>Sa qai tukuna o Tevita vei Orinani, "E sega, ia au na volia ena kenai sau dodonu, ni'u na sega ni kauta na ka sa nomu vua na Kalou, se me'u vakacabora nai soro e sega ni'u volia." 
<br /><span class="verse" id="25">25 </span>Sa mani solia o Tevita vei Orinani e ono na drau na sikele na kena bibi ni koula me baleta na vanua o ya. 
<br /><span class="verse" id="26">26 </span>Ka sa cakava mai kea o Tevita e dua nai cabocabo ni soro vei Jiova, ka sa vakacabora nai soro kama kei nai soro ni veivinakati, ka masuti Jiova; ka sa vosa o Koya vua ena bukawaqa mai lomalagi e nai cabocabo ni soro. 
<br /><span class="verse" id="27">27 </span>Sa mani vakarota o Jiova na agilosi, ka sa vakasuka na nonai seleiwau ki na kena taga. 
<br /><span class="verse" id="28">28 </span>Ena gauna o ya, ni sa raica o Tevita ni sa sauma o Jiova na nona masu mai na vanua ni buturaki sila i Orinani na Jevusaiti, sa vakacaboi soro mai kea o koya. 
<br /><span class="verse" id="29">29 </span>Ni sa tiko ena gauna o ya na vale i Jiova kei nai cabocabo ni soro kama, ka a cakava o Mosese mai na veikau, mai na vanua cecere mai Kipioni. 
<br /><span class="verse" id="30">30 </span>Ia sa sega ni lako volekata rawa o Tevita me taroga na Kalou,ni sa rerevaka nai seleiwau ni agilosi i Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
