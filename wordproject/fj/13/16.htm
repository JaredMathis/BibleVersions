<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Veigauna , chapter 16 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Veigauna </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa kauta mai na kato ni Kalou, ka vakadabera e na loma donu ni vale ni soro sa birika o Tevita. Era sa qai cabora nai soro kama kei nai soro ni veivinakati e na mata ni Kalou. 
<br /><span class="verse" id="2">2 </span>Ia ni sa oti na nona vakacabora nai soro kama kei nai soro ni veivinakati o Tevita, sa vosa vakalouvinakataki ira na tamata o koya e na yaca i Jiova. 
<br /><span class="verse" id="3">3 </span>Sa qai wasea vei ira kecega na Isireli, na tagane kei na yalewa, vei ira yadua e dua nai buli madrai, dua na tiki ni lewe ni manumanu, kei na dua nai buli keke vua ni kau. 
<br /><span class="verse" id="4">4 </span>Ka sa lesia eso na Livai me ra veiqaravi e na mata ni kato i Jiova, mera veivakananumi, vakavinavinaka, ka vakalavelaveti Jiova na Kalou nei Isireli: 
<br /><span class="verse" id="5">5 </span>O Esava sa liu, e tarava o Sakaraia, qai o Jeieli, Semiramoci, Jeieli, Maticia, Iliavi, Penaia, kei Opeti-Itomi: O Jeieli e qiria nai vakatagi vakawa kei na Api, ia o Esava e vakatagitaka na sibali; 
<br /><span class="verse" id="6">6 </span>O Penaia kei Jeasieli na bete e rau uvuca na biukila ena mata ni kato ni veiyalayalati ni Kalou. Na Sere Ni Vakavinavinaka I Tevita 
<br /><span class="verse" id="7">7 </span>Ena siga o ya sa solia kina o Tevita nai matai ni same oqo vei Esava kei ira na wekana, mera vakavinavinakataki Jiova: 
<br /><span class="verse" id="8">8 </span>O, me soli na vakavinavinaka vei Jiova! Masuta na Yacana; Vakatakila na Nona cakacaka ena kedra maliwa na Nona tamata! 
<br /><span class="verse" id="9">9 </span>Sere Vua, seretaka na Same ki Vua; Tukuna na Nona cakacaka veivakurabuitaki kecega! 
<br /><span class="verse" id="10">10 </span>Me vaqoroqoroi ena Yacana tabu; Mera cakava na yalo sa reki o ira sa vakasaqarai Jiova! 
<br /><span class="verse" id="11">11 </span>Vakasaqarai Jiova kei na Nona kaukauwa; Vakasaqara tikoga na Matana! 
<br /><span class="verse" id="12">12 </span>Vakananuma na Nona cakacaka taleitaki sa cakava oti, Na Nona cakacaka veivakurabuitaki, kei na vakatulewa ni Gusuna, 
<br /><span class="verse" id="13">13 </span>Oi kemudou na kawa i Isireli na Nona tamata, oi kemudou na luve i Jekope, na Nona tamata digitaki! 
<br /><span class="verse" id="14">14 </span>O Koya o Jiova na noda Kalou; Na Nona vakatulewa sa tu e vuravura taucoko. 
<br /><span class="verse" id="15">15 </span>Vakananuma na Nona Veiyalayalati sega ni mudu, Na vosa sa vakarota o Koya, me baleta nai tabatamata e dua na udolu, 
<br /><span class="verse" id="16">16 </span>Na veiyalayalati sa cakava vata kei Eparaama, Kei na Nona vosa bubului vei Aisake, 
<br /><span class="verse" id="17">17 </span>Ka sa vakadeitaka vei Jekope mei lesilesi, Kivei Isireli me veiyalayalati e sega ni mudu, 
<br /><span class="verse" id="18">18 </span>E tukuna, "Au na solia vei iko na vanua o Kenani Me nodra i votavota na nomu kawa," 
<br /><span class="verse" id="19">19 </span>Ni dou a se lewe vica walega, sa dina ni dou se lewe vica ga, ka tiko vulagi kina. 
<br /><span class="verse" id="20">20 </span>Ni ra sa lako mai na dua na vanua ki na dua tale, Mai na dua talega na matanitu ki na dua na mata tamata, 
<br /><span class="verse" id="21">21 </span>E sega ni vakatara o Koya vua e dua na tamata me cakava vei ira na ka ca; Io, e vunauci ira na tui e na vukudra, 
<br /><span class="verse" id="22">22 </span>Ka vaka, "Kakua ni tarai ira na Noqu i lumuti, Ka kakua ni vakamavoataki ira na Noqu parofita." 
<br /><span class="verse" id="23">23 </span>Sere vei Jiova, na vuravura kecega; Dou tukuna nai tukutuku vinaka ni Nona veivakabulai mai na siga e dua ki na siga ka tarava. 
<br /><span class="verse" id="24">24 </span>Vakatakila na Nona lagilagi e na kedra maliwa na veivanua, Na Nona veivakurabuitaki ena kedra maliwa na tamata kecega. 
<br /><span class="verse" id="25">25 </span>Ni sa levu o Jiova ka sa dodonu me vakalevulevui na Nona levu; E dodonu talega o Koya me rerevaki vakalevu cake mai vei ira na kalou tani kecega. 
<br /><span class="verse" id="26">26 </span>Ni ra sa matakau ceuceu walega na nodra kalou na tamata kecega, Ia o Jiova sa bulia na lomalagi. 
<br /><span class="verse" id="27">27 </span>Na vakarokoroko kei na vakaturaga sa tu ga e matana; Na kaukauwa kei na marau sa tiko e na Nona i tikotiko. 
<br /><span class="verse" id="28">28 </span>Solia vei Jiova, oi kemudou na vei vuvale ni tamata, Solia vei Jiova na lagilagi kei na kaukauwa. 
<br /><span class="verse" id="29">29 </span>Dou solia vei Jiova na vakarokoroko e kilikili kei na Yacana; Kauta mai nai soro, ka lako mai ki na Nonai Serau. Io, dou lotu vei Jiova ena totoka ni yalosavasava! 
<br /><span class="verse" id="30">30 </span>Dou sautaninini e Matana, na vuravura kecega. O vuravura talega sa vakadeitaki tu, E na sega ni yavalati rawa. 
<br /><span class="verse" id="31">31 </span>Me reki o lomalagi, ka me marau o vuravura; Ka me ra tukuna ena kedra maliwa na veivanua, "Me vakatulewa o Jiova." 
<br /><span class="verse" id="32">32 </span>Me vadugu na wasawasa, kei na ka kecega e tu kina; Me reki na vei-were, kei na ka kecega sa bula kina. 
<br /><span class="verse" id="33">33 </span>Era sa na qai reki na vei vunikau mai veikau ena mata i Jiova, Ni sa lako tiko mai o Koya me mai lewai vuravura. 
<br /><span class="verse" id="34">34 </span>Io, dou vakavinavinaka vei Jiova, ni sa vinaka o Koya! Ni sa sega ni mudu na Nona yalololoma. 
<br /><span class="verse" id="35">35 </span>Ka tukuna, "Mo ni vakabulai keimami, na Kalou ni neimami vakabulai; Ni vakasoqoni keimami vata, ka vakabulai keimami mai vei ira na kai matanitu tani, Me keimami vakavinavinakataka na Yacamuni savasava, Me keimami qaqa ena Nomuni vakavinavinakataki." 
<br /><span class="verse" id="36">36 </span>Me lagilagi na Yacai Jiova na Kalou ni Isireli Mai na sga ni mudu ki na sega ni mudu! Ka ra sa tukuna na tamata kecega, "Emeni!" ka vakavinavinakataki Jiova. Sa Vakayacori Tikoga Na Lotu Ena Veigauna 
<br /><span class="verse" id="37">37 </span>Sa mani laivi Esava tiko kei iratou na tacina e kea ena mata ni kato ni veiyalayalati i Jiova me ratou veiqaravi voli ena mata ni kato e na veigauna kecega, me vaka na cakacaka ni veisiga e gadrevi; 
<br /><span class="verse" id="38">38 </span>ia o Opeti-Itomi vata kei iratou na wekana e lewe onosagavulu ka walu, e wili kina o Opeti- Itomi na luve i Jeducuni tagane, kei Osa, me ratou i vakatawa ni matamata; 
<br /><span class="verse" id="39">39 </span>ia o Setoki na bete kei ira na veitacini vaka matabete, me ra tiko ena mata ni vale ni soroi Jiova ena veivanua cecere e tiko mai Kipioni, 
<br /><span class="verse" id="40">40 </span>mera vakacabora nai soro kama vei Jiova e nai cabocabo ni soro kama ena veimataka kei na veiyakavi, ka me ra cakava me vaka na ka kecega sa volai e nai vunau i Jiova ka a vakarota vei Isireli; 
<br /><span class="verse" id="41">41 </span>Sa tiko vata kei ira o Emani kei Jeducuni kei ira na kena vo era sa digitaki, era sa kacivi ena dui yacadra, mera vakavinavinakataki Jiova, ni sa sega ni mudu na Nona yalo loloma; 
<br /><span class="verse" id="42">42 </span>ia sa tu vata kei ira o Emani kei Jeducuni, me rau uvuca na biukila ka qiria na sibali kei nai yaya kece ni vakatagi vua na Kalou. Ia oqo e ratou sai vakatawa ni matamata na luve i Jeducuni. 
<br /><span class="verse" id="43">43 </span>Era sa qai dui lako na tamata kecega, o ira yadua ki na nodra dui vale; ka sa lesu talega o Tevita ki nodratou me la'ki vosa vakalouvinakataka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
