<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Veigauna , chapter 24 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Veigauna </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24</span>
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 24</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia oqo na nodra i wasewase na luve i Eroni. O iratou na luve i Eroni tagane o Netava, Avaiu, Iliesa, kei Icama. 
<br /><span class="verse" id="2">2 </span>Ia e rau a mate o Netava kei Aviu e na matai tamadrau ni se sega na luvedrau; o koya oqo e rau sa qarava kina na cakacaka vakabete o Iliesa kei Icama. 
<br /><span class="verse" id="3">3 </span>O Tevita kei Setoki mai vei ira na luve i Iliesa tagane, kei Aimeleki mai vei ira na luve i Icama tagane, e ratou sa qai wasei ira ki na nodra dui gauna ni veiqaravi. 
<br /><span class="verse" id="4">4 </span>E lewe levu cake nai liuliu e kunei vei ira na luve i Iliesa tagane mai vei ira na luve i Icama tagane, ka ra sa mani wasei me vaka oqo. Vei ira na luve i Iliesa tagane e tinikaono na ulu ni vei vuvale i tamadra, ka walu na ulu ni vei vuvale i tamadra mai vei ira na luve i Icama tagane. 
<br /><span class="verse" id="5">5 </span>Era sa wasei vakaoqo ena vakawiri madigi, e dua nai wase mai na duatale, e tu o ira na liutaka na qaravi ni vale tabu kei ira na liutaka na qaravi ni vale ni Kalou, mai vei ira na luve i Iliesa tagane kei ira na luve i Icama tagane. 
<br /><span class="verse" id="6">6 </span>Kei na vunivola, o Semaia na luvei Nacanieli tagane, e dua vei ira na Livai, sa vola ena i vola, e na mata ni tui, o ira nai liuliu, o Setoki na bete, Aimeleki na luve i Avaiaca, kei ira na ulu ni vei vuvale i tamadra na bete kei na Livai, e dua na vuvale i tamana e wili vei Iliesa ka dua e wili vei Icama. 
<br /><span class="verse" id="7">7 </span>Ia oqo sa dusi Jioiarivi nai matai ni madigi, na kenai karua vei Jedaia, 
<br /><span class="verse" id="8">8 </span>nai katolu vei Arimi, nai kava vei Seorimi, 
<br /><span class="verse" id="9">9 </span>nai kalima vei Malakia, nai kaono vei Mijamini, 
<br /><span class="verse" id="10">10 </span>nai kavitu vei Akoso, nai kawalu vei Avaitia, 
<br /><span class="verse" id="11">11 </span>nai kaciwa vei Jesua, nai katini vei Sekanaia, 
<br /><span class="verse" id="12">12 </span>nai katini-kadua vei Ilaiasivi, nai katini-karua vei Jakimi, 
<br /><span class="verse" id="13">13 </span>nai katini-katolu vei Upa, nai katini-kava vei Jesepeavi, 
<br /><span class="verse" id="14">14 </span>nai katini-kalima vei Biliqa, nai katini-kaono vei Imara, 
<br /><span class="verse" id="15">15 </span>nai katini-kavitu vei Esira, nai katini-kawalu vei Apisese, 
<br /><span class="verse" id="16">16 </span>nai katini-kaciwa vei Pecaia, nai karuasagavulu vei Jiesekeli, 
<br /><span class="verse" id="17">17 </span>nai karua-sagavulu kadua vei Jakini, nai karua-sagavulu karua vei Kamule, 
<br /><span class="verse" id="18">18 </span>nai karua-sagavulu katolu vei Delaia, nai karua-sagavulu kava vei Measaia. 
<br /><span class="verse" id="19">19 </span>Oqo nai tuvatuva ni nodra veiqaravi ni ra sa lako mai ki na vale i Jiova me vaka na veitabaki ni ligai Eroni na tamadra, ni sa vakaroti koya kina o Jiova na Kalou nei Isireli. 
<br /><span class="verse" id="20">20 </span>Ia o ira na vo ni luve i Livai tagane: vei ira na luve i Amirami tagane, Suvaele; vei ira na luve i Suvaele tagane, Jedeia. 
<br /><span class="verse" id="21">21 </span>Me baleti Riavaia, vei ira na luve i Riavaia tagane, nai matai o Isaia. 
<br /><span class="verse" id="22">22 </span>Vei ira na luve i Isari tagane, o Selomoci; vei ira na luve i Selomoci tagane o Jevaci. 
<br /><span class="verse" id="23">23 </span>Vei ira na luve i Epironi tagane, Jeraia nai matai, Amaraia nai karua, nai katolu o Jeasieli, kei nai kava o Jikamiama. 
<br /><span class="verse" id="24">24 </span>Vei ira na luve i Usieli tagane, o Maika; vei ira na luve i Maika tagane, o Semira. 
<br /><span class="verse" id="25">25 </span>Na taci Maika, o Isaia; vei ira na luve i Isaia, o Sakaraia. 
<br /><span class="verse" id="26">26 </span>Oi rau na luve i Merari tagane o Mali kei Musi; na luve i Jeasaia tagane, o Peno. 
<br /><span class="verse" id="27">27 </span>Na luve I Merari tagane vei Jeasaia o Peno, Soama, Sakuri, kei Iveri. 
<br /><span class="verse" id="28">28 </span>Vei Mali: O Iliesa, o koya e sega na luvena tagane. 
<br /><span class="verse" id="29">29 </span>Vei Kisi: na luve i Kisi tagane, o Jeramieli. 
<br /><span class="verse" id="30">30 </span>O iratou talega na luve i Musi tagane o Mali, Eta, kei Jerimoce. Oqo o ira na luve i Livai me vaka na vei vuvale i tamadra. 
<br /><span class="verse" id="31">31 </span>O ira talega oqo era vakawiri madigi me vakataki ira na wekadra na luve i Eroni, ena mata i Tevita na tui, o Setoki, Aimeleki, kei na veiulu ni vei vuvale i tamadra na bete kei na Livai. O ira na tamadra era sa liu era sa tautauvata kei ira na tacidra era sa gone.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
