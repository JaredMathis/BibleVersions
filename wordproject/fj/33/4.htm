<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maika, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena yaco ena gauna mai muri na ulunivanua ni vale i Jiova ena vakataudeitaki ena dela ni ulunivanua, ena vakacerecerei mai na veidelana kece, era na ciciva yani na veimata tamata. 
<br /><span class="verse" id="2">2 </span>Era na lako kina na veimatanitu ka ra tukuna, "Lako mai meda mai lako cake kina ulunivanua i Jiova, kina vale ni Kalou i Jekope; ena vakavulica vei keda na nona i valavala, eda na qai muria na nona sala". Ena lako mai Saioni na vunau i Jiova, kei na vosa i Jiova mai Jerusalemi. 
<br /><span class="verse" id="3">3 </span>Ena lewai ira e lewe vuqa, ka ena cudruva na veimatanitu kaukauwa ena veivanua yawa; na i seleiwau me nodra i siviyara ni cukicuki, na nodra moto me sele ni sasamaki; me kua ni veivala na veimatanitu me kua ni ra qai via kila tale e dua nai valu. 
<br /><span class="verse" id="4">4 </span>Ia na tamata kece me dabe tiko ena nona dui loga vaini kei na lolo, ena sega ni dua ena vakarerei ira tiko; ni sa vosa dina mai na gusu i Jiova na Kalou ni lewe vuqa. 
<br /><span class="verse" id="5">5 </span>Na tamata kece era na muria ka lako voli mera vakaraitaka nodra dui Kalou, ia oi keda meda na lako ka vakaraitaka na noda Kalou o koya sa Sega ni mudu ka sega ni mudu. 
<br /><span class="verse" id="6">6 </span>"Ena siga o ya", sa tukuna o Jiova, "Au na soqoni ira na lokiloki kei ira na tamata biligi, kei ira Au a vakamavoataka; 
<br /><span class="verse" id="7">7 </span>Au na vakayacori ira na lokiloki mera tawana na vanua, o ira na tamata biligi mera matanitu kaukauwa, o Jiova ena lewai ira mai na ulunivanua o Saioni mai na gauna oqo kei na veigauna sa tu mai liu. 
<br /><span class="verse" id="8">8 </span>O iko na nodra vale cecere na qele ni sipi, na nodra koro ni valu na goneyalewa ni Saioni, ena vukumu ena yaco kina, o ira ka ra lewa tu e liu. Era na lako mai, o ira na goneyalewa ni matanitu, era tiko e Jerusalemi." 
<br /><span class="verse" id="9">9 </span>Cava o tagi vakadomoilevu kina? E sega beka ni dua na tui e tiko vata kei iko? Se e ra sa mate beka na nomudou matabose e cake? Ni sa yacovi iko na rarawa ni mosi vaka na yalewa sa taratara. 
<br /><span class="verse" id="10">10 </span>Mo mosi mada, ka rarawa me qai rawa ni basika mai na ka o gadreva, oi kemudou na goneyalewa ni Saioni, me vaka na yalewa ni taratara mo lako tani mai ena koro, ka la'ki tiko e veikau, o na yaco sara yani ki Papiloni, o na qai vakagalalataki mai kea; ena vakabulai iko o Jiova mai na ligadra na kemu meca. 
<br /><span class="verse" id="11">11 </span>Era na vala kei iko na veimatanitu eso, era na tukuna, "Me vakacacani o koya, me da rai yani ki Saioni." 
<br /><span class="verse" id="12">12 </span>Ia era a sega ni kila na Nona vakanananu na Kalou, era sega ni vakasamataka na cava sa lewai oti tu; ni na soqoni ira vata o Koya, me vaka na kena vakasoqoni na sila mai na kena vanua ni qaqaqi. 
<br /><span class="verse" id="13">13 </span>"Mo tucake ka butuqaqia o iko na goneyalewa ni Saioni; Au na cakava na nomu i leu me vaka na kaukamea, na taukuku ni yavamu me vaka na parasa; mo na qaqiraka e levu na tamata vaka matailailai; au na cabora vei Jiova o koya na Kalou ni vuravura taucoko kei na ka era rawata".</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
