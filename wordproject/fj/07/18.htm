<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena gauna koya sa sega na tui e Isireli. O ira na yavusa Tani era sa vakasaqara e dua nai votavota me ra tiko kina, ena gauna koya e se bera ni wasei vei ira e dua nai votavota me vaka vei ira na luvei Isireli. 
<br /><span class="verse" id="2">2 </span>O ira na Tani era sa tala yani e lima na nodra tamata qaqa mai Sova kei Esitaoli me vakaraica ka vakadikeva na vanua. Era sa tukuna vei iratou, "Dou lako ka vakaraica na vanua." E ratou sa lako ki na veiulunivanua nei Ifereimi, ki na vale nei Maika ka tiko kina. 
<br /><span class="verse" id="3">3 </span>Ni ratou sa tiko ena vale nei Maika, e ratou sa kila na domo i koya na luvei Livai oqo. E ratou sa lako vakatikitiki ka tarogi koya, "O cei sa kauti iko mai ki ke? Na cava o cakava tiko eke? Na cava e tiko eke e nomu?" 
<br /><span class="verse" id="4">4 </span>Sa sauma vei iratou, "Na ka oqo kei na ka o ya sa cakava vei au o Maika. Sa saumi au o koya, ka'u sa nona bete." 
<br /><span class="verse" id="5">5 </span>E ratou sa kerei koya, "Mo tarogi Jiova mada me keitou kila, se, na vuavuai vinaka nai lakolako keitou lako tiko kina oqo se sega? 
<br /><span class="verse" id="6">6 </span>Sa sauma vei iratou na bete ka vaka: "Dou lako ena vakacegu. Ena vakaraitaki koya tiko na Kalou vei kemudou kei nai lakolako talega ena sala." 
<br /><span class="verse" id="7">7 </span>E ratou sa lako na lewe lima oqo ki Laisi. E ratou sa raici ira na tamata era sa tiko mai kea ni ra sa tiko vinaka, me vakataki ira ga na kai Saitoni, e vakagagalu ka malumu yani. Sa sega na vakaveiliutaki ena vanua me rawa ni ratou vakamaduataki kina ena dua na ka. E ratou sa yawa sara mai vei ira na kai Saitoni ka ratou sa sega ni vesuki vua e dua. 
<br /><span class="verse" id="8">8 </span>E ratou sa lesu tale mai na daunivakasaqaqara oqo ki vei ira na wekadratou e sova e Esataoli ka ratou sa tarogi sara, "Sa cava na nomudou i tukutuku?" 
<br /><span class="verse" id="9">9 </span>E ratou sa sauma yani, "Me da tucake ka lako yani ka veivorati kei ira, keitou sa raica na vanua, io, sa dina sara,sa vanua vinaka. Ena sega beka ni caka e dua na ka? Me kua na vakariri na lako, me da lako yani ka taukena na vanua. 
<br /><span class="verse" id="10">10 </span>"Ni kemuni sa lako, o ni yaco ki vei ira eso na tamata vinaka kei na vanua e levu. Na Kalou sa solia ki na ligamuni na vanua sa sinai tu kina na ka kecega sa sinai tu e vuravura." 
<br /><span class="verse" id="11">11 </span>Era sa lako mai e ono na drau na tagane mai vei ira na Tani mai Sova kei Esitaoli ka vakaiyaragi ni valu. 
<br /><span class="verse" id="12">12 </span>Era sa lako cake ka la'ki tiko vakawawa e Kirijaci â€“ Jaerimi e Juta. Sa vakayacani na vanua o ya me Maena-Tani me yacova na siga oqo. (Oqori na ra kei Kirijaci â€“ Jaerimi.) 
<br /><span class="verse" id="13">13 </span>Era sa lako mai kea ki na veiulunivanua e Ifereimi ka lako mai ki na vale nei Maika. 
<br /><span class="verse" id="14">14 </span>O iratou na lewe-lima sa lako mai e liu me vakaraica na vanua, sa vosa yani vei ira, "O ni sa kila beka ni sa tiko ena vale oqo e dua na matakau sa buli? Mo ni lewa mada na veika mo ni cakava." 
<br /><span class="verse" id="15">15 </span>E ratou sa gole mai kea ki na vale sa tiko ki na na Livai gone oqoOoqori na vale nei MaikaOka vakabula vua. 
<br /><span class="verse" id="16">16 </span>O ira na ono na drau na tagane sa vakaiyaragi tu ena i yaragi ni valu, o ira na luvei Tani, era sa tucake ka wawa tu ena matamata ni koro. 
<br /><span class="verse" id="17">17 </span>Ni ratou sa curu yani ki vale, e ratou sa taura na ka ceuti oqo, na efoti, na matakau ni vuvale, na matakau veiwaki. Sa tucake tu na bete gone oqo kei ira na ono na drau na tamata vakaiyaragi. 
<br /><span class="verse" id="18">18 </span>Ni ra sa lako oqo ki na vale nei Maika ka sa taura tiko na matakau ceuti oqo,na efoti, na matakau ni vuvale, na matakau sa buli ena ka veiwaki, sa vosa vei iratou na bete ka vaka: "Na cava dou sa cakava?" 
<br /><span class="verse" id="19">19 </span>E ratou sa tukuna vua, "Mo galu ga, tabonaka na gusumu ena ligamu, ka lako vata mai kei keitou, e vinaka mo bete ga ni dua na yavusa e Isireli?" 
<br /><span class="verse" id="20">20 </span>Sa marau na yalona na bete oqo, ka sa taura na efoti, na matakau ni vuvale oqo ka sa taura na nonai tutu ena kedra maliwa na tamata. 
<br /><span class="verse" id="21">21 </span>Era sa vuki ka lesu yani, ka ra sa biuti ira na gone, na manumanu kei na nodra i yaya me liu tiko ka ra sa qai muri yani. 
<br /><span class="verse" id="22">22 </span>Ni ra sa yawa sara mai na vale mei Maika, o ira sa tiko volekati Maika, era sa soqoni vata ka cici muri ira ka toboki ira. 
<br /><span class="verse" id="23">23 </span>Era sa kaci yani vei ira na luvei Tani. Era sa vuki mai ka vosa vei Maika, "Na cava sa yacovi io mo kauti ira kina mai oqo?" 
<br /><span class="verse" id="24">24 </span>Sa sauma mai, "O ni sa kauta tani mai na noqu kalou o koya au sa bulia kei na kena bete, ka sa lako tani. Na cava sa qai vo tu vei au? O ni sa tukuna vakacava, 'Na cava au sa leqa kina?'" 
<br /><span class="verse" id="25">25 </span>Era sa sauma vua na luvei Tani ka vaka, "Me kua ni rorogo na domomu ena keda maliwa, de era qai samuti iko na tamata oqo ka yali na nomu bula, kei ira na nomu vuvale!" 
<br /><span class="verse" id="26">26 </span>Era sa lako ga yani na luvei Tani. Ni sa raica o Maika na kedra lewe levu, sa lesu tale ki nona vale. 
<br /><span class="verse" id="27">27 </span>Era sa kauta na veika sa bulia o Maika kei na kena bete ka lako ki Laisi,na kena tamata era sa dau tiko malua ga, era sa vakamatei ira ena i seleiwau ka vakama na nodra koro. 
<br /><span class="verse" id="28">28 </span>Sa sega e dua me vakabulai ira rawa, ni ra sa veiwekani kei na dua tale. Oqo na buca sa nei Beci-Reobi. Era sa tara na koro levu oqo ka tiko kina. 
<br /><span class="verse" id="29">29 </span>Era sa vakatoka na koro o ya me o Tani, ka vakayacani ga vei Tani na tamadra o koya sa vakasucumi vei Isireli. Na yaca ni koro o ya e liu o Laisi. 
<br /><span class="verse" id="30">30 </span>O ira na Tani era sa vakaduria vei ira nai vakatakarakara oqo; o Jonacani na luvei Keresomi, na luvei Manasa kei ira na luvena era a bete tu ena yavusa o Tani me yacova na veisiga ni veivakabobulataki ena vanua. 
<br /><span class="verse" id="31">31 </span>Era sa vakaduria vei ira na vakatakarakara sa ceuti, ena gauna sa tiko kina na vale ni Kalou mai Sailo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
