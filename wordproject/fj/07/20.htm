<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa lako kece mai na luvei Isireli mai Tani ki Perisepa, mai na vanua talega o Kiliati, era sa soqoni kece vata mai me vaka ga e dua na tamata ena mata i Jiova mai Misipa. 
<br /><span class="verse" id="2">2 </span>O ira nai liuliu kece ni tamata, na yavusa kece e Isireli, era sa vakaraitaki ira ena i soqosoqo ni tamata ni Kalou, e va na drau na udolu na sotia sa tauri i sele. 
<br /><span class="verse" id="3">3 </span>(O ira na luvei Penijamini era sa rogoca ni ra sa lako cake na luvei Isireli ki Misipa). Era sa taro na luvei Isireli, "Tukuna mai sa yaco vakacava na veika oqo?" 
<br /><span class="verse" id="4">4 </span>Na Livai, o koya na watina lailai sa vakamatei sa sauma mai ka vaka, "Keirau sa lako kei watiqu ki Kipea e Penijamini me moce kina ena bogi. 
<br /><span class="verse" id="5">5 </span>"Era sa vakatubu vala vei au na kai Kipea, ka vakavolivolita na vale baleti au. Era sa via vakamatei au, ia, era sa golevi watiqu ka curumi koya vakaukauwa, ka vakalewelevu me yacova ni sa mate. 
<br /><span class="verse" id="6">6 </span>"Au sa tauri koya, ka wasei koya ka vakauta yani ki na veiyasana kecega e Isireli, baleta ni ra sa cakava e dua na ka torosobu duadua e Isireli. 
<br /><span class="verse" id="7">7 </span>"Mo ni raica! O ni sa luvei Isireli kece; mo ni solia na nomuni vakasala kei na nomuni lewa vinaka ena gauna sara ga oqo!" 
<br /><span class="verse" id="8">8 </span>Era sa tucake na tamata kecega me vaka ga e dua a ra sa tukuna, "Ena sega ni lesu tale ki nona vale laca se ki vale; 
<br /><span class="verse" id="9">9 </span>"Oqo na veika keimami sa cakava vei Kipea, keimami na valuti koya vaka i wasewase. 
<br /><span class="verse" id="10">10 </span>"Ena digitaki mai e lewe tini mai na veiyayadrau, na drau mai na veiyayaudolu, na udolu mai na veiya tini na udolu, me solia na galala vei ira na tamata ni ra sa lako mai ki Kipea e Penijamini. Me ra sauma ki na vei ka caca kece era sa cakava e Isireli." 
<br /><span class="verse" id="11">11 </span>Era sa vakarau kece na Isireli me valuta na koro, era sa yalovata me vaka ga e dua na tamata. 
<br /><span class="verse" id="12">12 </span>O ira na Isireli era sa tala yani na tamata ki Penijamini taucoko me taroga, "Na cava na ka vakasisila oqo sa yaco ena kemuni maliwa? 
<br /><span class="verse" id="13">13 </span>"Oqo mo ni soli ira mai na tamata ca oqo, o ira na tamata vakasisila oqo era sa tiko e Kipea, me Keimami vakamatei ira ka kauta tani na ca oqo e Isireli." O ira na tacidra, na luvei Isireli. 
<br /><span class="verse" id="14">14 </span>Era sa soqoni vata kece mai na Penijamini mai na nodra veikoro ki Kipea, me ra vala kei ira na luvei Isireli. 
<br /><span class="verse" id="15">15 </span>Mai na nodra veikoro ena gauna o ya, o ira na luvei Penijamini era sa ruasagavulu ka ono na udolu ka sega ni wili kina o Kipea,era sa tauri sele ni vala, o Kipea sa solia e vitu na drau na tamata digitaki. 
<br /><span class="verse" id="16">16 </span>Mai vei ira kece oqo, era sa tiko ga e vitu na drau na tamata digitaki e ra sa liga i mawi kece;o ira vaka yadua oqo e rawa ni ra vanataka na vatu ka sega vakadua ni rawa ni cala. 
<br /><span class="verse" id="17">17 </span>Mai vei Penijamini, o ira na Isireli era sa lewe va na drau na udolu na tauri i sele ni vala, o ira kece oqo era sa tamata ni vala. 
<br /><span class="verse" id="18">18 </span>O ira na luvei Isireli era sa yadra vakamataka ka lako cake ki na vale ni Kalou me kere i vakasala mai vua na Kalou. Era sa taroga, "O cei vei keimami e dodonu me liu ena kena valuti o Penijamini?" Sa tukuna mai o Jiova, "Me liu vei kemuni o Juta!" 
<br /><span class="verse" id="19">19 </span>Era sa yadra ena mataka na Isireli ka la'ki tiko wawa me vala kei Kipea. 
<br /><span class="verse" id="20">20 </span>Era sa lako yani na Isireli me vala kei ira na Penijamini; era sa vakarautaki ira vakaivalu na Isireli me vala kei ira na Penijamini e Kipea. 
<br /><span class="verse" id="21">21 </span>Era sa lako mai na Penijamini mai Kipea ka vakadavora e ruasagavulu ka rua na udolu na sotia ni Isireli. 
<br /><span class="verse" id="22">22 </span>Era sa veivakananumi tale na Isireli ka veivakayaloqaqataki me ra vakavinakataka na nodra malumalumu ena i matai ni siga. 
<br /><span class="verse" id="23">23 </span>Era sa lako cake ka tagi ena mata i Jiova me yacova ni sa karobo, era sa taroga nai vakasala i Jiova, "Me keimami lako voleka tale yani ka vala kei Penijamini?" Sa vosa o Jiova ka vaka, "Mo ni lako cake ka valuti ira." 
<br /><span class="verse" id="24">24 </span>Era sa lako cake na Isireli vei ira na Penijamini e nai karua ni siga. 
<br /><span class="verse" id="25">25 </span>Era sa lako mai na Penijamini mai Kipea ena i karua ni siga ka vakabalea e tini ka walu na udolu na Isireli. 
<br /><span class="verse" id="26">26 </span>O ira kece na luvei Isireli, ira kece na tamata, era sa lako cake ki na vale ni Kalou ka tagi. Era sa dabe tiko ena mata ni Kalou ka lolo tiko me yacova na yakavi; era sa vakacabora nai soro kama kei nai soro ni veivinakati vua na Kalou. 
<br /><span class="verse" id="27">27 </span>Era sa vakatataro vua na Kalou na luvei Isireli, (ni sa tiko vata kei ira na kato ni veiyalayalati ena gauna o ya, 
<br /><span class="verse" id="28">28 </span>O Finiasi na luvei Iliesa, na luvei Eroni sa tucake tu ena mata ni kato ka taroga), "Me'u lako tale beka me vala kei ira na luvei taciqu o Penijamini, se me'u kua?" Sa tukuna o Jiova, "Lako cake ni mataka Au na soli ira ki na ligamu." 
<br /><span class="verse" id="29">29 </span>O Isireli sa tuvani ira vuni na nona tamata vakavolivoliti Kipea. 
<br /><span class="verse" id="30">30 </span>Era sa qai lako cake na luvei Isireli me valuti Penijamini e nai katolu ni siga, era sa vala kei Kipea me vaka ga na veisiga sa oti. 
<br /><span class="verse" id="31">31 </span>Era sa lako mai na Penijamini vei ira na Isireli ka ra sa cemuri mai Kipea. Era sa tekivu me veivakabalei ka vakamatei ira eso me vaka na veisiga sa oti, ena veisalatu vaka ki Peceli kei Kipea talega, e tolusagavulu beka na tamata. 
<br /><span class="verse" id="32">32 </span>O ira na Penijamini era sa tukuna tiko "Era sa davo e matada me vaka e liu." Era sa tukuna tikoga na Isireli, "Me da saga tikoga me ra dreti rawa tani mai na koro ki na salatu." 
<br /><span class="verse" id="33">33 </span>Era sa tucake mai na Isireli mai na vanua era vuni tu kina ka ia na vala e Peali-Tamari. Oqo sa vakasauritaka na katakata ni vala ena buca mai Kiba. 
<br /><span class="verse" id="34">34 </span>E tini na udolu na tamata nei Isireli era digitaki, era sa kabai Kipea. Sa katakata tiko nai valu ka sa sega ni kila o Penijamini na veika sa yaco tiko. 
<br /><span class="verse" id="35">35 </span>Sa vakadrukai Penijamini o Jiova e matai Isireli. Ena siga o ya o ira na luvei Isireli, era sa vakarusa e ruasagavulu ka lima na udolu ka dua na drau tale na Penijamini ni sa taura rawa na i sele. 
<br /><span class="verse" id="36">36 </span>O ira na luvei Penijamini era sa raica rawa ni ra sa druka. O ira na Isireli era sa solia na vanua me ra vesuki kina na Penijamini ni ra sa biuti ira vuni tiko na tamata me valuti Kipea. 
<br /><span class="verse" id="37">37 </span>Era sa cici yani vakatotolo na sotia era vuni tu, ka toso vakararaba ka samuta na koro taucoko ena i seleiwau. 
<br /><span class="verse" id="38">38 </span>Nai vakatakilakila era sa kila vata tiko o ira na Isireli kei ira na sotia toka vuni, o ya me sa laurai levu mai na kubou ni vakamakama mai na koro o Kipea, 
<br /><span class="verse" id="39">39 </span>E kea, mera qai vuki lesu yani na Isireli ena nodra dro tiko ka cicivi ira yani. O ira na Penijamini era sa tukuna tikoga, "Era sa druka ka dro tiko me vaka ga na kena i matai." 
<br /><span class="verse" id="40">40 </span>Ni sa tubu cake mai na o kubou mai na koro ka sa kubou levu mai, era sa rai lesu na Penijamini, ka sa kuvu cake ki lomalagi na kubou ni kama. 
<br /><span class="verse" id="41">41 </span>Ni ra sa vuki lesu yani na Isireli, era sa veilecayaki na Penijamini ni ra sa raica na leqa levu sa lakovi ira mai. 
<br /><span class="verse" id="42">42 </span>Era sa qai vuki vakanadaku ka dro vaka ki na vanua liwa; sa toboki ira nai valu ka siviti ira, o ira kece sa biuta mai na koro era sa vakamatei kece. 
<br /><span class="verse" id="43">43 </span>Era sa tagavi na Penijamini ka cemuri ka ra sa butubuturaki me yaco sara yani ki na matamata kei Kipea vaka ki na tokalau. 
<br /><span class="verse" id="44">44 </span>Era sa mate e lewe tini ka walu na udolu na Penijamini; era tamata qaqa ena i valu. 
<br /><span class="verse" id="45">45 </span>Era sa vuki tale ka dro ki na vanua liwa ki na veivatu mai Rimoni; era sa vakamatei ira e lima na udolu ena salatu. Era sa vakacemuri tikoga me yaco sara ki Kitomi ka ra sa mate tale e rua na udolu. 
<br /><span class="verse" id="46">46 </span>O ira kece sa mate vei ira na Penijamini ena siga o ya e ruasagavulu ka lima na udolu, o ira sa tauri i seleiwau; o ira kece oqo era sa tamata qaqa. 
<br /><span class="verse" id="47">47 </span>Ia, e ono na drau na tamata era sa dro vaka ki na vanua liwa ki na veivatu mai Rimoni, ka ra sa tiko mai kea me vula va. 
<br /><span class="verse" id="48">48 </span>Era sa vuki mai na Isireli ka samuti ira na luvei Penijamini, ka ra sa mate ena i seleiwauOna tamata na manumanu ena veikoro vaka Penijamini kecega era sa curuma yani ka kunea. Era sa vakamai na veikoro talega era sa donuya yani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
