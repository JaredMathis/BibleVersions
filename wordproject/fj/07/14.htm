<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa lako sobu o Samisoni ki Timinaca ka kunea e dua na yalewa mai kea, na luve ni kai Filisitia. 
<br /><span class="verse" id="2">2 </span>Sa lako cake o koya sa tukuna vei rau na nona i tubutubu ka vaka: "Au sa raica e dua na yalewa mai Timinaca ka luve ni kai Filisitia, mo drau qai kauta mai vei au me watiqu." 
<br /><span class="verse" id="3">3 </span>Rau sa tukuna vua na nona i tubutubu, "Sa sega beka na yalewa vei ira na yalewa ni kai nomu,mo lako kina ka kauta mai e dua na yalewa ka luve ni Filisitia?" Sa sauma o Samisoni vei tamana, "Kauta mai na yalewa oqo, ni sa vakacegui au vinaka o koya." 
<br /><span class="verse" id="4">4 </span>E rau sa sega ni kila na nona i tubutubu ni sa mai vei Jiova na veika oqo O ni sa vakasaqara tiko na sala me samuta ira kina na Filisitia, ni gauna o ya era sa lewai ira tu na Isireli o ira na Filisitia. 
<br /><span class="verse" id="5">5 </span>Sa lako sobu ki Timinaca o Samisoni kei rau na nona i tubutubu, ka yaco yani ki na were ni vaini mai Timinaca. Sa kidacala ni sa cicivi koya mai e dua na laione ka sa tagi ni via vala mai. 
<br /><span class="verse" id="6">6 </span>Sa curumi Samisoni vakaukauwa na Yalo i Jiova, ka sa basuraka na laione o koya me vaka e dua na laione sa basuraka e dua na me gone sara, sa sega mada ga ni dua na ka me tu e ligana. Sa sega ni tukuna vei rau na nona i tubutubu na veika sa cakava oqo. 
<br /><span class="verse" id="7">7 </span>Sa lako sobu ka veivosaki kei na yalewa; sa vakacegui Samisoni vinaka na yalewa oqo. 
<br /><span class="verse" id="8">8 </span>Ni sa oti e vica na gauna, ni sa lesu mai o Samisoni, me mai kauta na yalewa, sa vuki me raica mada na yago ni laione sa mate oti. Sa raica na o ni ni ra sa veivukayaki tu kina ka sa sinai tale tu ga ena oni na vuca ni laione. 
<br /><span class="verse" id="9">9 </span>Sa kelia sobu kina na ligana ka kania ni sa lako tiko ena sala. Ni sa lako mai vei tamana kei tinana, sa solia talega vei rau me rau kana kina, ka rau sa kana sara. Sa sega ni tukuna vei rau ni deni o ni o ya e kau mai na yago ni laione sa mate tu. 
<br /><span class="verse" id="10">10 </span>Sa lako sobu ki vua na yalewa o tamana, o Samisoni sa cakava na magiti levu me ra kana kina, ni sa dau kena i vakarau vei ira oqori. 
<br /><span class="verse" id="11">11 </span>Sa qai vaka oqo, ni ra sa raici koya, era sa kauta tale mai e tolusagavulu na nona i tokani me tiko vata kei koya. 
<br /><span class="verse" id="12">12 </span>Sa tukuna vei ira o Samisoni, "Me'u solia mada vei kemuni e dua na "kilakila mada. Kevaka sa donu na kena i sau ena vitu na siga eda kana magiti vata tiko kina, Au na solia yani veikemuni e tolusagavulu nai sulu lineni kei na tolusagavulu nai sulu ni veisau. 
<br /><span class="verse" id="13">13 </span>"Kevaka sa sega ni dua e sauma vei au na kilakila mada oqo, me qai solia vei au, na vei ka au sa yalayala kina me'u solia yani." Era sa tukuna kece, "Solia mai na kilakila mada oqori." 
<br /><span class="verse" id="14">14 </span>Sa qai tukuna vei ira "Sa lako mai vua na daukana e dua na ka me laukana, sa lako mai vua na kaukauwa e dua na ka kamikamica." Me yacova e tolu na siga era se sega ga ni vakamacalataka rawa nai ba oqo. 
<br /><span class="verse" id="15">15 </span>Ena i ka vitu ni siga, era sa lako mai vei wati Samisoni ka tukuna vua, "Mo bacani watimu mada, me tukuna vei keimami na kilakila mada, oqo. Kevaka e sega, Keimami na vakamai iko kei na vale nei tamamu. Drau sa sureti keimami mo drau mai taura tale na veika sa neimami? E sega beka ni o ya?" 
<br /><span class="verse" id="16">16 </span>Sa tagi vei Samisoni o watina ka vaka: "O sa cati au! O sa sega ni lomani au! O sa cakava na kilakila mada oqo vei ira na luve ni kai noqu, ia, o sa sega mada ga ni vakamacalataka vei au." Raica, sa vosa vei watina o Samisoni, "Au sa sega ni vakaraitaka oqo vei tamaqu kei tinaqu; me'u qai vakamacala li vei iko?" 
<br /><span class="verse" id="17">17 </span>Sa tagici Samisoni tiko me vitu na siga me yacova ni sa oti na kana magiti. Ni sa yacova nai ka vitu ni siga, sa qai vakamacala vei watina â€“ baleta ni sa rui dauvakasosataki koya. Sa qai vakamacalataka na kilakila mada oqo vei ira na tamata o wati Samisoni. 
<br /><span class="verse" id="18">18 </span>Era sa qai vakamacala vua na tamata mai na koro ena i kavitu ni siga ni se bera ni dromu na matanisiga. "Na cava e kamikamica cake mai na oni? Na cava e kaukauwa cake mai na laione?" Sa qai tukuna vei ira: "Kevaka dou a sega ni siviyara ena noqu pea bulumakau, ke dou a sega ni kila na noqu kilakila mada!" 
<br /><span class="verse" id="19">19 </span>Sa qai lako mai vakaukauwa na Yalo i Jiova vei Samisoni ka sa lako sobu ki Esikeloni ka vakamatea e tolusagavulu na kena tamata, taura na nodra i sulu ka solia vei ira sa tukuna mai na kilakila mada. Sa qai cudru vakalevu o koya, ka sa lesu tale ki na vale i tamana. 
<br /><span class="verse" id="20">20 </span>Sa qai soli na wati Samisoni vei ira na nona i tokani, vei koya na nona i tokani voleka duadua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
