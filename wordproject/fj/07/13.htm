<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa caka ca na luvei Isireli ena mata i Jiova, ka sa soli ira o Jiova ki na ligadra na kai Filisitia me vasagavulu na yabaki. 
<br /><span class="verse" id="2">2 </span>Sa dua na tamata mai Sora, ena mataqali nei Tani, na yacana o Manoa; ka sa yava na watina ka sa sega ni vakaluveni. 
<br /><span class="verse" id="3">3 </span>Sa rairai na Agilosi i Jiova vua na yalewa ka tukuna vua, "O sa yava ka sega ni vakaluveni, ia, o na kunekune. 
<br /><span class="verse" id="4">4 </span>"Mo qarauna vinaka mo kua ni gunuva na waini se na veigunu sa vaka kina, ka mo kua talega ni kania na veika dukadukali. 
<br /><span class="verse" id="5">5 </span>"Mo kila ni o na kunekune ka vakasucuma e dua na gonetagane. Sa tabu ni na koti na uluna, ni sa Tabu vei Jiova na gone oqo, mai na kete i Tinana; sa na tekivu o koya me sereki ira na Isireli mai na ligadra na Filisitia." 
<br /><span class="verse" id="6">6 </span>Sa lako mai na yalewa ka tukuna vua na watina ka vaka "sa lako mai vei au e dua ka sa vaka nai rairai ni agilosi ni Kalou, ka sa serau sara; au sa sega ni tarogi koya se sa lako, mai vei, ka sa sega talega ni tukuna vei au na yacana. 
<br /><span class="verse" id="7">7 </span>"Sa tukuna vei au, 'raica o na kunekune ka vakasucuma e dua na gonetagane, oqo mo kua ni gunu waini, se me dua na ka e vaka kina, mo kua talega ni kania e dua na ka e dukadukali, ni sa vakatabui na gone me nei Jiova mai na ketei tinana me yacova na mate.'" 
<br /><span class="verse" id="8">8 </span>Sa masu o Manoa vei Jiova ka vaka: "I Jiova na noqu Turaga, me lesu tale mada mai veikeirau na tamata ni Kalou o ni a tala mai, me mai vakavulici keirau ena veika me caka vua na gone sa na vakarau sucu." 
<br /><span class="verse" id="9">9 </span>Sa vakarorogo na Kalou ki na domo i Manoa ka sa lako tale mai vua na yalewa na Agilosi ni Kalou ena nona sa dabe tiko ena were; sa sega ni tiko vata kei koya o Manoa na watina. 
<br /><span class="verse" id="10">10 </span>Sa cici vakatotolo na yalewa me tukuna vei watina, ka vaka: "raica sa dua na tamata sa rairai vei au, oqo, o koya sa rairai vei au ena siga o ya!" 
<br /><span class="verse" id="11">11 </span>Sa tucake o Manoa ka muri watina, ni sa yaco vua na tamata, sa tarogi koya, "sai iko beka na tamata ka vosa vua na yalewa?" sa sauma o Koya, Io, "Oi Au." 
<br /><span class="verse" id="12">12 </span>Sa vosa o Manoa ka vaka: "me sa yaco na Nomu vosa! na cava me sai vakarau ni nona bula kei na nona cakacaka talega?" 
<br /><span class="verse" id="13">13 </span>Sa vosa vei Manoa na Agilosi i Jiova ka vaka: "me sa qarauna na yalewa na veika kece Au sa tukuna vua. 
<br /><span class="verse" id="14">14 </span>"Me kua ni kania e dua na ka sa lako mai na vaini, se gunuva na waini se na veigunu vata tukuna, se kania e dua na ka sa dukadukali. Na veika kece Au sa tukuna vua me qarauna vinaka." 
<br /><span class="verse" id="15">15 </span>Sa vosa mai o Manoa vua na Agilosi i Jiova ka vaka: "au vakamamasu Mo ni wawa mada, me keitou vakarautaka mada dua na me vei kemuni." 
<br /><span class="verse" id="16">16 </span>Sa vosa na Agilosi ni Kalou vei Manoa, "e dina ni o na vesuki Au tiko, Au na sega ga ni kania na ka o na vakarautaka, kevaka ga o na vakarautaka e dua nai soro kama, mo vakacabora ga vei Jiova."(Ni sa sega ni kila o Manoa ni sa Agilosi i Jiova.) " 
<br /><span class="verse" id="17">17 </span>Sa taro yani o Manoa vua na Agilosi i Jiova,"O cei na Yacamuni, baleta ni sa yaco na Nomuni vosa, me keirau mai vakarokoroko vei Kemuni?" 
<br /><span class="verse" id="18">18 </span>"Ena cava o sa taroga kina na Yacaqu, baleta ni sa rui vinaka?" sa sauma lesu mai na Agilosi i Jiova?" 
<br /><span class="verse" id="19">19 </span>Sa taura o Manoa na luve ni me kei nai soro sila, ka vakacabora ena dela ni vatu vei Jiova, sa cakava na Agilosi na veika e vakaqoroqoroi ni rau sa rai tu o Manoa kei watina - - 
<br /><span class="verse" id="20">20 </span>ni sa lako cake ki lomalagi na yameyame mai nai cabocabo ni soro - Sa qai yaco ni sa lako cake na Agilosi i Jiova ena yameyame mai nai cabocabo ni soro! Ni rau sa raica o Manoa kei watina, e rau sa cuva ki na qele. 
<br /><span class="verse" id="21">21 </span>Ni sa lako yani na Agilosi i Jiova ka sa sega ni kune tale, sa qai kila o Manoa kei watina ni sai Koya ga oqo na Agilosi i Jiova. 
<br /><span class="verse" id="22">22 </span>Sa tukuna o Manoa vei watina, "daru na mate vakaidina, ni daru sa raica na Kalou!" 
<br /><span class="verse" id="23">23 </span>Sa tukuna vua o watina, "kevaka sa vinakata o Jiova me daru mate, ena sega ni vinakata na nodaru i soro daru sa vakama vua ena ligadaru, ena sega talega ni vakaraitaka vei kedaru na veika kece oqo, se na sega talega ni via tukuna na ka kece oqo ena gauna oqo." 
<br /><span class="verse" id="24">24 </span>Sa vakasucuma e dua na gone na yalewa ka vakayacana o Samisoni; sa tubu cake na gone ka sa vakalouvinakataki koya o Jiova. 
<br /><span class="verse" id="25">25 </span>Sa tekivu me vakayavalati Samisoni na yalo i Jiova e Mane e Tani, ena kedrau veimama o Sora kei Esetaolo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
