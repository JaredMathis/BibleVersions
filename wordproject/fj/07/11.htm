<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Jefica sa tamata qaqa ni valu, ia sa luve ni yalewa dautagane; o Kiliati sa maroroi Jefica. 
<br /><span class="verse" id="2">2 </span>Na wati Kiliati sa vakasucumi ira na luvena tagane; ni ra sa qase cake mai era sa vakasavi Jefica tani ka tukuna vua, "Ena sega na nomu i votavota ena vale nei tamada, ni o sa luvena tale e dua na yalewa." 
<br /><span class="verse" id="3">3 </span>Sa lako tani o Jefica ka la'ki tiko ena vanua o Tobi; o Jefica sa tiko vata kei ira eso na tamata dauvakasausa, ka ra sa dau lako vata ena vakasasa. 
<br /><span class="verse" id="4">4 </span>Sa qai yaco, ni ra sa lako mai na Amoni me veivala kei ira na Isireli. 
<br /><span class="verse" id="5">5 </span>O ira na qase ni Iliati era sa lako me kauti Jefica mai na vanua o Tobi. 
<br /><span class="verse" id="6">6 </span>Era sa tukuna vei Jefica, "Mo lako mai ka mo mai neimami liuliu vakaivalu, me da valuti ira kina na kai Amoni." 
<br /><span class="verse" id="7">7 </span>Sa tarogi ira na qase o Jefica, "O ni sa sega beka ni cati au, ka cemuri au tani mai na vale nei tamaqu? Ena cava o ni sa lakovi au mai kina oqo ni sa tarai kemuni na leqa?" 
<br /><span class="verse" id="8">8 </span>Era sa tukuna vei Jefica na qase ni Kiliati, "Oqori sara ga na vuna keimami sa lakovi iko mai kina oqo, mo lako vata mai kei keimami ka vala kei ira na Amoni, ka mo sa mai liuliu vei keimami kece sa tiko e Kiliati." 
<br /><span class="verse" id="9">9 </span>Sa vosa o Jefica vei ira na qase ni Kiliati ka vaka: "Kevaka o ni sa kauti au oqo me vala kei ira na Amoni, ka sa soli ira o Jiova kina ligaqu, au na liutaki kemuni beka?" 
<br /><span class="verse" id="10">10 </span>O ira na qase ni Kiliati era sa tukuna vei Jefica, "O Jiova sai vakadinadina ena keda maliwa, kevaka sa sega ni caka me vaka na nomu vosa." 
<br /><span class="verse" id="11">11 </span>Sa lako vata kei ira na qase ni Kiliati o Jefica, ka ra sa cakava na tamata me nodra i liuliu ka sai liuliu talega vakaivalu; ka sa vosataka kece na nona vosa ena mata i Jiova mai Misipa. 
<br /><span class="verse" id="12">12 </span>Sa vakauta o Jefica eso nai talai ki vua na tui Amoni ka me la'ki tukuna, "Na cava o sa cati au kina, mo via lako mai kina mo valuti au ena noqu vanua?" 
<br /><span class="verse" id="13">13 </span>Sa sauma lesu na tui Amoni vei ira nai talai nei Jefica, "Baleta ni o ira na Isireli era sa mai kovea na noqu vanua ena nodra lako tani mai Ijipita, mai Amoni ka vakayawa sara ki Japoki kei na Joritani talega, o koya oqo me soli lesu tale na vanua oqo vakavinaka." 
<br /><span class="verse" id="14">14 </span>Sa vakauta lesu tale nai tukutuku o Jefica ki vei ira na tamata kei na tui Amoni talega, 
<br /><span class="verse" id="15">15 </span>Ka tukuna vua, "Sa tukuna vakaoqo o Jefica: 'Sa sega ni kauta tani o Isireli na vanua e Moapi se o Amoni talega; 
<br /><span class="verse" id="16">16 </span>'O Isireli, ni sa lako tani mai Ijipita, era sa lako curuma mai na vanua liwa, mai na waitui damudamu me yaco mai ki Ketesi. 
<br /><span class="verse" id="17">17 </span>'Sa qai vakau nai tukutuku vei tui Itomi ka vaka: "Me keimami lakova curuma mada na nomu vanua." Sa sega ga ni vakatara o tui Itomi, sa vakakina vei tui Moapi, o ira na Isireli era sa tiko ga mai Ketesi. 
<br /><span class="verse" id="18">18 </span>'Era sa lako curuma tikoga na vanua liwa, era sa vakatikitikitaki Itomi kei na vanua o Moapi,era sa lakova mai na tokalau nivanua o Moapi ka ra sa mai vakaitikotiko ena yasai Amoni ka dua, Era sa sega ga ni curuma yani nai yalayala kei Moapi, o Anoni sai yalayala kei Moapi. 
<br /><span class="verse" id="19">19 </span>'O Isireli sa vakau i tukutuku vei Sioni na tui Amoraiti ka tui Esiboni; sa tukuna vua o Isireli, "Me keimami lako sivia yani na nomuni vanua kina neimami vanua." 
<br /><span class="verse" id="20">20 </span>'O Sioni sa sega ni vakabauti ira na Isireli, me ra curuma yani na nodra vanua, Sa vakasoqoni ira vata na nona o tui Saioni ka mai tiko e Jaesa ka vala kei Isireli. 
<br /><span class="verse" id="21">21 </span>'O Jiova na nodra Kalou na Isireli sa soli Sioni kei ira kece na nona tamata kina ligai Isireli ka ra sa vakadrukai. Era sa taura kece na vanua mai vei ira na Amoraiti, o ira era tiko ena vanua o ya. 
<br /><span class="verse" id="22">22 </span>'Era sa taura kece na nodra i yalayala na Amoraiti, mai Anoni ki Japoki, mai na vanua liwa ni Joritani talega. 
<br /><span class="verse" id="23">23 </span>'Oqo, na Kalou o Jiova ni Isireli sa vakawaletaki ira na Amoraiti e matadra na Isireli na nona tamata; e dodonu li me ra taukena? 
<br /><span class="verse" id="24">24 </span>'O ni na sega beka ni taukena na ka sa solia veikemuni o Kimosi na nomuni kalou mo ni taukena? Ia, oqo na veika sa solia veikeimami o Jiova na neimami Kalou, keimami na taukena. 
<br /><span class="verse" id="25">25 </span>'Oqo talega, koni sa vinaka cake beka vei Pelaki na luvei Sipori na tui Moapi? E a sega beka ni via veiqati kei Isireli? E a vala beka kei ira? 
<br /><span class="verse" id="26">26 </span>'Ni sa tiko o Isireli mai Esiboni kei na kena veikoro lalai; mai Aroeri kei na kena veikoro lalai kei na veikoro lelevu ena batini uciwai mai Anoni, me tolunadrau na yabaki, ena cava o sa sega kina ni taura ena gauna o ya? 
<br /><span class="verse" id="27">27 </span>'O koya qo au sa sega kina ni cala vei iko, o iko ga me sa cala ni mai via valuti au, o Jiova ga me sa vakatulewa ena siga oqo ena kedra maliwa na luvei Isireli kei ira na kai Anoni.'" 
<br /><span class="verse" id="28">28 </span>O koya na tui ni tamata mai Anoni sa sega ni via rogoca na vosa sa tala vua o Jefica. Na Nona Yalayala Kei Na Nona Qaqa O Jefica 
<br /><span class="verse" id="29">29 </span>Sa qai lako mai na Yaloi Jiova vei Jefica, ka sa lako sara yani o Jefica e lomai Kiliati kei Manasa, ka sa lako yani e lomai Misipa e Kiliati, ka sa toso sara yani ki vei ira na Amoni. 
<br /><span class="verse" id="30">30 </span>Sa cakava o Jefica e dua na yalayala vei Jiova, ka tukuna, "Kevaka o ni sa soli ira na Amoni kina ligaqu, 
<br /><span class="verse" id="31">31 </span>"Na ka ga e curu mai na noqu katuba me mai tavaki au, ni'u sa lesu mai ena vakacegu mai vei ira na Amoni, ena nei Jiova dina ga, ka au na vakacabora me i soro kama." 
<br /><span class="verse" id="32">32 </span>Sa lako yani o Jefica vei ira na Amoni me valuti ira, o Jiova sa soli ira na Amoni kina ligana. 
<br /><span class="verse" id="33">33 </span>A sa vakadrukai ira mai Aroeri me yaco sara yani ki Minici, O e ruasagavulu na koro lelevu O ki Epeli Karamimi, e dua na kaba vakaivalu levu. Era sa vakamalumalumutaki na Amoni ena matadra na Isireli. 
<br /><span class="verse" id="34">34 </span>Ni sa yaco mai ki nona vale o Jefica e Misipa, sa cici mai katuba na luvena yalewa me tavaki koya ena tibereli e ligana ka meke mai ena mamarau; o koya duadua ga na gone ni vale, sa sega tale ni dua na tacina, yalewa se tagane. 
<br /><span class="verse" id="35">35 </span>Ena gauna sa raici koya kina o Jefica sa dresulaka na nona i sulu ka tukuna, "Noqu goneyalewa!, O sa vakayalolailaitaki au!, o sa dua tale sa vakaleqai au! Ni'u sa vosa oti vei Jiova, ka'u sa sega tale ni rawa ni vakasuka na noqu vosa." 
<br /><span class="verse" id="36">36 </span>Sa vosa mai o koya vei tamana, "I tamaqu, kevaka o sa vosa oti vei Jiova, mo cakava vei au, me vaka o sa vosa kina mai na gusumu, ni o Jiova sa vala ena vukumu me baleti ira na kemu meca, na Amoni." 
<br /><span class="verse" id="37">37 </span>Sa qai tukuna vei tamana, "Me yaco mada ga vei au na veika oqo, ia mo solia walega me rua na vula me'u lako mada ki na veiulunivanua me'u laki tagiyaso taka na noqu goneyalewa dina, oi au kei ira na noqui caba." 
<br /><span class="verse" id="38">38 </span>Sa tukuna o tamana, "Mo lako ga." Sa qai talai me rua na vula na nona lako vata kei ira na nona i caba ka tagicaka na nona sega cala ena veiulunivanua. 
<br /><span class="verse" id="39">39 </span>Sa qai yaco ni sa oti na vula rua, sa qai lesu, mai vei tamana, ka sa vakayacora o tamana me vaka na nona vosa ni yalayala. Sa sega ni kila e dua na tagane o koya. Sa qai yaco me dua nai tovo kai vakarau e Isireli 
<br /><span class="verse" id="40">40 </span>Me ra dau lako me va na siga na goneyalewa ni Isireli, ena veiyabaki me tagicaka na luvei Jefica oqo, na kai Kiliati.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
