<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Turaganilewa, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Turaganilewa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O ira na luvei Isireli era sa cakava na ka ca ena mata i Jiova. Sa soli ira kina o Jiova ki na ligadra na Mitiani me vitu na yabaki, 
<br /><span class="verse" id="2">2 </span>Sa kaukauwa tiko na ligadra na Mitiani vei ira na Isireli. O ira na luvei Isireli era sa kelia na veiqara kei na veiqaravatu ka tara na veibai ni valu kaukauwa ena vei ulunivanua. 
<br /><span class="verse" id="3">3 </span>Sa qai yaco na veika kece era teivaka na Isireli, era sa lako mai na Mitiani kei ira na Amalekaiti kei ira na tamata mai na Tokalau me veicoqacoqa. 
<br /><span class="verse" id="4">4 </span>Era sa dau mai vaka keba voleka ga vei ira na Isireli, me ra vakacacana kina na veika kece era tea, me yaco sara ki na vanua vaka Qasa. E ra sa sega ni dau vakavoca e dua na ka sa tei se manumanu. 
<br /><span class="verse" id="5">5 </span>Era sa dau lako mai vata kei na nodra manumanu, na vale laca ka ra sa rui lewe vuqa me vaka na vodre. Na tamata na Kameli sa sega ni wili rawa. Era sa dau lako mai me ra mai vakarusa na vanua. 
<br /><span class="verse" id="6">6 </span>Era sa dravudravua vakalevu na Isireli baleti ira na Mitiani. Era sa qai tagi vei Jiova o ira na Isireli. 
<br /><span class="verse" id="7">7 </span>Sa qai yaco ni ra sa tagi vei Jiova o ira na Isireli, baleti ira na Mitiani, 
<br /><span class="verse" id="8">8 </span>Sa tala mai e dua na Parofita o Jiova vei ira na Isireli ka tukuna, "Sa tukuna vaka oqo o Jiova na Kalou e Isireli, 'Au sa kauti kemuni tani mai Ijipita ka kauti kemuni tani mai na vale ni veivakabobulataki; 
<br /><span class="verse" id="9">9 </span>'Ka Au sa sereki kemuni tani mai na liga ni veivakabobulataki mai vei ira na Ijipita, ka cemuri ira tani mai matamuni ka solia vei kemuni na nodra qele. 
<br /><span class="verse" id="10">10 </span>'Au sa tukuna talega vei kemudou, "Oi au o Jiova na nomudou Kalou; mo ni kua ni rerevaka na nodra kalou na Amoraiti na nodra vanua o ni sa tiko kina." O ni sa sega ni talairawarawa ki na Domoqu.'" 
<br /><span class="verse" id="11">11 </span>Sa lako mai na Agilosi i Jiova ka mai dabe toka ena ruku ni vu ni oki mai Ofira, sa nei Joasi na Epiesari, ia na luvena o Kitione sa samu sila tiko ena vanua ni caka waini me vunitaki koya kina mai vei ira na Mitiani. 
<br /><span class="verse" id="12">12 </span>Sa basika vua na Agilosi i Jiova ka tukuna vua, "Sa tiko vata kei iko o Jiova, o iko na tamata qaqa ni vala!" 
<br /><span class="verse" id="13">13 </span>Sa vosa vua o Kitione, "Noqu turaga kevaka sa tiko vata kei keda o Jiova, na cava ga sa yaco tiko kina oqo vei keda? Sa E vei kece na Nona veivakurabuitaki era sa tukuna vei keimami na qase ena nodra tukuna, 'Sa sega beka ni kauti keda tani mai Ijipita o Jiova?' Ia oqo sa qai biuti keda tu ka soli keda yani ki na ligadra na Mitiani." 
<br /><span class="verse" id="14">14 </span>Sa vuki vua o Jiova ka vaka, "Mo lako ena kaukauwa sa nomu, o na vakabulai ira kina na Isireli mai na ligadra na Mitiani me vaka ga e dua na tamata?" 
<br /><span class="verse" id="15">15 </span>Sa vosa lesu o Kitione ka vaka, "Noqu Turaga, me'u na vakabulai Isireli vakacava? Na noqu yavusa sa malumalumu duadua vei ira na Manasa ka au tamata lailai duadua ena vale nei tamaqu." 
<br /><span class="verse" id="16">16 </span>Sa tukuna vua o Jiova, "Sa dina sara Au na tiko vata kei iko, o na vakadrukai ira na Mitiani me vaka e dua ga na tamata." 
<br /><span class="verse" id="17">17 </span>Sa qai tukuna lesu vua o Kitione, "Kevaka kau sa totaki mai na Matamuni, mo ni solia e dua nai vakatakilakila ni sai Kemuni sa vosa tiko vei au. 
<br /><span class="verse" id="18">18 </span>"Mo ni kua ni lako tani eke me yacova ni'u sa kauta mai vei kemuni nai soro ka biuta e Matamuni, au kerea." Sa vosa o Jiova ka vaka, "Au na waraki iko me yacova ni o sa lesu mai." 
<br /><span class="verse" id="19">19 </span>Sa lako o Kitione ka vakarautaka e dua na luve ni me, na madrai sa sega ni vakaleveni. Sa vakarautaka oqo ka kauta mai ena bola kei na kena kuro; sa kauta sara mai vei Jiova ena ruku ni vuni oki ka vakacabora. 
<br /><span class="verse" id="20">20 </span>Sa vosa vua na Agilosi I Jiova ka vaka, "Kauta na madrai kei na leweni manumamu ka biuta e dela ni vatu, sova yani na tikina lalai." Sa vakayacora o koya. 
<br /><span class="verse" id="21">21 </span>Na Agilosi i Jiova sa dodoka yani na kau sa tiko e ligana ka tara yani nai soro sa tiko ena dela ni vatu; sa lako mai na yameyame ni buka mai na vatu ka kania kece nai soro, sa lako tani na Agilosi I Jiova mai matana. 
<br /><span class="verse" id="22">22 </span>Sa qai kila o Kitione ni oqo na Agilosi i Jiova, sa tukuna, "Io na Kalou o Jiova, ni'u sa raica e mataqu na Agilosi I Jiova." 
<br /><span class="verse" id="23">23 </span>Sa tukuna vua o Jiova, "Me tiko vei iko na vakacegu, kua ni rere, ni o na sega ni mate." 
<br /><span class="verse" id="24">24 </span>Sa tara mai kea e dua nai cabocabo ni soro vei Jiova o Kitione ka vakayacana o Jiova-sa- Dauniveivakacegui (Salomi). Ena siga oqo e se Ofara ni Episeraite. 
<br /><span class="verse" id="25">25 </span>Ena bogi tiko ga o ya sa tukuna vua o Jiova, "Kauta na bulumakau gonegone oqori vei tamamu, na kena i karua e sa yabaki vitu tiko, basuka sobu nai cabocabo ni soro nei Peali sa nei tamamu ka taya sobu na matakau sa tiko voleka kina; 
<br /><span class="verse" id="26">26 </span>"Ka mo tara e dua nai cabocabo ni soro ena dela ni vatu oqo ena kena i valavala dina, taura nai karua ni bulumakau gonegone oqori ka vakacabora mei soro kama ka me kena buka na matakau kau o sa taya sobu oti." 
<br /><span class="verse" id="27">27 </span>Ia o Kitione sa kauta e tini na tagane mai vei ira na nona dauveiqaravi ka cakava me vaka sa tukuna vua o Jiova, Ia, baleta ni rerevaka na vuvale nei tamana kei ira na tagane ena koro, sa dredre vua me cakava ena siga, sa qai vakayacora ga ena bogi. 
<br /><span class="verse" id="28">28 </span>Ni ra sa yadra ena mataka na tagane ena koro, sa basuraki oti tu na i cabocabo ni soro nei Peali, ka sa davo oti tu na matakau kau, ka sa vakacabori oti tu na bulumakau gonegone oqori ki nai cabocabo ni soro e se qai tara vou. 
<br /><span class="verse" id="29">29 </span>Era sa veivosaki vakai ira, "O cei sa cakava oqo?" Ni ra sa vakatataro tiko, era sa tukuna eso, "O Kitione na luvei Joasi sa cakava oqo." 
<br /><span class="verse" id="30">30 </span>Era sa tukuna vei Joasi na tagane ena koro, "Kauta mai na luvemu me mai vakamatei baleta ni sa basuka sobu na i cabocabo ni soro nei Peali, sa taya sobu talega na matakau kau." 
<br /><span class="verse" id="31">31 </span>Sa vosa o Joasi vei ira kecega sa tu voleka vua ka vaka: "O ni na totaki Peali li? O ni na vakabulai koya li? O koya sa totaki Peali me vakamatei ni se mataka lailai, kevaka sa Kalou o Peali me totaki koya mada, ni sa basuki sobu na nonai cabocabo ni soro!" 
<br /><span class="verse" id="32">32 </span>Sa vakayacani koya ena siga koya koJerupeali, ni sa tukuni kina, "Me tokoni koya ga o Peali, ni sai koya ga sa tavalaka na nona cabocabo ni soro." 
<br /><span class="verse" id="33">33 </span>Era sa soqoni vata kece mai na ka Mitiani na kai Amalekaiti kei ira mai na Tokalau, era sa takoso ka laki vakaitikotiko ena buca mai Jeserieli. 
<br /><span class="verse" id="34">34 </span>Ia, na Yalo i Jiova sa lako mai vei Kitione, ka sa uvuca na davui ka ra sa vakasoqoni vata mai vua o ira na luvei Epieseri, me ra tu mai dakuna. 
<br /><span class="verse" id="35">35 </span>Sa vakauta nai tukutuku vei ira kece na Manasa, era sa tu talega mai dakuna o ira na Manasa. Sa vakau talega nai tukutuku vei ira na Esa, na Sevuloni, na Navitalai. Era sa lako mai me ra mai sota ka to vata. 
<br /><span class="verse" id="36">36 </span>Sa vosa vua na Kalou o Kitione ka vaka: "Kevaka o ni sa vakabulai ira na Isireli ena ligaqu, me vaka o ni sa tukuna oti â€“ 
<br /><span class="verse" id="37">37 </span>"Au na biuta tiko na vuti ni sipi ena vanua ni samu sila, kevaka sa tiko ga na tegu ena vuti ni sipi ka sega ena qele â€“ oqori au na kila kina ni o ni na vakabulai Isireli ena ligaqu me vaka ga o ni sa tukuna." 
<br /><span class="verse" id="38">38 </span>Sa qai yaco me vaka kina ena mataka lailai ni siga ka dua ni sa loba na vuti ni sipi, sa sinai sara e dua na bilo ena tegu. 
<br /><span class="verse" id="39">39 </span>Sa vosa tale vua na Kalou o Kitione ka vaka: "Mo ni kua ni cudruvi au, me'u kerekere tale mada vakadua: me vakadua tale, na vuti ni sipi me mamaca ka me suasua ga na qele ena tegu." 
<br /><span class="verse" id="40">40 </span>Sa qai vakayacora vaka kina na Kalou ena bogi o ya, sa mamaca duadua ga na vuti ni sipi ka sa suasua kece na qele ena tegu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
