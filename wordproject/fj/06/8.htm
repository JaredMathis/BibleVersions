<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Josua, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Josua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa vei Josua o Jiova, "Mo kua ni rere se yalolailai, tauri ira kece na tamata i valu oqo, tucake ka lako ki Ai. Au sa solia na tui Ai kina ligamuni, o ira na nona tamata, na nona koro kei na nona vanua. 
<br /><span class="verse" id="2">2 </span>"Mo ni cakava vei Ai kei na kena tui me vaka o ni sa cakava vei Jeriko kei na kena tui, nai drodro ni valu kei na kena bulumakau sa tara mo ni kauta, mo ni lawavaka na koro mai dakuna." 
<br /><span class="verse" id="3">3 </span>Sa tucake o Josua kei ira kece na tamata i valu, me ra sa lakovi cake na kai Ai, sa digitaki ira e tolusagavulu na udolu na tamata i valu o Josua, ka sa vakatalai ira yani ena bogi. 
<br /><span class="verse" id="4">4 </span>Sa vakaroti ira o Josua, mo ni kila, "Mo ni wawa vakavuni ena vuku ni koro mai na daku ni koro. Mo ni kua ni lako vakayawa mai na koro, ia mo ni vakarau kece tu ga. 
<br /><span class="verse" id="5">5 </span>"Oi au kei ira kecega na tamata sa tiko kei au, keimami na torova yani na koro, ena yaco ni ra sa lakovi keimami mai me vaka na kenai matai, keimami na dro e matadra. 
<br /><span class="verse" id="6">6 </span>"Era na cicivi keimami mai me yacova ni ra sa lako kece mai ena taudaku ni koro, ni ra na tukuna, 'Era sa dro e matada me vaka na kena i matai.' Eda na dro kina e matadra. 
<br /><span class="verse" id="7">7 </span>"Mo ni qai tucake mai na nomuni vunivuni ka taura na koro, o Jiova na nomuni Kalou ena soli ira ki na ligamuni. 
<br /><span class="verse" id="8">8 </span>"Ena yaco ni kemuni sa taura na koro, mo ni qai vakama na koro taucoko. Mo ni cakava me vaka nai vakaro kecega i Jiova, mo ni raica au sa vakaroti kemuni." 
<br /><span class="verse" id="9">9 </span>Sa vakatalai ira o Josua, era sa lako ka toka vakavuni, era sa tiko ena kedra maliwa o Peceli kei Ai ena ra kei Ai; ia o Josua sa tiko vata kei ira na tamata ena bogi koya. 
<br /><span class="verse" id="10">10 </span>Sa tucake o Josua ena mataka caca, ka sa tuvai ira na tamata, ka lako cake, o koya kei ira na qase kei Isireli, ena matadra na tamata ki Ai. 
<br /><span class="verse" id="11">11 </span>O ira kece na tamata i valu era sa lako cake mai ka toso voleka mai ena koro, ka mai tiko vakalailai ena yasana e cake kei Ai. Sa dua ga na buca e wasei ira, mai vei Ai. 
<br /><span class="verse" id="12">12 </span>Sa kauta o Josua e lima na udolu na tamata me ra laki toka vuni ena kedrau maliwa o Peceli kei Ai, na yasana ena ra ni koro. 
<br /><span class="verse" id="13">13 </span>Ni ra sa tuva oti na tamata, o ira kece na tamata i valu ena vualiku ni koro kei ira sa tiko e muri ena ra ni koro, sa lako o Josua ena bogi o ya ena loma donu ni buca. 
<br /><span class="verse" id="14">14 </span>Sa qai yaco ni sa raica na tui Ai na veika oqo, o ira na tamata e na koro era sa tucake ena mataka ka lako yani me vala kei ira na Isireli, o koya kei ira na nona tamata, ena vanua sa digitaki ena buca.Era sa sega ni kila ni ra sa tu vakavuni me ra valuti koya ena daku ni koro. 
<br /><span class="verse" id="15">15 </span>O Josua kei ira na Isireli era sa vuki me vaka era sa vakadrukai oti, ka ra sa dro vaka ki na vanua liwa. 
<br /><span class="verse" id="16">16 </span>Era sa kacivi kece mai na tamata mai Ai, me ra cicivi ira, era sa vakayarayarataki tani mai na koro. 
<br /><span class="verse" id="17">17 </span>Sa sega tale ni dua na tagane e vo mai Peceli kei Ai me sega ni cicimuri ira na Isireli. 
<br /><span class="verse" id="18">18 </span>Sa vosa o Jiova vei Josua, "Mo dodoka yani na moto, sa tiko oqori e ligamu vaka ki Ai, Ni'u sa na solia ki na ligamu." Sa qai dodoka yani na moto o Josua sa tiko e ligana vaka ki na koro. 
<br /><span class="verse" id="19">19 </span>O ira sa tiko vakavuni sa lako mai, era sa cici mai vakatotolo ni sa dusivaki yani na moto mai vei Josua. Era sa curu ena koro ka taura ka vakatotolotaka me vakama. 
<br /><span class="verse" id="20">20 </span>Ni ra sa rai vuki mai na kai Ai, era sa raica na kubou ni buka mai na koro sa tarai lomalagi. Sa sega vei ira na kaukauwa me ra dro ki liu se ki muri ni ra sa cici lesu tiko mai na Isireli me valuti ira. 
<br /><span class="verse" id="21">21 </span>Ni ra sa raica na Isireli, ni ra sa taura na koro o ira na tu vakavuni tu kei na kubou sa tubu cake, era sa vuki lesu mai ka samuti ira na kai Ai. 
<br /><span class="verse" id="22">22 </span>O ira era sa lako tani mai na koro era sa mai tao ena kedra maliwa na Isireli, era sa sega ni kila me dro ki vei, vaka se vaka. Era sa vakamatei kece ka sa sega e vakavo me dro bula. 
<br /><span class="verse" id="23">23 </span>Ia, era sa taura bula na tui Ai, ka kauta mai vei Josua. 
<br /><span class="verse" id="24">24 </span>Sa qai yaco ni sa oti na nodra vakamatei na tiko mai Ai vei ira na Isireli ena vanua mai na vanua liwa era sa cemuri kina, ni ra sa mate kecega ena i sele i wau me yacova ni ra sa qeyavu kece, era sa lesu kece na Isireli ki Ai ka vakamatei ira ena i seleiwau. 
<br /><span class="verse" id="25">25 </span>O ira kece sa vakamatei ena siga o ya na tagane kei na yalewa, era lewe tinikarua na udolu â€“ o ira kecega na tagane mai Ai. 
<br /><span class="verse" id="26">26 </span>O Josua sa sega ni vakasuka tale na ligana ni sa dodoka yani na moto, me yacova ni ra sa vakamatei kece na tiko e Ai. 
<br /><span class="verse" id="27">27 </span>Na manumanu susu ga kei nai toki ni valu era sa kauta na Isireli me nodra, me vaka na vosa i Jiova sa vakarota vei Josua. 
<br /><span class="verse" id="28">28 </span>Sa vakamai Ai o Josua ka cakava me bini tu kina na rusa me yacova na siga oqo. 
<br /><span class="verse" id="29">29 </span>Na tui mai Ai sa vakakukunataki ena dua na vunikau ena yakavi ga o ya. Ni sa dromu na siga, sa vakarota o Josua me kau sobu mai na yago mai na vunikau ka viritaki yani ki na matamata ni koro, ka me buluti yani ena vatu me binibini levu me yacova na siga oqo. Sa Vakavouia Na Veiyalayalati o Josua 
<br /><span class="verse" id="30">30 </span>Sa tara cake e dua nai cabocabo ni soro o Josua vua na Kalou o Jiova ni Isireli ena ulunivanua o Ipali, 
<br /><span class="verse" id="31">31 </span>Me vaka sa vakarota o Mosese na tamata ni Kalou vei ira na luvei Isireli, me vaka ena i Vola ni Vunau i Mosese: "Nai cabocabo ni soro sa tara ga ena vatu ka sega na tamata me vakayagataka kina nai tuki se nai vako." Me ra vakacabora kina nai soro kama vei Jiova kei nai madrali ni veivinakati. 
<br /><span class="verse" id="32">32 </span>Mai kea, ena matadra kece na luvei Isireli, sa vola o Josua ena vatu e dua nai lavelave ni vunau i Mosese, sa vola oti o koya. 
<br /><span class="verse" id="33">33 </span>O ira kece na Isireli, o ira na qase, na vakailesilesi, na daunilewa era sa tucake tu ena yasa ni kato ruarua ena matadra na bete kei ira na Livai, o ira sa dau colata na kato ni veiyalayalati ni Kalou, o ira na kaitani, o ira talega sa mai sucu vei ira. E veimama vei ira era sa tiko rawa ena ulunivanua o Kirisimi ka veimama vei ira sa tiko ena ulunivanua o Ipali, me vaka sa vakarota o Mosese na tamata ni Kalou me na dau vosa vakalouvinakataki ira na tamata na Isireli. 
<br /><span class="verse" id="34">34 </span>Sa qai wilika kece vei ira nai vola ni vunau, na kalouvinaka kei na kalouca, me vaka na ka kecega sa volai e nai Vola ni Vunau. 
<br /><span class="verse" id="35">35 </span>Sa sega na vosa sa vakarota o Mosese, me sega ni wilika o Josua ena matadra nai soqosoqo levu ni Isireli, o ira na yalewa kei ira na gone, kei ira na gone lalai, o ira na kaitani sa tiko vata kei ira.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
