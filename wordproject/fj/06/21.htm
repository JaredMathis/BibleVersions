<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Josua, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Josua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<a href="20.htm#0" class="chap">20</a>
<span class="chapread">21 </span>
 <a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na nodra i liuliu na tamadra na Livai era sa lako voleka mai vei Iliesa na bete, vei Josua na luvei Nuni, kei ira nai liuliu ni tamadra na yavusa ni luvei Isireli. 
<br /><span class="verse" id="2">2 </span>Era sa vosa vei ira mai Sailo ena vanua o Kenani ka vaka: "Sa vakarota o Jiova vei Mosese, me soli vei keimami na veikoro lelevu me keimami tiko kina, kei na kena vanua me susu kina na manumanu laukana." 
<br /><span class="verse" id="3">3 </span>Era sa qai solia na luvei Isireli vei ira na Livai mai na nodra i votavota, me vaka nai vakaro i Jiova, na veikoro lelevu oqo kei na kena vanua: 
<br /><span class="verse" id="4">4 </span>Sa lako nai wasewase ki na vuvale na Koata kei na luvei Eroni na bete mai vei ira na Livai, e tinikatolu na koro lelevu nai wasewase mai na yavusa Juta, mai na yavusa Simione, kei na yavusa Penijamini talega. 
<br /><span class="verse" id="5">5 </span>Na kena vo ni luvei Koata sa nodra e tini na koro lelevu mai vei ira na yavusa Ifereimi, na yavusa Tani, kei na veimama ni yavusa Manasa. 
<br /><span class="verse" id="6">6 </span>O ira na luvei Keresoni sa nodra e tinikatolu na koro lelevu, nai wasewase mai na yavusa Isakari, na yavusa Esa, na yavusa o Navitalai kei na yavusa veimama nei Manasa e Pasani. 
<br /><span class="verse" id="7">7 </span>O ira na luvei Meravi me vaka na nodra dui vuvale, sa nodra e tinikarua na koro lelevu mai na yavusa o Rupeni, na yavusa o Kata kei na yavusa o Sevuloni. 
<br /><span class="verse" id="8">8 </span>O ira na Isireli, era sa solia na veikoro oqo kei na kena vanua vakai wasewase kivei ira na Livai, me vaka sa vakarota o Jiova vei Mosese. 
<br /><span class="verse" id="9">9 </span>Era sa solia mai vei ira na yavusa ni luvei Juta, mai vei ira na yavusa ni luvei Simione, na veikoro oqo sa cavuti e na yacadra, 
<br /><span class="verse" id="10">10 </span>Oqo me nodra na luvei Eroni, na luvei Koata mai vei ira talega na luvei Livai, ni sa nodra nai wasewase sa liu. 
<br /><span class="verse" id="11">11 </span>Sa soli vei ira o Kirijaci Araba, (na tamai Anaki) oqori o Epironi, ena veiulunivanua e Juta kei na kena vanua volivolita. 
<br /><span class="verse" id="12">12 </span>Ia na kena buca kei na kena veikoro lalai sa soli me nei Kelepi na luvei Jefune me nona. 
<br /><span class="verse" id="13">13 </span>Ki vei ira na luvei Eroni na bete, era sa soli Epironi kei na kena vanua (na koro ni drodro nodra na daulaba), o Libina kei na kena vanua, 
<br /><span class="verse" id="14">14 </span>Jatiri kei na kena vanua, 
<br /><span class="verse" id="15">15 </span>O Oloni kei na kena vanua, O Tipiri kei na kena vanua, 
<br /><span class="verse" id="16">16 </span>O Ayini kei na kena vanua, O Jutaya kei na kena vanua, kei Beci â€“ Semesi kei na kena vanua: e ciwa na koro lelevu mai vei rau na yavusa e rua oqo; 
<br /><span class="verse" id="17">17 </span>Mai na yavusa o Penijamini, o Kipioni kei na kena vanua, o Kipa kei na kena vanua, 
<br /><span class="verse" id="18">18 </span>O Anacoci kei na kena vanua, o Alimoni kei na kena vanua: e va na koro lelevu. 
<br /><span class="verse" id="19">19 </span>Na veikoro kece nei Eroni na bete sa tinikatolu na koro lelevu kei na kena vanua. 
<br /><span class="verse" id="20">20 </span>Kei ira na vuvale ni luvei Koata, na Livai, na kena vo ni vuvale o Koata era sa vanakoro lelevu ena nodra i wasewase mai na yavusa o Ifereimi. 
<br /><span class="verse" id="21">21 </span>Sa soli vei ira o Sikemi kei na kena vanua ena veiulunivanua e Ifereimi (na koro ni drodro vei ira na daulaba), o Qasa kei na kena vanua, 
<br /><span class="verse" id="22">22 </span>O Kibisaimi kei na kena vanua kei Beci â€“ Oroni kei na kena vanua: e va na koro lelevu; 
<br /><span class="verse" id="23">23 </span>mai na yavusa o Tani, o Elitekea kei na kena vanua, o Kibeconi kei na kena vanua, 
<br /><span class="verse" id="24">24 </span>O Aijaloni kei na kena vanua kei Kaca â€“ Rimoni kei na kena vanua: e va na koro lelevu; 
<br /><span class="verse" id="25">25 </span>mai na veimama ni yavusa o Manasa, o Tanaca kei na kena vanua kei Kaca â€“ Rimoni kei na kena vanua; e rua na koro lelevu. 
<br /><span class="verse" id="26">26 </span>O ira kece na tini na koro lelevu oqo kei na kena vanua, sa nodra na kena vo ni vuvale ni luvei Koata. 
<br /><span class="verse" id="27">27 </span>Ki vei ira na luvei Keresoni mai na vuvale vaka Livai, mai vei ira tale na veimama ni yavusa Manasa, era sa soli Kolani mai Pesani kei na kena vanua (na koro ni drodro vei ira na daulaba) kei Be - Esitera kei na kena vanua; e rua na koro lelevu; 
<br /><span class="verse" id="28">28 </span>Mai na yavusa o Isakari, o Kisioni kei na kena vanua, o Daberaci kei na kena vanua, 
<br /><span class="verse" id="29">29 </span>O Jamuci kei na kena vanua kei Ena â€“ Qanimi kei na kena vanua; e va na koro lelevu; 
<br /><span class="verse" id="30">30 </span>Mai na yavusa nei Esa, o Miseli kei na kena vanua, o Apitomi kei na kena vanua, 
<br /><span class="verse" id="31">31 </span>O Elikaci kei na kena vanua kei Reobi kei na kena vanua: e va na koro lelevu; 
<br /><span class="verse" id="32">32 </span>Mai na yavusa o Navitalai, Ketesa e Kalili kei na kena vanua, (na koro ni drodro vei ira na dauveivakamatei). O Amoci Dovi kei na kena vanua, o Katani kei na kena vanua, e tolu na koro lelevu. 
<br /><span class="verse" id="33">33 </span>Na veikoro kece nei Keresomi me vaka na nodra veivuvale kece sa tinikatolu na veikoro lelevu kei na kena vanua kece. 
<br /><span class="verse" id="34">34 </span>Ki na vuvale kece ni luvei Meravi, o ira kece na kena vo ni Livai mai na yavusa nei Sevuloni, o Jokenimi kei na kena vanua, kei Karita kei na kena vanua, 
<br /><span class="verse" id="35">35 </span>O Dimina kei na kena vanua kei Naelai kei na kena vanua, e va na koro lelevu; 
<br /><span class="verse" id="36">36 </span>Mai na yavusa o Rupeni, o Besa kei na kena vanua, o Jaeca kei na kena vanua, 
<br /><span class="verse" id="37">37 </span>O Kedemoci kei na kena vanua kei Mepaaci kei na kena vanua, e va na koro lelevu; 
<br /><span class="verse" id="38">38 </span>Mai na yavusa o Kata, o Ramoci e Kiliati kei na kena vanua, (na koro ni drodro nodra na dauveivakamatei), o Maenaimi kei na kena vanua, 
<br /><span class="verse" id="39">39 </span>O Esiboni kei na kena vanua, kei Jasa kei na kena vanua: e va taucoko na koro lelevu. 
<br /><span class="verse" id="40">40 </span>O ira kece na luvei Meravi me vaka na nodra dui vuvale kei na nodra koro, na kena vo ni vuvale vaka Livai, me vaka na nodra i wasewase, e tinikarua na veikoro lelevu. 
<br /><span class="verse" id="41">41 </span>Na koro kece nodra na Livai ena nodra vanua kece na Isireli e vasagavulu ka walu na koro lelevu kei na kena vanua. 
<br /><span class="verse" id="42">42 </span>Na veikoro kece oqo, sa tu ga na kena vanua vakavolivolita, sa vaka kina oqo. 
<br /><span class="verse" id="43">43 </span>O Jiova sa solia ki vei ira na Isireli, na vanua kecega sa bubului kina o koya me solia vei ira na nodra qase, era sa taukena ka tiko kina. 
<br /><span class="verse" id="44">44 </span>Sa solia vei ira o Jiova na vakacegu me vaka sa yalataka vei ira na tamadra. Sa sega na tamata mai vei ira kece na meca me tu rawa e matadra: O Jiova sa soli ira kece na meca ki na ligadra na Isireli. 
<br /><span class="verse" id="45">45 </span>Sa sega ni vo tale e dua na vosa, ni sa cakava kece na ka vinaka vei ira na vuvale ni Isireli o Jiova, me vaka na ka kece sa vosa kina. Sa vakayacori kece.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
