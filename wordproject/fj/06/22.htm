<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Josua, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Josua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Josua sa kacivi ira na Rupeni, na Kata kei na veimama ni yavusa i Manasa, 
<br /><span class="verse" id="2">2 </span>Ka tukuna vei ira: "O ni sa maroroya na veika kece sa vakarota o Mosese na tamata ni Kalou vei kemuni, o ni sa talairawarawa talega ki nai vakaro au a sa solia vei kemuni. 
<br /><span class="verse" id="3">3 </span>"O ni sa sega ni biuti ira na tacimuni me yacova mai na veisiga oqo, o ni sa maroroya ga nai vakaro i Jiova na nomuni Kalou. 
<br /><span class="verse" id="4">4 </span>"O Jiova na nomuni Kalou sa solia na vakacegu vei ira na tacimuni me vaka sa yalataka vei ira; oqo mo ni lesu tale ki na nomuni vanua sa solia vei kemuni o Mosese na tamata ni Kalou ena tai kadua ni Joritani. 
<br /><span class="verse" id="5">5 </span>"Mo ni maroroya vinaka ga nai vakaro kei nai vunau i Mosese na tamata ni Kalou me vaka sa solia vei kemuni, o koya, mo ni lomani Jiova na nomuni Kalou, mo ni lako ena Nona sala, ka maroroya na Nona i vakaro ka tauri Koya matua tiko, mo ni qaravi Koya ena yalomuni taucoko kei na lomamuni kecega." 
<br /><span class="verse" id="6">6 </span>Sa vakatabui ira ka vakatalai ira yani o Josua, ka ra sa lako yani ki na nodra i tikotiko. 
<br /><span class="verse" id="7">7 </span>Ki vei ira na veimama ni yavusa o Manasa sa soli Pasani vei ira o Josua, na veimama ni yavusa, sa nodra ga mai na tai kadua ni Joritani mai na ra. Ni sa vakatalai ira o Josua, sa vakalouvinakataki ira, 
<br /><span class="verse" id="8">8 </span>Sa vosa vei ira ka tukuna, "Mo ni lesu e nai yau e levu sara ki na nomuni i tikotiko, me levu na manumanu susu, na siliva, na koula, na varasa, na kaukamea, kei nai sulu talega sa levu. Me wasei nai toki ni valu mai vei ira na meca ki vei ira na veitacini." 
<br /><span class="verse" id="9">9 </span>O ira na luvei Rupeni, na luvei Kata, kei na veimama ni yavusa o Manasa era sa lesu yani mai vei ira na luvei Isireli mai Sailo e Kenani, me ra lako ki na vanua o Kiliati, na nodra i votavota, era sa taukena me vaka na vosa i Jiova ena ligai Mosese. 
<br /><span class="verse" id="10">10 </span>Ni ra sa lako mai ena Joritani ena vanua o Kenani, o ira na Rupeni, na Kata kei na veimama ni yavusa o Manasa, era sa tara e dua nai cabocabo ni soro ena Joritani O e i cabocabo ni soro levu dina, e rairai totoka ka veirawai. 
<br /><span class="verse" id="11">11 </span>O ira na luvei Isireli era sa rogoca e dua ni sa tukuna tiko, "O ira na luvei Rupeni, na luvei Kata, kei ira na luvedra na veimama ni yavusa Manasa, era sa tara e dua nai cabocabo ni soro ena i yalayala e Kenani donuya na Joritani sa nodra tiko na luvei Isireli." 
<br /><span class="verse" id="12">12 </span>Ni ra sa rogoca na luvei Isireli na veika oqo, sa lomadra nai soqosoqo taucoko me ra soqoni mai e Sailo, ka valuti iratou oqo. 
<br /><span class="verse" id="13">13 </span>Era sa talai Finiasi na luvei Eroni ki vei iratou na rua veimama na yavusa oqori ki na vanua o Kiliati, 
<br /><span class="verse" id="14">14 </span>sa lako vata o iratou e lewe tini nai liuliu ni yavusa vakayadua ni Isireli. 
<br /><span class="verse" id="15">15 </span>Era sa lako mai vei iratou na yavusa e rua veimama oqo ki na vanua o Kiliati ka veivosaki ka vaka, 
<br /><span class="verse" id="16">16 </span>"Era sa tukuna nai soqosoqo taucoko i Jiova, 'Sa dua na vakaduduile levu o ni sa cakava oqo vei Jiova na nodra Kalou na Isireli, ena nomuni sa gole tani mai vei Koya, ka o ni sa cakava tale e dua nai cabocabo ni soro vou, ka sa talai-dredre mai vei Jiova? 
<br /><span class="verse" id="17">17 </span>'Sa sega beka ni rauti keda na talaidredre nei Piori, o koya eda sa sega ni vakasavasavataki mai kina me yacova na siga oqo, e dina ga ni a sa dua na mate ca levu ena i soqosoqo levu i Jiova, 
<br /><span class="verse" id="18">18 </span>'Ia, o ni sa vuki tani mai kina ena siga oqo mai na nomuni muri Jiova? Mo ni kila, kevaka o ni sa vuki tani ena siga oqo mai na nomuni muri Jiova, ena siga ni mataka, ena cudruva o Jiova nai soqosoqo taucoko ni Isireli. 
<br /><span class="verse" id="19">19 </span>'Kevaka sa sega ni savasava na nomuni vanua, mo ni takoso mai ki na vanua sa nei Jiova, ena vanua sa tiko kina na nona vale vakacevaceva ka mai vakaitavi vata kei keimami, mo ni kakua ga ni vuki tani mai vei Jiova, se vuki tani mai vei keimami ena nomuni tara cake tale e dua nai cabocabo ni soro mai nai cabocabo ni soro dina ga i Jiova na noda Kalou. 
<br /><span class="verse" id="20">20 </span>'Sa sega beka ni talaidredre o Ekani na luvei Sira ena nona vakatara na veika e tabu, ka sa qai lutuki ira kina nai soqosoqo taucoko e Isireli na cudru katakata i Jiova? Na tamata o ya sa sega ni mate duadua ga ena vuku ni nona caka cala.'" 
<br /><span class="verse" id="21">21 </span>O ira na Rupeni, na Kata kei ira veimama ni yavusa o Manasa era sa sauma mai vei ira nai liuliu talai mai oqo ka vaka: 
<br /><span class="verse" id="22">22 </span>"O Jiova na Kalou ni veikalou, o Jiova na Kalou ni veikalou, sa kila o koya, ka me kila talega o ira na Isireli, kevaka sa vuki tani oqo, se vakaduduile vei Jiova oqo, mo ni kua ni vakabulai keimami ena siga oqo. 
<br /><span class="verse" id="23">23 </span>"Kevaka keimami sa cakava e dua nai cabocabo ni soro me vuki tani kina mai vei Jiova, kevaka keimami sa vakacabora kina nai soro kama se i soro laukana se i soro ni veivinakati, o Jiova vakataki Koya me na qai tarogi keimami kina. 
<br /><span class="verse" id="24">24 </span>"Keimami sa cakava oqo ena rere, 'Ena i naki levu, o ya kevaka ena gauna mai muri o ira na nomuni kawa era sa veivosaki kei ira na neimami kawa ka vaka, "Na cava oi kemuni vei Jiova na Kalou ni Isireli? 
<br /><span class="verse" id="25">25 </span>"Ni sa cakava o Jiova nai yalayala na Joritani, mai vei kemuni kei keimami, kemuni na luvei Rupeni, na luvei Kata, sa sega na nomuni tikina vei Jiova." O ira na nomuni kawa era na cakava me ra kua ni rerevaki Jiova,' na neimami kawa.' 
<br /><span class="verse" id="26">26 </span>"Oqori keimami sa tukuna kina, 'Me da sa cakava ga vei keda e dua nai cabocabo ni soro, e sega ga ni caka kina nai soro kama se vakacabori kina na manumanu, 
<br /><span class="verse" id="27">27 </span>'Me dua kina nai vakadinadina vei kemuni kei keimami kei ira na neimami kawa ena muri mai, ni keimami na cakava na veiqaravi vei Jiova ena i soro kama, kei nai soro, nai soro ni veivinakati, me ra kua ni tukuna kina o ira na nomuni kawa vei ira na neimami kawa ena veigauna sa bera mai, "Sa sega na nomuni tikina vei Jiova."' 
<br /><span class="verse" id="28">28 </span>"Oqori keimami sa tukuna kina, ni ra sa tukuna oqo vei keimami se ki vei ira nai tabatamata ena lako tiko mai ni keimami sa tukuna, 'Oqo nai vakatakarakara ni cabocabo ni soro i Jiova era sa cakava na tamai keimami, e dina ga ni sega ni cabocabo ni soro kama, se ka ni madrali, ia, oqo nai vakadinadina ga ena keda maliwa, oi kemuni kei keimami.' 
<br /><span class="verse" id="29">29 </span>"Me yawa sara, me tabu sara vei keimami na vuki tani mai vei Jiova, ka lako me qaravi ira na kalou tani ena siga oqo, me tara e dua nai cabocabo ni soro me caka kina nai soro kama, nai soro laukana, nai madrali, mai nai cabocabo ni soro i Jiova na noda Kalou o koya sa tiko ena Nona vale vakacevaceva." 
<br /><span class="verse" id="30">30 </span>Ni ra sa rogoca o Finaisi kei ira nai liuliu ni veiyavusa, kei ira nai liuliu ni wasewase e Isireli na nodra vosa na luvei Rupeni, na luvei Kata kei na veimama ni yavusa o Manasa, era sa loma vinaka kina. 
<br /><span class="verse" id="31">31 </span>O Finaisi na luvei Iliesa na bete sa tukuna vei ira na luvei Rupeni, na luvei Kata, na veimama ni yavusa o Manasa. "Ena siga oqo, keimami sa kila kina ni sa tiko eke o Jiova baleta ni kemuni sa sega ni vuki tani mai vua, oqo o ni sa sereki ira na luvei Isireli mai na liga i Jiova." 
<br /><span class="verse" id="32">32 </span>O Finaisi na luvei Eroni na bete, kei ira na veiliutaki, era sa lesu tani mai vei ira na Rupeni, na Kata, kei ira na veimama ni yavusa o Manasa mai na vanua o Kiliati ki na vanua o Kenani ki vei ira na luvei Isireli; ka kauta lesu mai vei ira na vosa. 
<br /><span class="verse" id="33">33 </span>Era sa loma vinaka na luvei Isireli, ka ra sa vakalouvinakataka na Kalou na luvei Isireli; era sa sega tale ni via cakava e dua na ka me ra veivala kina se via vakarusa na nodra vanua era sa tiko kina. 
<br /><span class="verse" id="34">34 </span>O ira na luvei Rupeni, na luvei Kata era sa vakayacana nai cabocabo ni soro o ya me Vakadinadina, "Ni sa i vakadinadinataka vei keimami ni sa Kalou o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
