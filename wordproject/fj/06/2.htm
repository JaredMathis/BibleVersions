<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Josua, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Josua</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Josua na luvei Nuni sa vakatala e rua na tagane mai na veikau o Akakaia, me rau yamata vuni ka tukuna, "Drau lako ka vakaraica mada na vanua, vakabibi o Jeriko." E rau sa lako ka curu ki na nona vale o Reapi na yalewa dautagane ka tiko kina. 
<br /><span class="verse" id="2">2 </span>Sa tukuni vua na tui Jeriko ka vaka, "E rau sa lako mai ki ke ena bogi erua na gone ni Isireli, me mai vakadikeva na vanua." 
<br /><span class="verse" id="3">3 </span>Sa talatala na tui Jeriko vei Reapi ka vaka: "Mo kauti rau mai na tagane e rau sa lako mai vei iko ka tiko ena nomu vale, ni rau sa lako tiko mai me mai vakadikeva na vanua." 
<br /><span class="verse" id="4">4 </span>Sa vunitaki rau na tagane oqo, na yalewa ka tukuna, "Io, e rau sa lako mai vei au na tagane, ia, au sa sega ni kila se rau lako mai vei. 
<br /><span class="verse" id="5">5 </span>"Sa qai yaco ni sa sogo na matamata ni sa buto mai, e rau sa qai lako ki tuba na tamata. Na vanua e rau lako kina, au sa sega ni kila, cicivi rau vakatotolo mo ni toboki rau kina." 
<br /><span class="verse" id="6">6 </span>(Ia, sa kauti rau cake o koya kina dela ni vale ka vunitaki rau ena i binibini co madu sa tuva tu ena dela ni vale.) 
<br /><span class="verse" id="7">7 </span>Era sa cicivi rau na sotia ena sala ki na Joritani, ni ra sa lako oti na sotia sa qai sogo na katuba, 
<br /><span class="verse" id="8">8 </span>Ni bera ni rau davo sobu, sa lako cake mai o Reapi kina dela ni vale, 
<br /><span class="verse" id="9">9 </span>Sa vosa vei rau: "Au sa kila ni sa solia na vanua vei kemuni o Jiova, kei na kemuni rogorogo sa vakarerei keimami tiko oqo, ka ra sa yalolailai kecega na tamata ni vanua ena vukumuni. 
<br /><span class="verse" id="10">10 </span>"Keimami sa rogoca na nona vakamaca na wasa damudamu o Jiova vei kemuni, ena nomuni lako tani mai Ijipita kei na veika o ni sa cakava vei rau na tui ni Amoraiti oi rau sa tiko mai na tai kadua ni Joritani, o Sioni kei Oki oi rau oqo o ni sa vakarusa sara vakaca. 
<br /><span class="verse" id="11">11 </span>"Ena gauna keimami sa rogoca kina na veika oqo, sa waicala sara na yaloi keimami; sa sega sara ga ni kune vei keimami na doudou baleti kemuni, ni sai Jiova ga na Kalou, sa Kalou mai lomalagi e cake kei vuravura era. 
<br /><span class="verse" id="12">12 </span>"O koya oqo, au sa kerei kemudrau, mo drau bubului vei au ena Kalou, me vaka ni'u sa vakaraitaka vei kemudrau na vinaka, mo drau vakaraitaka vakatalega kina na vinaka ki na vuvale nei tamaqu, ka mo drau solia vei au na loloma e dina, 
<br /><span class="verse" id="13">13 </span>"Me bula o tamaqu, o tinaqu, o ira na ganequ, o ira na taciqu, kei na ka kece era taukena ka sereki keimami mai na mate." 
<br /><span class="verse" id="14">14 </span>E rau sa sauma vua na yalewa, "Na neirau bula sa nomuni, kevaka sa sega ni dua e tukuna na ka keirau mai cakava. Ena yaco ga, ni sa solia vei keimami o Jiova na vanua oqo, keimami na caka vinaka vakaidina vei iko." 
<br /><span class="verse" id="15">15 </span>Sa qai biuti rau sobu mai katuba leka ena dali, sa vakai tikotiko o Reapi ena veivata ni lalaga ni koro. 
<br /><span class="verse" id="16">16 </span>Sa qai tukuna vei rau, "Drau lako kina ulunivanua, de ra qai toboki kemudrau o ira sa talai yani, drau vuni tiko mai kea me tolu na siga, me yacova ni ra sa lesu tale mai na talai yani me vesuki kemudrau. Drau qai lako yani ena nomudrau sala." 
<br /><span class="verse" id="17">17 </span>E rau sa tukuna na tamata vua na yalewa "Keirau na sega ni cala ena yalayala o koya keirau sa bubului kina, 
<br /><span class="verse" id="18">18 </span>"Mo vesuka nai sulu lokaloka oqo ena nomu katuba leka, o koya keirau sa lako sobu mai kina, ka me ratou tiko kece vei iko na tamamu, tinamu, ratou kece na ganemu kei ira kece na wekamu voleka ena nomu vale. 
<br /><span class="verse" id="19">19 </span>"O koya vakayadua sa curu tale ki tuba mai na katuba ni nomu vale me lako kina sala, sa na tau ga ki uluna na nona dra, ka keimami na sega ni beitaki kina. Sa na bale ga vei keimami ke dua sa mate e loma ni vale. 
<br /><span class="verse" id="20">20 </span>"Kevaka o sa tukuna na veika keirau mai cakava, keirau na galala mai na yalayala o sa cakava me keirau bubului kina." 
<br /><span class="verse" id="21">21 </span>Sa qai tukuna o Reapi, "Me yaco ga me vaka kina na nomudrau vosa." Sa qai vakatalai rau yani ka rau sa lako yani. Sa qai vesuka nai sulu lokaloka o Reapi ena katuba leka. 
<br /><span class="verse" id="22">22 </span>E rau sa lako kina ulunivanua me oti e tolu na siga, ni ra sa lesu tale mai na dau vakasaqaqara ka talai yani. Era sa sega ni kunei rau rawa e dua vei ira sa talai yani me vakasaqaqara. 
<br /><span class="verse" id="23">23 </span>E rau sa lesu yani na yamata ni rau sa siro sobu mai na ulunivanua, ka takoso yani; ka lako mai ki vei Josua na luvei Nuni ka tukuna vua na veika kece sa yaco vei rau. 
<br /><span class="verse" id="24">24 </span>E rau sa tukuna vei Josua, "Sa dina o Jiova sa solia vei keda na vanua kece oqo ni ra sa rere ka yalolailai na tamata kece ena vukuda."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
