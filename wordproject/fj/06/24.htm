<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Josua, chapter 24 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Josua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 24</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vakasoqoni ira kece mai na yavusa Isireli o Josua e Sikemi, ka kacivi ira na qase, nai liuliu, o ira na daunilewa, o ira na vakailesilesi; era sa kauti ira mai ka vakaraitaki ira ena mata i Jiova na nodra Kalou. 
<br /><span class="verse" id="2">2 </span>Sa qai tukuna o Josua vei ira kece na tamata ka vaka: "Sa tukuna vakaoqo o Jiova na nodra Kalou na Isireli; 'Na tamamuni, wili kina o Tira na tamai Eparama kei na tamai Neori, era sa tiko mai na tai kadua ni Uciwai ena veigauna sa oti ka qarava na kalou tani. 
<br /><span class="verse" id="3">3 </span>'Au a qai kauti Eparama na tamamuni mai na tai kadua ni Uciwai, ka kauti koya mai ena vanua o Kenani ka vakavuqataka na nona kawa ka soli Aisake vei koya. 
<br /><span class="verse" id="4">4 </span>'Vei Aisake, Au sa soli Jekope kei Iso. Ki vei Iso Au sa solia vua na ulunivanua o Sia me taukena, ia o Jekope kei ira na luvena sa lako sobu ki Ijipita. 
<br /><span class="verse" id="5">5 </span>'Au sa talai Mosese kei Eroni, Au sa vakararawataki Ijipita ena veika Au sa vakayacora vei ira. Ni oti o ya, Au sa kauti kemuni tani mai. 
<br /><span class="verse" id="6">6 </span>'Au sa kauti ira tani mai na tamamuni mai Ijipita, o ni sa lako mai ki na wasawasa; era sa cicivi kemuni mai na kai Ijipita ena kareti ni valu kei na kena ose ena Wasawasa Damudamu. 
<br /><span class="verse" id="7">7 </span>'Era sa qai tagi vei Jiova, o Jiova sa qai biuta na butobuto ena kemuni maliwa kei ira na Ijipita. Sa qai kauta mai vei ira na waitui ka ubi ira kina. Na matamuni sa raica na veika oqo mai Ijipita. O ni sa tiko ena vanua liwa me dede sara. 
<br /><span class="verse" id="8">8 </span>'Au sa kauti kemuni mai ki na nodra vanua na Amoraiti, era sa tiko mai na tai kadua ni Joritani, era sa vala kei kemuni. Ia Au sa soli ira vei kemuni, mo ni taukena kina na nodra vanua, Au sa vakarusai ira kina e matamuni. 
<br /><span class="verse" id="9">9 </span>'O Pelaki na luvei Sipori na tui Moapi, sa tucake me vala kei Isireli, sa talai Pelani na luvei Peori me rukaki kemuni. 
<br /><span class="verse" id="10">10 </span>'Au sa sega ni vakarorogo vei Pelami, sa vakuria ga o koya me vakalouvinakataki kemuni. Au sa sereki kemuni mai na ligana. 
<br /><span class="verse" id="11">11 </span>'O ni sa qai takosova na Joritani ka lako mai ki Jeriko. Era sa vala kei kemuni na kai Jeriko, o ira talega na Amoraiti, na Perisaiti, na kai Kenani, na Itaiti, na Kirisaqaiti, na Ivaiti kei ira na Jepusaiti. Ia, Au sa soli ira ki na ligamuni. 
<br /><span class="verse" id="12">12 </span>'Au sa tala na o ni me liu vei kemuni, me cemuri ira tani mai vei kemuni, oi rau talega na tui ni Amoraiti, ia ka sega ga ena nomuni i seleiwau se na nomuni dakai titi. 
<br /><span class="verse" id="13">13 </span>'Au sa solia vei kemuni e dua na vanua o ni sa sega ni oca kina, kei na veikoro o ni sa sega ni tara, ka o ni sa tiko kina; o ni sa kana mai na veivaini kei na veiolive o ni a sega ni tea.' 
<br /><span class="verse" id="14">14 </span>"O koya oqo, mo ni rerevaki Jiova, ka qaravi Koya ena yalovinaka kei na yalodina, mo ni biuta tani na kalou era sa qarava na nomuni qase mai na tai kadua ni Uciwai, mai Ijipita talega. Mo ni qaravi Jiova! 
<br /><span class="verse" id="15">15 </span>"Kevaka sa ca vei kemuni, mo ni qaravi Jiova, mo ni qai digitaka e daidai se o cei mo ni qarava, o ira na kalou era sa qarava na nomuni qase mai na tai kadua ni Uciwai, se na nodra kalou na Amoraiti ena vanua o ni sa tiko kina. Ia, oi au kei na noqu vuvale, keitou na qaravi Jiova ga." 
<br /><span class="verse" id="16">16 </span>Era sa sauma lesu kece na tamata ka vaka: "Me yawa sara vei keimami me keimami biuti Jiova ka qarava na kalou tani; 
<br /><span class="verse" id="17">17 </span>"O Jiova na neimami Kalou, sai Koya na Kalou sa kauti keimami mai kei ira na tamai keimami mai na veivakabobulataki mai Ijipita, sai Koya sa cakava na veika lelevu e matai keimami ka maroroi keimami ena sala ka vakavuna na neimami lako siviti ira kece mai sa tu ena sala. 
<br /><span class="verse" id="18">18 </span>"O Jiova sa cemuri ira tani mai na matai keimami, o ira talega na Amoraiti era sa tiko ena vanua. Keimami na qaravi Jiova ga, ni sa neimami Kalou o Koya." 
<br /><span class="verse" id="19">19 </span>O Josua sa tukuna vei ira na tamata, "O ni sa sega ni qaravi Jiova rawa ni sa ka tabu o Koya, sa Kalou vuvu o Koya. Ena sega ni rawa ni vosota na nomuni caka cala kei na nomuni valavala ca. 
<br /><span class="verse" id="20">20 </span>"Kevaka o ni sa biuti Jiova ka qarava na kalou tani, o Jiova ena vuki mai ka tarai kemuni vakaca sara ka vakaqeavutaki kemuni, mai na Nona daucaka vinaka vei kemuni." 
<br /><span class="verse" id="21">21 </span>Era sa sauma lesu vei Josua ka vaka: "E sega keimami na qaravi Jiova ga!" 
<br /><span class="verse" id="22">22 </span>Sa vosa vei ira na tamata o Josua ka vaka: "O ni sa vakadinadinataki kemuni, ni o ni sa digitaki Jiova me nomuni, ka qaravi Koya." Era sa tukuna kece mai, "Keimami sa kenai vakadinadina!" 
<br /><span class="verse" id="23">23 </span>"O koya oqo," sa tukuna o Josua, "Mo ni biuta tani na veikalou tani sa tiko vei kemuni, mo ni vagolea ga na nomuni bula vei Jiova na nodra Kalou na Isireli." 
<br /><span class="verse" id="24">24 </span>Era sa tukuna vei Josua na tamata, "O Jiova na neimami Kalou, keimami na qarava ga!" 
<br /><span class="verse" id="25">25 </span>Sa cakava o Josua na veiyalayalati kei ira na tamata ena siga ga o ya, ka cakava vei ira nai lesilesi kei na lewa mai Sikemi. 
<br /><span class="verse" id="26">26 </span>Sa qai vola o Josua na vosa kece oqo ena i Vola ni Vunau ni Kalou. Sa qai taura e dua na vatu levu ka tuva toka mai kea ena ruku ni oki sa tiko ena yasa ni vale ni Kalou. 
<br /><span class="verse" id="27">27 </span>Sa tukuna o Josua vei ira na tamata kecega, "Na vatu oqo sai vakadinadina vei keda, ni sa keda o Koya. Sai vakadinadina kina vei kemuni, de o ni vakalasuya na Kalou." 
<br /><span class="verse" id="28">28 </span>Sa qai sereki ira o Josua mera dui lako ki na nodra dui votavota. 
<br /><span class="verse" id="29">29 </span>Ni sa oti oqo, o Josua na luvei Nuni, na dauveiqaravi i Jiova, sa qai mate, ni sa yabaki dua na drau ka tini. 
<br /><span class="verse" id="30">30 </span>Era sa buluti koya ena i yalayala ni nona vanua mai Timinaca â€“ Sera, ena vei Ulunivanua nei Ifereimi ena vualiku kei Qeasi. 
<br /><span class="verse" id="31">31 </span>O ira na Isireli era sa qaravi Jiova ena gauna taucoko nei Josua kei na nodra gauna na qase, era sa qai mate e muri vei Josua o ira kece sa kila na cakacaka i Jiova sa cakava vei ira na Isireli. 
<br /><span class="verse" id="32">32 </span>Na sui nei Joseva era sa kauta mai na luvei Isireli ena nodra lako mai Ijipita, era sa mai buluta e Sikemi ena vanua sa volia o Jekope mai vei ira na luvei Emori na tamai Sikemi ena dua na drau na tiki ni siliva, sa yaco kina me nodra i votavota na luvei Joseva. 
<br /><span class="verse" id="33">33 </span>O Iliesa na luvei Eroni sa mate; era sa buluti koya ena delana sa nei Finaisi na luvena, sa soli vua mai na veiulunivanua nei Ifereimi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../07/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
