<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Timoci, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Timoci</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Mo kakua ni vunauca vakaukauwa e dua sa qase sara, ia mo tuberi koya vakamalua me vaka sa tamamu, vei koya talega sa cauravou me vaka sa tuakamu, 
<br /><span class="verse" id="2">2 </span>Vei ira na yalewa qase, me vaka sa tinamu, ira na goneyalewa me vaka sa ganemu, ena yalosavasava dina sara. 
<br /><span class="verse" id="3">3 </span>Mo doka na yada sa yada dina. 
<br /><span class="verse" id="4">4 </span>Ia kevaka e dua na yada e vakaluveni se vakamakubuni, Me ra tuberi me ra maroroya na nodra vuvale, ka me ra vulica na dauloloma ni ra sa vukea na nodra i tubutubu, me ra sauma lesu kina na nodra susugi mai; ni sa vinakata ka vakadonuya na Kalou me vaka oqo. 
<br /><span class="verse" id="5">5 </span>Na yada dina, o Koya sa tiko duadua ga ka sega e dua me raici koya, ia sa nuitaka tikoga na Kalou ena nona dau masumasu, ka dau veinanumi ena masu e na siga kei na bogi. 
<br /><span class="verse" id="6">6 </span>Ia o koya na yada sa dau marautaka na veilasa kei vuravura, sa mate ga ni se bula tiko. 
<br /><span class="verse" id="7">7 </span>Mo vakarota vakaukauwa vei ira, me ra kakua ni beitaki ena dua na ka e ca. 
<br /><span class="verse" id="8">8 </span>Ia kevaka e dua me sega ni qarauni koya, ka vakauasivi sara na nona matavuvale me sega ni qarava, e dusia tiko na nona cakitaka na vakabauta, ka vinaka cake o ira na sega ni lotu mai vei koya. 
<br /><span class="verse" id="9">9 </span>Me kua ni dua na yada e lailai mai na onosagavulu na nona yabaki me kau cake mai na yacana, ka vaka vo ga o koya sa vakawati tiko kei na dua ga na tagane. 
<br /><span class="verse" id="10">10 </span>Na kena i rogorogo me vinaka: kevaka edau ni veisusu vinaka vei ira na gone, kevaka edau kauwaitaki ira na vulagi, kevaka me sa vuya oti na yavadra na yalosavasava, kevaka me sa vadretitaki ira na mavoa, kevaka sa dau yalodina ni dau cakava na cakacaka vinaka kecega. 
<br /><span class="verse" id="11">11 </span>Ia mo kakua ni vakatara mai e dua na yada gone; era na sega ni yalodina e na cakacaka i Karisito, baleta ni tiko vei ira na via vakawati. 
<br /><span class="verse" id="12">12 </span>Era sa na ca ga e na vuku ni ra sa biuta nai matai ni nodra vakabauta. 
<br /><span class="verse" id="13">13 </span>Kenai kuri era na wele ka vucesa ka sa nodra cakacaka tu ga na gade ki na veivalevale, era sega ni vucesa ga era dau kakase ka daulelewa, me ra vakalewa kece na veika e vakayacori tiko. 
<br /><span class="verse" id="14">14 </span>O koya oqo au sa gadreva kina vei ira na yada gone mera vakawati, ka vakaluveni, mera qarava sara nodra matavuvale, me kakua kina ni dua na vanua me cicila, me rawa ni ra dusia mai na dauveivakasesewani. 
<br /><span class="verse" id="15">15 </span>Ni sa so era sa lesu tale me ra muri setani. 
<br /><span class="verse" id="16">16 </span>Ni dua na vuvale me lewena tiko na yada, sa kerei vei rau nai liuliu ni vuvale me rau vukea nona leqa, me rawa ni galala mai kina nai soqosoqo lotu ka me vakarautaki koya ki na nodra vukei na yada era leqa dina tu. 
<br /><span class="verse" id="17">17 </span>Mera dau rokovi vakalevu na qase ni dau tu vei ira na lewa e matau, ka vakauasivi sara vei ira na dau vakavulica nai vakavuvuli dina kei na vosa bula ni Kalou. 
<br /><span class="verse" id="18">18 </span>Ni sa tukuna nai Vola Tabu, "Mo kakua ni vesuka na gusu ni bulumakau ni sa tu ena loma ni vei sila," ni sa dodonu me soli vua na daucakacaka na kena i sau." 
<br /><span class="verse" id="19">19 </span>Mo kakua ni ciqoma e dua na ka e beitaki kina e dua na qase, ka vakavo ga me lewe rua se lewe tolu me vakadinadinataka. 
<br /><span class="verse" id="20">20 </span>O ira sai valavala ca mo cudruva ena matana votu ni ra rai tu na tamata kecega, me rawa ni ra rere kina na tamata. 
<br /><span class="verse" id="21">21 </span>Au sa vakaroti iko ena mata ni Kalou kei na noda Turaga o Jisu Karisito kei ira na agilosi digitaki, mo qarauna me vakayacori vakatautauvata na veika oqo, mo kakua ni totaka e dua. 
<br /><span class="verse" id="22">22 </span>Mo qarauna na veitabaki ni liga vua e dua, qarauni iko mai na i valavala ca ni tamata, mo maroroi iko tiko mo savasava. 
<br /><span class="verse" id="23">23 </span>Sa rauta mada na nomu gunuva tikoga na waidroka, ia mo tovolea talega vakalailai na waini, ena vuku ni leqa ni ketemu kei na malumalumu edau yacovi iko tiko. 
<br /><span class="verse" id="24">24 </span>Nai valavala ca ni so na tamata sa laurai levu tu, era na lewai dina kina, e so talega era se bera ni vakavotui mai. 
<br /><span class="verse" id="25">25 </span>E sega ni dua na ka eda cakava meda na vunitaka rawa, na veika kece eda kitaka, se vinaka se ca, ena qai vakatakilai ga mai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
