<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Tagi, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Tagi</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sai au na tamata sa raica na veivakararawataki sa vakayacora na Kalou ena nona i titoko ni rarawa katakata. 
<br /><span class="verse" id="2">2 </span>Sa liutaki au o koya ka sa cakava me'u lako ena butobuto ka sega ena rarama. 
<br /><span class="verse" id="3">3 </span>Io, na ligana sa veicoqacoqa tale kei au ena veigauna kecega ena siga taucoko. 
<br /><span class="verse" id="4">4 </span>Sa qase mai na yagoqu, na kuliqu talega, sa musuka na suiqu. 
<br /><span class="verse" id="5">5 </span>Sa tagavi au me vesuki au, ka sa vakavoliti au ena veivakaisini kei na ca. 
<br /><span class="verse" id="6">6 </span>Sa biuti au o Koya ena vanua butobuto me vaka e dua sa mate makawa tu. 
<br /><span class="verse" id="7">7 </span>Sa sogoti au o Koya me'u kua ni dro bula: sa cakava o koya me vakabibitaki na kequ i vesu. 
<br /><span class="verse" id="8">8 </span>Ni'u sa tagi mada ga ka kaila, sa sogota o Jiova na noqu masu. 
<br /><span class="verse" id="9">9 </span>Sa sogota na noqu sala ena vatu; sa vakavevea na noqu i lakolako. 
<br /><span class="verse" id="10">10 </span>Sa cakava me'u vaka e dua na manumanu kila sa davo tiko me waraka na kena, Sa vaka na laioni sa toka vakarau. 
<br /><span class="verse" id="11">11 </span>Sa vukica tani o Koya na noqu sala, ka sa basubasuki au vakalalai. 
<br /><span class="verse" id="12">12 </span>Sa loveca na nona dakai, ka sa dodoka na nona gasau me vakadodonu mai vei au. 
<br /><span class="verse" id="13">13 </span>Sa vakayacora me lako mai vakadodonu na nona gasau titi me basuka na ketequ. 
<br /><span class="verse" id="14">14 </span>Au sa yaco me nodra i vakalasa na tamataâ€” me'u nodra sere ni veivakalialiai ena siga taucoko. 
<br /><span class="verse" id="15">15 </span>Sa vakasinaiti au ena yaloca, sa vakagunuvi au ena kau wiwi. 
<br /><span class="verse" id="16">16 </span>Sa vakaramusutaka na batiqu ena vatu ka sa buluti au ena dravusa. 
<br /><span class="verse" id="17">17 </span>Sa vakayawataka na yaloqu mai na vakacegu, au sa sega ni nanuma kina na vinaka ni siga ni mataka. 
<br /><span class="verse" id="18">18 </span>Au sa tukuna kina, "na noqu kaukauwa kei na noqu vakanuinui sa vakayali mai vua na Kalou." 
<br /><span class="verse" id="19">19 </span>Mo ni nanuma na noqu vakararawataki ena noqu veilakoyaki tiko kei na kau wiwi e tubu cala. 
<br /><span class="verse" id="20">20 </span>Na yaloqu e se nanuma tikoga ka sa luvu talega e lomaqu. 
<br /><span class="verse" id="21">21 </span>Au sa qai nanuma tale oqo, ka au sa kila ni se tiko vei au na vakanuinui. 
<br /><span class="verse" id="22">22 </span>E na vuku ni loloma vakavuqa ni Kalou, eda sa sega kina ni vakaoti Ni sa sega ni mudu na nona loloma. 
<br /><span class="verse" id="23">23 </span>Era sa vou tiko ga ena veimataka; Sa rui levu ka cecere na Nomuni yalodina. 
<br /><span class="verse" id="24">24 </span>"Sa noqu i votavota o Jiova sa tukuna na yaloqu," O koya oqo au sa nuitaki koya kina!" 
<br /><span class="verse" id="25">25 </span>Sa vinaka na Kalou vei ira sa waraki koya, Ki na yalo ga sa vakasaqarai koya. 
<br /><span class="verse" id="26">26 </span>Sa vinaka vua na tamata me waraka tikoga vakamalua na veivakabulai i Jiova. 
<br /><span class="verse" id="27">27 </span>Sa vinaka vua na tamata me colata nai vua ni se cauravou tiko. 
<br /><span class="verse" id="28">28 </span>Me tiko duadua ka tiko vakamalua, ni sa vakatikora oti vua o Jiova; 
<br /><span class="verse" id="29">29 </span>Me biuta na gusuna kina kuvu ni sosoâ€”me dua beka kina nai nuinui. 
<br /><span class="verse" id="30">30 </span>Me solia na baluna ka dua vua sa sabici koya, ni sa sinai ena sega ni veiciqomi. 
<br /><span class="verse" id="31">31 </span>O Jiova ena sega ni biuta vakadua sara, 
<br /><span class="verse" id="32">32 </span>E dina ni sa vakaraitaka na rarawa, ia ena vakaraitaka tale na loloma me vaka na kena sa rui levu na nona yalololoma. 
<br /><span class="verse" id="33">33 </span>Sa sega ni dau veivakamavoataki vakailoa o koya, se dauveivakayalobibitaki vei ira na luve ni tamata. 
<br /><span class="verse" id="34">34 </span>Me butu qaqi ira ena ruku ni yavana, o ira kece na kaivesu e vuravura, 
<br /><span class="verse" id="35">35 </span>Me vukica tani na lewa dodonu me nodra na tamata, ena matai koya sa cecere sara, 
<br /><span class="verse" id="36">36 </span>Me vakagolea tani na tamata mai na nona i lakolakoâ€”sa sega ni vakadonuya o Jiova. 
<br /><span class="verse" id="37">37 </span>O cei oqo sa vosa tiko ka sa yaco, ni se bera ni vakatara me yaco o Jiova? 
<br /><span class="verse" id="38">38 </span>Sa sega beka ni lako mai na gusu i Jiova na ca kei na vinaka talega? 
<br /><span class="verse" id="39">39 </span>Ena cava era sa dau vakaulubale kina na tamata bula, Na tamata sa totogi ga me baleta na nona i valavala ca? 
<br /><span class="verse" id="40">40 </span>Me da lako mada ka vakaraica tale na noda i lakolako, ka me da lesu tale vua na Kalou; 
<br /><span class="verse" id="41">41 </span>Me da laveta cake na ligada kei na yaloda vua na Kalou sa tiko mai lomalagi. 
<br /><span class="verse" id="42">42 </span>Keimami sa talaidredre ka lako tani; o na sega ni vosota. 
<br /><span class="verse" id="43">43 </span>O ni sa ubi Kemuni ena cudru ka vakasaqarai keimami; O ni sa veivakamatei ka sega ni loloma. 
<br /><span class="verse" id="44">44 </span>O ni sa ubi Kemuni ena o, me kua kina ni lako vei kemuni na masu. 
<br /><span class="verse" id="45">45 </span>O ni sa cakava me keimami sa dukalevu kai benubenu e matadra na tamata. 
<br /><span class="verse" id="46">46 </span>Era sa dolava na gusudra vei keimami na meca. 
<br /><span class="verse" id="47">47 </span>Na rere, na veicoriti, na veivakacacani kei na veivakarusai sa lako mai vei Kemuni. 
<br /><span class="verse" id="48">48 </span>Sa drodro vakalevu na wai ni mataqu, me baleta na nodra sa vakarusai tiko na goneyalewa ni noqu tamata. 
<br /><span class="verse" id="49">49 </span>Sa drodro tu ga na wai ni mataqu, sa sega ni muduki rawa, 
<br /><span class="verse" id="50">50 </span>Me yacova sara ni sa rai sobu mai na Kalou me kila. 
<br /><span class="verse" id="51">51 </span>Na wai ni mataqu sa vakaleqa vakalevu na yaloqu me baleti ira na goneyalewa ni noqu koro. 
<br /><span class="verse" id="52">52 </span>O ira na meca era sa vakasasataki au me vaka e dua na manumanu vuka ni sa sega na vuna. 
<br /><span class="verse" id="53">53 </span>Era sa vakagalui au tiko ena loma ni qara, ka vakaviriki au ena vatu. 
<br /><span class="verse" id="54">54 </span>Sa vakadrodroi mai uluqu na wai, au sa tukuna kina "ni'u sa oti vakadua!" 
<br /><span class="verse" id="55">55 </span>I Jiova, au sa kaciva yani na Yacamuni, mai na boto ni qara. 
<br /><span class="verse" id="56">56 </span>O ni sa rogoca na domoqu, "mo ni kua ni vakadidi vara ki na noqu tagi, na noqu tagica na veivuke." 
<br /><span class="verse" id="57">57 </span>O ni sa voleka sara ena noqu tagi yani, o ni a tukuna kina, "me'u kua ni rere!" 
<br /><span class="verse" id="58">58 </span>I Jiova, o ni sa cakacaka vakaukauwa ena vuku ni yaloqu; o ni sa kauta lesu tale mai vei au na bula. 
<br /><span class="verse" id="59">59 </span>I Jiova, o ni sa kila se'u a leqa vakacava; mo ni raica ka lewa ga. 
<br /><span class="verse" id="60">60 </span>O ni sa raica kece na nodra yaloca, Na nodra nakinaki me baleti au. 
<br /><span class="verse" id="61">61 </span>I Jiova, o ni sa rogoca na nodra veivakacacani na ka kece era tuvana me baleti au, 
<br /><span class="verse" id="62">62 </span>Na tebenigusudra na meca, kei na nodra vakasolokakana ena vukuqu ena siga taucoko. 
<br /><span class="verse" id="63">63 </span>Mo ni raica ga na nodra dabe kei na nodra tucake; era sa seretaki au ena nodra sere ni veivakacudrui. 
<br /><span class="verse" id="64">64 </span>I Jiova, Mo ni sauma lesu vei ira me vaka na cakacaka ni ligadra. 
<br /><span class="verse" id="65">65 </span>Mo ni solia vei ira na yalo sa ubi tu. Na Nomuni veivakaloucataki me sa tu vei ira! 
<br /><span class="verse" id="66">66 </span>E na Nomuni cudru, me sa cici muri ira, ka vakarusai ira, ena ruku i lomalagi i Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
