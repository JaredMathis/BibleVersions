<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Tagi, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Tagi</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa dabe galili tiko na koro E a sinai kina na tamata e liu! Sa vaka na yada o koya E a kilai levu vei ira na veimatanitu! Na raluve ena nodra vei yasana Sa yaco me bobula! 
<br /><span class="verse" id="2">2 </span>Sa tagi vakararawa ena bogi, Na wai ni matana sa tiriva na baluna; Ena kedra maliwa sa vinakati koya Sa sega, me vakacegui koya; Era sa kena meca kecega. 
<br /><span class="verse" id="3">3 </span>Sa kau vakabobula o Juta, Sa vakararawataki, ka sa lewai na nona cakacaka; Sa sega ni kunea na vakacegu; O ira kece sa beitaki koya, era sa siviti koya ena vanua dredre ka qiqo. 
<br /><span class="verse" id="4">4 </span>Na gaunisala ki Saioni sa tagi Ni sa sega e dua sa lako mai ki na solevu, Era sa lala kece na kena matamata; Era sa cegulevu na kena bete, Era sa vakasaurarataki na kena goneyalewa, Ka sa vakasewasewani vakalevu sara. 
<br /><span class="verse" id="5">5 </span>O ira na kena meca, era sa yaco me nona turaga O ira na kena meca, era sa tamata yaco mai; Ni sa vakararawataki ira o Jiova, Ena vuku ni sa rui levu na nodra talaidredre. Era sa kau vakavesu na luvedra ena matadra na meca. 
<br /><span class="verse" id="6">6 </span>Vua na goneyalewa ni Saioni, Na kena i rairai vinaka kece sa yali, O ira na ravouvou sa yaco me ra vaka na me kila sa sega ni kunea na kena. Era sa dro, ia, era sa malumalumu ga e matadra na dauvakasasa. 
<br /><span class="verse" id="7">7 </span>Ena veisiga kece ni nona vakararawataki kei na nona veikauyaki, Sa dau nanuma o Jerusalemi na nona veika vivinaka kece sa dau tu vua ena veisiga sa oti, Ni ra sa vesuki na nona tamata ena ligadra na meca, Era sa raici koya na meca ka era sa vakalialiai koya, ena nona sa vesuki. 
<br /><span class="verse" id="8">8 </span>Sa rui sivia nai valavala ca nei Jerusalemi ka sa yaco me boi ca sara, O ira na dau rokovi koya, era sa cati koya, Baleta ni ra sa raica na nona luvaiwale; Sa tagi ga o koya ka gole tani. 
<br /><span class="verse" id="9">9 </span>Sa duka sara vakalevu na nona liku, Sa sega ni raica rawa na vanua e lako tiko kina; Sa ka vakaloloma na nona mai tavutu; Sa sega ni dua e mai vakacegui koya, "I Jiova, moni raica na noqu vakalolomataki Sa vakacerecerei na Meca!" 
<br /><span class="verse" id="10">10 </span>Sa dodoka na ligana na meca me tara na nona ka vivinaka kecega; Ni sa raica o koya na nodra sa curu mai ki na vale tabu, o ira sara ga o a ni tukuna kina, Sa tabu ni dua e curu kina" ki na Nomuni soqosoqo tabu. 
<br /><span class="verse" id="11">11 </span>Era sa vakararai kece na tamata, Era sa vakarai madrai; Era sa solia na nodra i yau talei me voli kina na madrai, me ra bula kina I Jiova, "Moni raica ka vakalewa Ni'u sa sega ni ciqomi." 
<br /><span class="verse" id="12">12 </span>"Sa sega dina beka ni dua na ka vei kemuni oqo? Oqo, moni raica mada, ke sa dua na rarawa me vaka na noqu rarawa, sa kau mai oqo vei au, o koya sa vakatara o Jiova ena siga ni nona cudru katakata. 
<br /><span class="verse" id="13">13 </span>"Mai cake, sa tala mai o koya na bukawaqa ki na suiqu, Ka sa vakamalumalumutaki ira; Sa tevuka o koya na lawa me corita na yavaqu, Sa vukici au lesu; Sa cakava me ka wale, ka au sa rawai ena siga taucoko. 
<br /><span class="verse" id="14">14 </span>"Nai vua ni noqu talaidredre sa vauci, Era sa tali vata ka viritaki mai ki na domoqu, Sa cakava oqo na liga i Jiova. Sa vakamalumalumutaki au o koya; O Jiova, sa soli au ki na ligadra o ira au sa sega ni veivorati tukuna. 
<br /><span class="verse" id="15">15 </span>"O Jiova sa butuki ira sobu na noqu tamata qaqa ena ruku ni yavana; Sa kaciva o koya e dua nai soqosoqo me vala kei au, me qaqi ira na noqu tamata bula. O Jiova sa butuki ira sobu na goneyalewa sega cala ni Juta me vaka mai na vale ni vaini. 
<br /><span class="verse" id="16">16 </span>"Ena vuku ni ka oqo, au sa tagi kina, Sa drodro vakalevu na wai ni mataqu; Baleti koya na noqu dauveivakacegui, o koya e dodonu me solia vei au na bula, Sa yawa mai vei au. E ra sa dui dro na luvequ, Baleta ni ra sa kaukauwa mai na meca." 
<br /><span class="verse" id="17">17 </span>Sa dedeka na ligana o Saioni, ia, sa sega e dua me vakacegui koya; Sa vakarota o Jiova ena vuku i Jekope, ni o ira kece sa tiko voliti koya me ra kena meca; Sa ka dukadukali sara o Jerusalemi ena kedra maliwa. 
<br /><span class="verse" id="18">18 </span>"Sa dodonu o Jiova, Au sa vuki tani mai na nona i vakaro. Dou rogoca, oi kemuni kece na tamata, Ka raica na noqu rarawa O ira na noqu goneyalewa sega cala, O ira na noqu gonetagane qaqa, Era sa kau vakabobula. 
<br /><span class="verse" id="19">19 </span>"Au sa kacivi ira na noqu daulomani, Era sa vakaisini au; O ira na noqu bete kei ira na noqu qase, era sa ceguva tiko nai otioti ni nodra i cegu mai na koro Ni ra sa vakasaqaqara kakana tiko, Me ra bula kina. 
<br /><span class="verse" id="20">20 </span>"I Jiova, moni raica, au sa veilecayaki tiko, Sa leqa vakalevu na yaloqu; Sa veisautaki e lomaqu na yaloqu, Au sa rui tamata murimuri lomaqu, Au sa tu e tautuba E vale sa vaka ga na mate. 
<br /><span class="verse" id="21">21 </span>"Era sa rogoca na noqu cegu levu Sa sega ga ni dua e mai vakacegui au O ira kece na kequ meca era sa rogoca na noqu leqa; Era sa marau ni kemuni sa cakava oqo Ni kauta mai na siga o ni sa yalataka, Me rawa kina ni ra vakataki au talega. 
<br /><span class="verse" id="22">22 </span>"Me ra lako kece mai e matamuni na nodra caka cala, Mo ni cakava vei ira na ka era cakava vei au Na noqu talaidredre kece; Au sa cegu oca, Sa malumu talega na yaloqu."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
