<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Filimone, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Filimone</h1>
<p class="ym-noprint">
 
<span class="chapread">1 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Paula, sa vesu tu ena vuku i Jisu Karisito, kei Timoci na wekada, vei Filimoni o koya keirau sa daulomana, na neirau i tokani, 
<br /><span class="verse" id="2">2 </span>Vei Afia talega na wekada yalewa, vei Akipo talega na neirau i tokani ena i valu oqo, vei ira talega na i soqosoqo lewe ni lotu era sa tiko ena nomu vale: 
<br /><span class="verse" id="3">3 </span>Me nomudou na loloma, kei na vakacegu, mai Vua na Kalou o Tamada, kei na Turaga o Jisu Karisito. 
<br /><span class="verse" id="4">4 </span>Au sa vakavinavinaka vua na noqu Kalou, ni'u sa cavuti iko ena veisiga ena noqu qaqa ni masu, 
<br /><span class="verse" id="5">5 </span>Ni'u sa rogoca na nomu loloma kei na nomu vakabauta Vua na Turaga o Jisu, kivei ira kece talega sa lotu, 
<br /><span class="verse" id="6">6 </span>Me kaukauwa na vakabauta sa tu vei iko, me vakatakilai kina na ka kecega e vinaka sa tu vei kemudou, ena vuku i Karisito Jisu. 
<br /><span class="verse" id="7">7 </span>Ni sa levu na neitou reki kei na vakacegu ena vuku ni nomu loloma, na wekaqu, ni o sa vakaceguya na lomadra era sa lotu. 
<br /><span class="verse" id="8">8 </span>O koya oqo au sa doudou kina ena vuku i Karisito, me'u vakarota vei iko na ka e dina, 
<br /><span class="verse" id="9">9 </span>Ena vuku ni nodaru veilomani ga ka'u sa vinakata kina me'u sa vakamamasu ga, ni oi au o Paula na qase, ka'u sa vesu talega e daidai ena vuku i Jisu Karisito. 
<br /><span class="verse" id="10">10 </span>Au sa vakamasuti iko ena vuku ni luvequ o Onisimo, o koya ka'u sa susuga cake ni keirau a vesu tu. 
<br /><span class="verse" id="11">11 </span>O koya sa sega ni yaga e liu vei iko, ia oqo sa qai yaga vei iko, vei au talega. 
<br /><span class="verse" id="12">12 </span>Au sa vakatalai koya lesu tale yani vei iko. O koya oqo mo vakacegui koya e na loloma ni sa vaka ga e tiki ni yagoqu dina sara. 
<br /><span class="verse" id="13">13 </span>Au vinakata me sa tikoga vei au, me kemu i sosomi me sa qaravi au e na noqu vesu tu, e na vuku ni Tukutuku Vinaka. 
<br /><span class="verse" id="14">14 </span>Ia ni'u se sega ni kila na lomamu, au se sega ni via cakava e dua na ka, me kakua ni vaka na ka ni vakasaurara na nomu loloma, me sa yalomu ga kina. 
<br /><span class="verse" id="15">15 </span>O koya beka oqo sa lako tani yani kina vakalekaleka, mo tauri koya vakadua. 
<br /><span class="verse" id="16">16 </span>Me kakua ni vaka e dua e bobula vei iko, me uasivi cake mai vei ira na bobula me tacimu ka wekamu voleka, e vakalevu sara vei au ia ka vakacava mada vei iko, ni sa wekamu vakayago ena vuku ni Turaga. 
<br /><span class="verse" id="17">17 </span>Kevaka o wiliki au tiko me nomu i tokani, mo ciqomi koya me vakataki au. 
<br /><span class="verse" id="18">18 </span>Ia kevaka e dua na ka e cala kina vei iko se tu na nona i dinau vei iko, mo vola vei au. 
<br /><span class="verse" id="19">19 </span>Oi au o Paula, au sa vola ena ligaqu dina. Au na sauma lesu ka'u na sega ni na tukuna vei iko ni sa dodonu ga mo noqu talega o iko. 
<br /><span class="verse" id="20">20 </span>Io, taciqu, me'u rekitaki iko mada ena Turaga; vakaceguya na lomaqu ena vuku i Karisito. 
<br /><span class="verse" id="21">21 </span>Ni ka'u sa vakadinata ni o na talairawarawa kina, ena ka au sa vola yani oqo vei iko, ni'u sa kila o na vakayacora me uasivi sara. 
<br /><span class="verse" id="22">22 </span>Ia mo vakarautaka talega e dua na vale me'u moce kina, ni'u sa vakabauta ni nomudou masu au na sauma lesu tale vei kemudou. 
<br /><span class="verse" id="23">23 </span>O Epafira na noqu i tokani keirau vesu vata tu ena vuku i Jisu Karisito, sa loloma yani, 
<br /><span class="verse" id="24">24 </span>Vaka talega kina o Marika, o Arisitako, o Timasa kei Luke oi iratou oqo na noqu i tokani. 
<br /><span class="verse" id="25">25 </span>Na loloma ni noda Turaga o Jisu Karisito me tiko ena yalomudou. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../58/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
