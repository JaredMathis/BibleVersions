<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Pita, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Pita</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Saimoni Pita, na i talatala kei na apositolo i Jisu Karisito, ki vei ira sa tu vei ira na vakabauta dina me vaka sa tu talega vei keitou, ena yalododonu ni Kalou kei Jisu Karisito Na i Vakabula. 
<br /><span class="verse" id="2">2 </span>Me vakalevutaki vei kemudou na loloma kei na vakacegu, ena nomudou sa kila na Kalou kei Jisu na Noda Turaga. 
<br /><span class="verse" id="3">3 </span>Ni sa solia mai vei keda o Koya ena nona kaukauwa vaKalou na ka kecega sa yaga ena noda bula vakayago kei na noda bula vakayalo talega, ni da kilai Koya sa kacivi keda kina vanua vakaiukuuku kei nai valavala vinaka kecega. 
<br /><span class="verse" id="4">4 </span>Ka sa yalataki talega vei keda na veika e levu ka talei sara, ena noda na taukena na vei yau talei vakayalo mai lomalagi, ena vuku ni noda sa tawasei keda tani mai na vei gagadre ca vaka vuravura. 
<br /><span class="verse" id="5">5 </span>Ia ena vuku ni ka oqo, mo dou vakaikuritaka na vakabauta e nai valavala vinaka, nai valavala vinaka e na kilaka, 
<br /><span class="verse" id="6">6 </span>Na kilaka e na yalomalua, na yalomalua ena vosota, na vosota ena bula vaKalou. 
<br /><span class="verse" id="7">7 </span>Na bula e vakalou ena veilomani vakaveitacini, na veilomani vakaveitacini ena loloma. 
<br /><span class="verse" id="8">8 </span>Kevaka sa tu vei kemudou na veika oqo, ena nomudou kila na noda Turaga o Jisu Karisito, ena dei ka vuavuai vinaka kina na nomudou bula. 
<br /><span class="verse" id="9">9 </span>Vei koya sa sega vua na bula oqo, sa sega ni rai yawa ka mataboko,sa guilecava talega ni sa vakasavasavataki oti na nona i valavala ca. 
<br /><span class="verse" id="10">10 </span>O koya oqo, oi kemudou na veiwekani, dou vakataudeitaki kemudou vinaka, ena vuku ni nomudou kacivi kei na nomudou digitaki, kevaka mo dou bulataka tiko na bula e vakalou, dou na sega sara ni malumalumu se bale. 
<br /><span class="verse" id="11">11 </span>Dou na curu doudou talega kina matamata ni koro Sega ni mudu, ena vuku ni noda Turaga kai Vakabula o Jisu Karisito. 
<br /><span class="verse" id="12">12 </span>E na vuku ni ka oqo au na sega ni na cegu kina me'u na vakananumi kemudou ena vei ka oqo, e dina mada ga ni dou sa kila ka dei tu ena i vakavuvuli dina. 
<br /><span class="verse" id="13">13 </span>Io, au vakasamataka ni sa dodonu vinaka, ni'u bula tiko ena noqu vale vakacevaceva oqo, me'u vei vakananumi tiko yani ena vuku ni ka oqo. 
<br /><span class="verse" id="14">14 </span>Ni'u sa kila sa voleka noqu biuta tani na noqu vale vakacevaceva oqo, me vaka na nona vakaraitaka oti vei au o Jisu Karisito na noda Turaga. 
<br /><span class="verse" id="15">15 </span>Au sa saga tiko ena noqu i gu, me'u vakota rawa e yalomudou na veika oqo, ni bera na noqu toki yani. 
<br /><span class="verse" id="16">16 </span>Keitou a sega ni vakadamudamuria e dua na vosa vaqaseqase ni veivakacalai mai vei ira na tamata eso, ena gauna keitou tukuna kina vei kemudou mo dou kila na kaukauwa kei na nona lako mai na noda Turaga o Jisu Karisito, ia keitou a bula vata sara ga, ka vakadinadinataka ena mata i keitou na Nona i ukuuku vaka Turaga. 
<br /><span class="verse" id="17">17 </span>Keitou a tu ka vakadinadinataka na kena rogo mai lomalagi na domo vakaTuraga ka dokai, mai vua na Kalou o Tamada vua na Luvena, ena i ukuuku dina vakaTuraga, ka vaka; "O koya oqo na Noqu gone ni toko au sa dau marautaka vakalevu." 
<br /><span class="verse" id="18">18 </span>Keitou a rogoca dina na domo oqo ni rogo mai lomalagi, ena gauna keitou tiko vata kina kei Koya, mai na ulunivanua tabu. 
<br /><span class="verse" id="19">19 </span>Vei keda sa vakadinadinataki koya oti tu na vei vosa ni parofisai oqo, kua tale ni dou cakitaka mo dou rarama yani ena vanua butobuto, ka dou waraka tiko kina na kena kida mai na mataka, me na cadra mai kina e yalomudou na kalokalo i volasiga; 
<br /><span class="verse" id="20">20 </span>Ka mo dou kila oqo, ni sega ni dua na parofisai ena i Vola Tabu me tukuna e dua na ka e sega ni vakadinadinataki, 
<br /><span class="verse" id="21">21 </span>Ni sa sega ni vu ni parofisai ena gauna e liu ena lewa ni tamata, sa vosa ga na tamata yalosavasava ni Kalou me vaka sa liutaki ira kina na Yalo Tabu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
