<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 16 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei Jeu na luvei Anani ena vuku i Baesa ka vaka: 
<br /><span class="verse" id="2">2 </span>"Ena Noqu vinaka taucoko, Au a laveti iko cake mai na kuvu ni soso ka vakatikori iko mo lewa vei ira na Noqu tamata na Isireli ka o sa lako ena sala nei Jeropoame ka o sa vakavuna na nodra valavala ca na Noqu tamata na Isireli, ka o sa vakavuna na Noqu cudru ena vuku ni valavala ca, 
<br /><span class="verse" id="3">3 </span>"E dina, Au na kauta tani na bula vinaka nei Baesa kei na bula vinaka ni nona vale, ka Au na cakava na nomu vale me vaka na vale nei Jeropoame na luvei Nabati. 
<br /><span class="verse" id="4">4 </span>"Na koli, ena kani cei ga sa nei Baesa, ka mate ena koro, kei na manumanu vuka ena kani cei ga sa mate ena taudaku ni koro." 
<br /><span class="verse" id="5">5 </span>Na kena vo ni cakacaka nei Baesa, na ka e cakava kei na nona kaukauwa, era sa sega beka ni volai ena i vola ni tukutuku ni veigauna nodra na tui Isireli? 
<br /><span class="verse" id="6">6 </span>Sa vakacegu vata kei ira na tamana o Baesa ka era sa buluti koya e Tirisa. Sa lewa o Ela na luvena ena vukuna. 
<br /><span class="verse" id="7">7 </span>Sa lako talega mai na vosa i Jiova vei Jeu na parofita na luvei Anani ena vuku i Baesa kei na nona vale. Ena vuku ni ca kece sa cakava ena mata i Jiova, ka vakavuna na Nona cudru ena vuku ni cakacaka ni ligana, me vaka na vale nei Jeropoame baleta talega na nona vakamatei ira. 
<br /><span class="verse" id="8">8 </span>Ena i ka ruasagavulu ka ono ni yabaki i Esa na tui Juta, o Ela na luvei Baesa sa tui e Isireli. Sa lewa mai Tirisa me yabaki rua. 
<br /><span class="verse" id="9">9 </span>Na nona tamata o Simiri, nai liuliu ni veimama ni nona qiqi ni valu, sa bukiveretaki koya, ena nona mateni tiko mai Tirisa oqo ena vale nei Anasa, na dauveiqaravi mai nona vale. 
<br /><span class="verse" id="10">10 </span>O Simiri sa lako yani, ka samuti koya ka vakamatei koya ena i ka ruasagavulu ka vitu ni yabaki nei Esa na tui Juta, ka lewa ena vukuna. 
<br /><span class="verse" id="11">11 </span>Sa yaco ni sa vakatekivu tiko na nona lewa, ena nona se qai dabe tikoga ena nona i dabedabe vakaturaga, sa vakamatei ira kece na vuvale nei Baesa, sa sega ni vakavoca e dua na tagane, vei ira talega na wekana se nona i tokani. 
<br /><span class="verse" id="12">12 </span>O Simiri sa vakamatei ira kece na kawa i Baesa, me vaka na vosa i Jiova, sa vosa kina ena vukui Baesa mai na gusui Jeu na parofita, 
<br /><span class="verse" id="13">13 </span>ni valavala ca kece nei Baesa kei na i valavala ca kece i Ela na luvena, era sai valavala ca kina na Isireli, ka vakavuna na cudru nei Jiova na Kalou ni Isireli ena vuku ni matakau. 
<br /><span class="verse" id="14">14 </span>Na kena vo ni cakacaka nei Ela kei na ka kece sa cakava, era sa sega beka ni volai ena i vola ni tukutuku ni veigauna nodra na tui Isireli? 
<br /><span class="verse" id="15">15 </span>Ena i ka ruasagavulu ka vitu ni yabaki nei Esa na tui Juta, sa veiliutaki e Tirisa o Simiri me vitu na siga. Era sa keba vakaivalu na tamata me baleti Kibeconi na vanua vaka Filisitia. 
<br /><span class="verse" id="16">16 </span>Era sa rogoca na tamata ni sa tukuni, "O Simiri sa bukia na vere ka sa vakamatea na tui." O ira kece na Isireli era sa vakatikori Omiri nai liuliu ni mataivalu me tui kei Isireli ena siga o ya ena nodra keba. 
<br /><span class="verse" id="17">17 </span>O Omiri kei ira kece na Isireli era sa lako cake mai Kibeconi ka tauri Tirisa. 
<br /><span class="verse" id="18">18 </span>Sa qai yaco, ni sa raica o Simiri ni sa tauri na koro, sa lako ki na vale ni tui ka vakama na vale ni tui vata kei koya, ka sa mate kina, 
<br /><span class="verse" id="19">19 </span>Baleta nai valavala ca sa cakava o koya sa ca sara ena mata i Jiova, ni sa lakova nai lakolako i Jeropoame, kei nai valavala ca oqori sa vakaivalavalacataki ira na Isireli. 
<br /><span class="verse" id="20">20 </span>Na vo ni cakacaka sa cakava o Simiri, kei na vuaviri sa cakava o koya, era sa sega beka ni volai ena i vola ni tukutuku ni veigauna nodra na tui e Isireli? 
<br /><span class="verse" id="21">21 </span>Era sa wase rua na lewei Isireli, e dua nai wase era sa muri Tibini na luvei Kinaci era sa buli koya me tui, ka dua na veimama era sa muri Omiri. 
<br /><span class="verse" id="22">22 </span>O ira sa muri Omiri era sa dei mai vei ira sa muri Tibini na luvei Kinaci. Sa mate o Tibini ka sa tui ga o Omiri. 
<br /><span class="verse" id="23">23 </span>E na i ka tolusagavulu ka dua ni yabaki nei Esa na tui Juta, sa tui kina e Isireli o Omiri ka sa lewa me tinikarua na yabaki e Tirisa. 
<br /><span class="verse" id="24">24 </span>Sa volia na delana mai Samaria mai vei Sema me va na udolu na dola; sa tara cake na delana o ya, ka vakayacana na koro o ya me Samaria, sa vakayacani ga vei Sema nai taukei ni delana. 
<br /><span class="verse" id="25">25 </span>O Omiri sa caka ca ena mata i Jiova, ka sa ca vakalevu sara mai vei ira sa liu vua. 
<br /><span class="verse" id="26">26 </span>Ni sa muria o koya na sala nei Jeropoame na luvei Nepati, kei na nona i valavala ca, sa vakavuna na nodra valavala ca na Isireli taucoko ka sa vakayalo ca taka na Kalou me cudruva na nodra matakau. 
<br /><span class="verse" id="27">27 </span>Na kena vo ni cakacaka nei Omiri, sa cakava, kei na kaukauwa e vakaraitaka, era sa sega beka ni volai ena i vola tukutuku ni veigauna nodra na tui Isireli? 
<br /><span class="verse" id="28">28 </span>Sa vakacegu o Omiri kei ira na tamana ka sa bulu mai Samaria. Sa lewa ena vukuna o Eapi na luvena. 
<br /><span class="verse" id="29">29 </span>Ena i ka tolusagavulu ka walu ni yabaki nei Esa na tui Juta, o Eapi na luvei Omiri sa tui e Isireli; sa lewa e Isireli mai Samaria me ruasagavulu ka rua na yabaki. 
<br /><span class="verse" id="30">30 </span>O Eapi na luvei Omiri sa caka ca ena mata i Jiova vakalevu sara mai vei ira na sa liu vua. 
<br /><span class="verse" id="31">31 </span>Sa yaco ni sa muria tiko nai valavala ca nei tamana o Jeropoame na luvei Nebati, sa tauri Jesepeli talega me watina, na luvei Ecipeali na tui Saitoni, ka sa lako ka lotu vei Peali ka qaravi koya. 
<br /><span class="verse" id="32">32 </span>Sa tara talega nai cabocabo ni soro vei Peali, ena vale ni soro nei Peali, ea tara ga o koya mai Samaria. 
<br /><span class="verse" id="33">33 </span>Sa cakava talega o Eapi e dua na matakau. O Eapi sa cakava me ca vakalevu ga na yaloi Jiova na Kalou me cudru vakalevu kina, mai vei ira kecega sa liu vua. 
<br /><span class="verse" id="34">34 </span>Ena nona gauna o Ieli mai Peceli sa tarai Jeriko. Sa vakadavora na yavu vata kei na luvena o Abirami na ulumatua kei na luvena gone duadua o Sekubi e rau sa vakatikora vata na matamata, me vaka ga na vosa i Jiova, sa vosa kina mai vei Josua na luvei Nuni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
