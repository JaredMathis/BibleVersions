<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa voleka sara tiko ni mate o Tevita, sa tatau sara tiko vei luvena o Solomoni ka vaka: 
<br /><span class="verse" id="2">2 </span>"Au sa vakarau lako yani e na sala era sa lako kece kina na kai vuravura, mo kaukauwa ka vakaraitaka ni o tagane dina. 
<br /><span class="verse" id="3">3 </span>"Mo vakabauta na veika sa vakarota vei iko o Jiova na nomu Kalou, mo lako talega ena nona sala, mo vakabauta na veika sa lesia o Koya, na nona i vunau, na nona lewa kei na veika sa tukuna mai, me vaka na ka sa volai ena i vunau i Mosese â€“ mo vinaka kina ena veika kecega o cakava kei na veika kecega o goleva; 
<br /><span class="verse" id="4">4 </span>"Me vakadeitaka kina o Jiova na veika kece e tukuna me baleti au, ni sa tukuna â€“'Kevaka era na raici ira vinaka na luvemu, me ra lako e mataqu ena yalodina, ena lomadra taucoko kei na yalodra taucoko, sa tukuna o Koya, ena sega ni yali vei iko na tamata ena i tikotiko vakaturaga e Isireli.' 
<br /><span class="verse" id="5">5 </span>"O sa kila talega na ka e cakava vei au o Joape na luvei Seruia, kei na ka sa cakava vei rau nai liuliu ni mataivalu e Isireli, o Epineri na luvei Neri, kei Amasa na luvei Jeca ni sa vakamatei rau. Sa vakadavea na dra ena gauna ni sautu, sa boroya na dra ena i vau ni tolona kei na nona i vava talega. 
<br /><span class="verse" id="6">6 </span>"Mo raica oqo me vaka na nomu vuku ka mo kua ni vakatara me lako sobu na ulu sika oqo ki nai bulubulu ena vakacegu. 
<br /><span class="verse" id="7">7 </span>"Mo caka vinaka vei iratou na luvei Pasilia na kai Kiliati, ka me ra kana tiko mai na nomu teveli. Ni ratou sa mai totaki au ena gauna au a dro kina mai vei Apisalome na tuakamu. 
<br /><span class="verse" id="8">8 </span>"Sa tiko vata kei iko o Simei, o koya sa rukaki au vakaca sara ena noqu lako mai Maenaimi. Sa lako mai me mai sotavi au ena Joritani, ka au sa yalayala vua ena yaca i Jiova ka tukuna, 'Au na sega ni vakamatei iko ena i seleiwau.' 
<br /><span class="verse" id="9">9 </span>"Oqo mo kua ni sereki koya me galala baleta ni o sa tamata vuku ka kila na ka mo cakava vua, mo kauta sobu mai na uluna sika oqori, ki nai bulubulu ena dra." 
<br /><span class="verse" id="10">10 </span>Sa vakacegu vata kei ira na tamana o Tevita, ka era sa buluti koya mai na Koro i Tevita. 
<br /><span class="verse" id="11">11 </span>Sa tui o Tevita vei ira na Isireli me yabaki vasagavulu: sa tui mai Epironi me vitu na yabaki ka tolusagavulu ka tolu na nona tui e Jerusalemi. 
<br /><span class="verse" id="12">12 </span>O Solomoni sa dabe ena i tikotiko vakaturaga i Tevita na tamana, ka sa vakataudeitaki nai tikotiko vakaturaga. 
<br /><span class="verse" id="13">13 </span>Sa lako o Atonaija vei Vaciseva na tinai Solomoni. Sa tukuna yani o Vaciseva, "O sa lako vinaka mai se sega?" Sa sauma mai o Atonaija, "Au sa lako vinaka mai." 
<br /><span class="verse" id="14">14 </span>Sa tukuna mai o Atonaija, "Sa dua na ka me'u tukuna vei iko." Sa saumi mai, "Mo vosa sara mai." 
<br /><span class="verse" id="15">15 </span>Sa tukuna sara yani o Atonaija, "O sa kila ni sa noqu e liu na matanitu, ni ra sa muri au na Isireli kecega me'u nodra tui. Sa vuki oqo me nona ga na taciqu, ni sa nona ga mai vei Jiova. 
<br /><span class="verse" id="16">16 </span>"Oqo sa dua ga na ka au kerea, mo kua ni bureitaka vei au." Sa sauma yani o tinai Solomoni, "Mo tukuna mai." 
<br /><span class="verse" id="17">17 </span>Sa tukuna yani o Atonaija ka vaka: "Vosa mada vei Solomoni na Tui, me soli Avisake vei au, na yalewa ni Sunemi me watiqu." 
<br /><span class="verse" id="18">18 </span>Sa tukuna o Vaciseva vei Atonaija, "Au na tukuna dina vua." 
<br /><span class="verse" id="19">19 </span>Sa lako vua na Tui o Solomoni o Vaciseva me vosa ena vuku i Atonaija. Sa tucake na tui ka lako yani me tavaki tinana ka cuva vua, sa dabe sobu tale ena nona i dabedabe vakaturaga ka sa dua talega nai dabedabe i tinana. Sa dabe tiko ena yasana i matau. 
<br /><span class="verse" id="20">20 </span>Sa vosa o Vaciseva, "Au sa kerea e dua na ka lailai vei iko, mo kua ni bureitaka vei au." Sa tukuna vua o Solomoni, "Cavuta mai tinaqu, ni'u na sega ni bureitaka vei iko." 
<br /><span class="verse" id="21">21 </span>Sa tukuna mai, "Me soli o Avisake na yalewa ni Sunemi vei Atonaija na tuakamu me watina." 
<br /><span class="verse" id="22">22 </span>Sa sauma mai na Tui o Solomoni vei tinana ka vaka: "Na cava o sa kerei Avisake wale ga kina, mo kerea talega me nona na matanitu ni sa tuakaqu o koya. Me nona, me nei Apaiaca na bete kei Joape talega na luvei Seruia." 
<br /><span class="verse" id="23">23 </span>"Sa yalayala oti o Solomoni na Tui ena yaca i Jiova ka tukuna, "Me cakacaka vakakina vei au na Kalou ka vakaikuritaka, kevaka sa sega ni vosa nei Atonaija oqo, ka sa vakaleqai koya ga kina! 
<br /><span class="verse" id="24">24 </span>"Me vaka sa bula o Jiova, o koya sa vakadeitaki au ka vakatikori au ena i dabedabe i Tevita na tamaqu, sa solia vei au na kawa, sa yalataka o koya me vakamatei o Atonaija e daidai!" 
<br /><span class="verse" id="25">25 </span>Sa talatala na Tui o Solomoni ena ligai Penaia na luvei Jotiata, sa vakabalei o Atonaija ka sa mate sara. 
<br /><span class="verse" id="26">26 </span>Sa tukuna na tui vei Apaiaca na bete, "Dro ki Anacoci na nomu vanua, ni sa dodonu mo mate: au na sega ni vakamatei iko e daidai, ni o a dau colata tu na Kato ni Kalou ena matai Tevita na tamaqu â€“ o a vakararawataki ena ka kecega sa vakararawataki kina o tamaqu." 
<br /><span class="verse" id="27">27 </span>Sa cemuri Apaiaca o Solomoni me kua tale ni bete tiko vei Jiova â€“ me vakayacori kina na vosa i Jiova. Sa vosataka ena vuku ni mataqali i Ilai mai Sailo. 
<br /><span class="verse" id="28">28 </span>Sa yaco vei Joape na kena i tukutuku: ni a muri Atonaija o Joape â€“ sa sega ga ni muri Apisalome. Sa dro ki na vale ni Kalou o Joape ka sa la'ki kukube tu ena yasana balavu ni cabocabo ni soro. 
<br /><span class="verse" id="29">29 </span>Sa tukuni vei Solomoni na Tui, "Ni sa dro ki na vale ni soro o Joape ka sa la'ki kukube tu ena i cabocabo ni soro." Sa talai Penaia o Solomoni ka tukuna, "Mo la'ki vakamatei Joape." 
<br /><span class="verse" id="30">30 </span>Sa lako ki na vale i Jiova o Penaia ka vosa vei Joape, "Sa tukuna na tui, 'Mo curu mai,' Sa sauma mai o koya, "E sega, au na mate ga eke" â€“ sa kau tale vua na tui na nona vosa, "Ni sa vaka oqo ka vaka o ya na nona vosa i Joape." 
<br /><span class="verse" id="31">31 </span>Sa tukuna vei Penaia na tui, "Mo cakava me vaka sa tukuna o koya. Vakamatei koya ka buluti koya; me kau tani kina mai vei au kei na vale nei tamaqu, na dra sa sega ni cala sa vakadavea o Joape. 
<br /><span class="verse" id="32">32 </span>"Ia, ena biuta ki na uluna o Jiova na nona dra â€“ ni sa vakamatea o koya e rua na tamata yalododonu ka vinaka. Ni sa ca o koya sa vakamatei rau e nai seleiwau ka sa sega ni kila o Tevita na tamaqu: Oi rau o Epeneri kei Amasa na i liuliu ni mataivalu ni Isireli kei Juta. 
<br /><span class="verse" id="33">33 </span>"Na kedrau dra ena tu ga vei Joape kei na nona kawa me sega ni mudu: ena tiko ga na vakacegu mai vei Jiova vei Tevita, kei na nona kawa, kei na nona mataqali kei na nona i tikotiko vakaturaga me sega ni mudu." 
<br /><span class="verse" id="34">34 </span>Sa lako o Penaia na luvei Joata ka vakamatea ka sa bulu ga na nona vale e veikau. 
<br /><span class="verse" id="35">35 </span>Sa lesi Penaia na tui me kena i sosomi ka me lewai ira nai valu. Sa lesi Setoki na bete mei sosomi kei Epiaca. 
<br /><span class="verse" id="36">36 </span>Sa talatala na tui me kau mada mai o Simei ka tukuna vua, "Tara e dua na nomu vale e Jerusalemi ka tiko kina â€“ kua ni lako tale ki na dua na vanua, tiko vakadua. 
<br /><span class="verse" id="37">37 </span>"Ni o sa lako tani eke, ka takosova na wai o Kitironi, mo kila oqo, ni o na mate vakaidina; ena baleti iko ga na nomu mate." 
<br /><span class="verse" id="38">38 </span>Sa tukuna vua na tui o Simei, "Sa vinaka na vosa oqori, au na muria me vaka sa lewa na noqu turaga na tui." Sa tiko vakadede e Jerusalemi o Simei. 
<br /><span class="verse" id="39">39 </span>Ni sa oti e tolu na yabaki, era sa dro e rua na tamata i Simei, vua na tui Kaca o Akisi na luvei Maeka. Sa tukuni vei Simei na ka oqo, ka vaka: "E rau sa tiko mai Kaca na tamata oqo!" 
<br /><span class="verse" id="40">40 </span>Sa tucake o Simei ka vakarautaka na nona asa ka lako ki Kaca vei Akisi me qarai rau na nona tamata. Sa lako o Simei ka kauti rau mai na nona tamata. 
<br /><span class="verse" id="41">41 </span>Sa tukuni vei Solomoni ni sa biuti Jerusalemi o Simesi me lako ki Kaca, ka sa lesu tale mai. 
<br /><span class="verse" id="42">42 </span>Sa talatala na tui me lako mai o Simei, ka tukuna, "Au sa sega beka ni bubuluitaki iko ena yaca i Jiova ka vakaroti iko, 'Ni o na mate vakaidina kevaka o na biuta na vanua oqo ka lako tale kina â€“ dua tale na vanua'? Ia, o sa tukuna vei au, 'Sa vinaka na veika au sa rogoca.' 
<br /><span class="verse" id="43">43 </span>"Ia, na cava ga. O sa sega ni vakabauta kina na bubului vei Jiova kei nai vakaro au sa vakarota vei iko?" 
<br /><span class="verse" id="44">44 </span>Sa tukuna tale vei Simei, "O sa kila na ca kecega sa tu e lomamu, o a cakava vei Tevita na tamaqu: ena sauma na ca kece oqori o Jiova ki na ulumu ga. 
<br /><span class="verse" id="45">45 </span>"Ena kalouvinaka o Solomoni na Tui, ka ena vakataudeitaki ena matai Jiova na nona i tikotiko vakaturaga me sega ni mudu." 
<br /><span class="verse" id="46">46 </span>Sa vakarota na tui vei Penaia na luvei Joata me vakamatei o Simei â€“ sa curu yani ka vakamatea. Sa qai vakadeitaki na matanitu ena liga i Solomoni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
