<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tinikatolu na yabaki na nona tara na nona vale o Solomoni, ka vakaotia kece. 
<br /><span class="verse" id="2">2 </span>Sa tara talega o koya na Vale ni Veikau ni Lepanoni, sa: dua na drau limasagavulu na fiti na kena balavu, vitusagavulu ka lima na fiti na kena raraba, vasagavulu ka lima na fiti na kena cecere, Sa va talega nai yatu na kena duru sitari, sa sitari talega na kena qasiqasi ni kalavo ena dela ni duru. 
<br /><span class="verse" id="3">3 </span>Sa sema vata na sitari ena dela ni qasiqasi ni kalavo sa taura vata tiko na vasagavulu ka lima na duru lelevu â€“ ya tinikalima dua nai yatu. 
<br /><span class="verse" id="4">4 </span>Sa vaka-katubaleka talega ka wasewasei vakatolu nai yatu â€“ ka era veibasai ena veiyasana ruarua. 
<br /><span class="verse" id="5">5 </span>Na mata ni katuba kei na duru ni katuba, sa matatolu na kena i bulibuli â€“ sa veibasai kina na kena katubaleka ka yatu tolu. 
<br /><span class="verse" id="6">6 </span>Sa cakava talega na (vale-duru), sa: vitusagavulu ka lima na fiti na kena balavu, vasagavulu ka lima na fiti na kena raraba, Sa davo toka e liu na Varada sa Vakaduru talega ka vaka i ubi vinaka. 
<br /><span class="verse" id="7">7 </span>Sa cakava talega nai tikotiko vakaturaga, nai tikotiko ni veilewai me veilewai kina, sa caka vinaka ena sitari mai na buturara ki na doka ni vale. 
<br /><span class="verse" id="8">8 </span>Na vale sa tiko kina o koya, sa tiko kina e dua na loma ni bai ena loma ni vale ka sa caka vakamatau. Sa cakava talega o Solomoni e dua na vale vakaoqo me nei na luvei Fero yalewa, o koya sa kau mai me watina. 
<br /><span class="verse" id="9">9 </span>Era sa vatu i sau lelevu kece oqo, siviraki ka ta vakamatau e na i varo â€“ e tuba, e loma talega. Mai na yavu ka yacova yani na taudaku ni loma ni bai levu. 
<br /><span class="verse" id="10">10 </span>Sa sau levu na vatu ni yavu, era vatu lelevu, e so e tinikalima na fiti ka so e tinikarua na fiti. 
<br /><span class="verse" id="11">11 </span>Na vei ka oqo sa sau levu sara, na vatu qivai kei na kau sitari. 
<br /><span class="verse" id="12">12 </span>Na vanua vakarautaki oqo sa yalani ena tolu nai yatu vatu bini ki na dua nai yatu ena i yalayala vakababa. Sa vakakina na tikina e loma sara ni vale i Jiova ki na varada wavoki ni vale. 
<br /><span class="verse" id="13">13 </span>Na tui o Solomoni sa talatala me kau mai o Irami mai Taia. 
<br /><span class="verse" id="14">14 </span>O koya na luve ni dua na yada mai na yavusa o Navitalai, kei na tamana mai Taia. E dua na dau caka varasa, sa vakasinaiti tu ena vuku kei na yalomatua ka sa maqosa sara ena cakacaka vakamatai. Sa lako mai vei Solomoni na tui ka cakava kece na nona cakacaka.  Na Duru Varasa Ni Vale Ni Soro  
<br /><span class="verse" id="15">15 </span>Sa vakadavora e rua na duru varasa ka ruasagavulu ka vitu na fiti na kena cere kei na kena wa e tinikawalu na fiti na kena balavu. 
<br /><span class="verse" id="16">16 </span>Ena ulu ni duru sa biu kina na varasa talega e ya vitu ka mani veimama na fiti na kena cere ka ono na fiti na kena raraba. 
<br /><span class="verse" id="17">17 </span>Na varasa vaka i ukuuku oqo ena dela ni duru sa vitu ka mani veimama na fiti na kena cere. 
<br /><span class="verse" id="18">18 </span>Sa caka na duru e rua oqo, kei na rua nai yatu pomekaneti me vauca na ulu ni duru ruarua ka me ubia na vei ka kece e cake. 
<br /><span class="verse" id="19">19 </span>Na cakacaka kece oqo sa vakaukuukutaki kina na duru ni curucuru ni vale ni soro. 
<br /><span class="verse" id="20">20 </span>Nai ukuuku ena dela ni duru e rua oqo sa toka e cake, sa vakavolivolita na duru erua oqo na rua na udolu na pomekaraneti ena rua nai yatu. 
<br /><span class="verse" id="21">21 </span>Na duru e rua oqo sa tu ena mata ni valenisoro sa vakayacani me o Jakini, sa vaka kina na duru ena i matau, sa vakayacani vei Poasa. 
<br /><span class="verse" id="22">22 </span>Ena dela ni duru sa buli kina na senikau viavia. Sa qai vakaoti na cakacaka ni duru kece.  Na Tani Ni Wai Kei Na Bulumakau Tagane  
<br /><span class="verse" id="23">23 </span>Sa cakava na tani ni wai caka ena varasa vakamokimokiti me: vitu ka mani veimama na fiti na kena cere. tinikalima na fiti na tutuna kina tutuna. vasagavulu ka lima na fiti wavoki. 
<br /><span class="verse" id="24">24 </span>Sa buli sara vakamatau na tani ni wai oqo, ena kena vakawaicalataki na veika me semata vinaka nai sema ni varasa e caka kina na tani. 
<br /><span class="verse" id="25">25 </span>Era sa vakadreta vinaka na tani oqo, e tinikarua na bulumakau ni ra sa mu vata e loma ka dui toso me vakaqaqacotaki kina na veisema kece ni tani wai oqo. 
<br /><span class="verse" id="26">26 </span>Na vavaku ni tani oqo sa caga dua, ka sa sega rawa kina e rua na udolu na qaloni wai.  Na Veiqiqi Kei Na Kena Veivatavata  
<br /><span class="verse" id="27">27 </span>Sa cakava talega o koya e tini na qiqi yava na yavana ka: ono na fiti na kena balavu ono na fiti na kena raraba va ka mani veimama na fiti na kena cere. 
<br /><span class="verse" id="28">28 </span>Sa tara oqo ka vakavatavatataki vakavinaka; 
<br /><span class="verse" id="29">29 </span>Sa ceuti vinaka kina na laione, na bulumakau kei na Jerupi. Na vatavata e cake kei na kena e ra sa caka vaka rairai vinaka. 
<br /><span class="verse" id="30">30 </span>Ena veiqiqi kece oqo â€“ ena tutuna vava kece sa tiko kina nai tautauri ni tani wai. Nai tautauri oqo sa ukutaki sara vakamatau. 
<br /><span class="verse" id="31">31 </span>Sa vakalomana vinaka ka sa mokimokiti na kena i bulibuli me vaka nai bulibuli ni yavana. Sa ceuti vakarairaivinaka sara na yasana e tubu. 
<br /><span class="verse" id="32">32 </span>Sa tiko e rukuna na kena qiqi e va. Sa semati vinaka na qiqi vava oqo ena kena i sema kau. Na kau sa vesuka vata na qiqi kei na kena vale. 
<br /><span class="verse" id="33">33 </span>Nai cakacaka ni qiqi oqo sa vaka na qiqi ni valu. Era sa varasa kece na ka era semati vata kina na qiqi kei na kena vale. 
<br /><span class="verse" id="34">34 </span>Sa va nai vakadei ena tutuna vava ni qiqi vakavale oqo, nai vakadei oqo sa tiki sara ga ni vale ni qiqi. 
<br /><span class="verse" id="35">35 </span>Ena dela ni qiqi (vale) sa mokimokiti vinaka, ka sa vakabai vinaka na tutuna (yasana). 
<br /><span class="verse" id="36">36 </span>Sa ceuti ena yasana na Jerupi, na laione, kei na vuni niusawa (balabala), sa vakarautaki vaka vinaka kecega. 
<br /><span class="verse" id="37">37 </span>Sa caka vakatautauvata vaka oqo na taqi ni wai. E tini na kena levu ni taqi, ka era tautauvata kecega na kedra levu kei na kedra i bulibuli. 
<br /><span class="verse" id="38">38 </span>Sa caka talega e tini tale na taqi ni wai varasa me sega rawa kina e tolu na drau onosagavulu na qaloni na wai ka ono na fiti na cere ni taqi. Sa yadua na taqi, dua na kena i tutu. 
<br /><span class="verse" id="39">39 </span>Sa yalima na Taqi, dua na yasa ni vale (e nai mawi kei na i matau), na ka levu duadua sa tiko ena yasa i matau ni vale me donuya na tokalaucevaceva.  Na Vakayayataki Ni Valenisoro  
<br /><span class="verse" id="40">40 </span>Sa cakava o Irami e so tale na tani ni wai, nai takitaki kei na veibilo. Sa vakaotia o Irami na cakacaka kece e dodonu me cakava vei Solomoni na Tui me baleta na vale i Jiova: 
<br /><span class="verse" id="41">41 </span>na duru e rua kei na i ukuuku sa buli ena dela ni duru kei na kena vakaukuukutaki na veika kece e dela ni duru; 
<br /><span class="verse" id="42">42 </span>na va na drau na pomekaraneti kei na kena tuvai (me rua nai yatu tuvai vakavinaka e na dela ni duru ukutaki); 
<br /><span class="verse" id="43">43 </span>na tini na qiqi kei na tini na tani wai ena dela ni qiqi; 
<br /><span class="verse" id="44">44 </span>e dua na Tani Wai levu kei na tinikarua na bulumakau; 
<br /><span class="verse" id="45">45 </span>Na kuro, na takitaki kei na bilo. Oqo na veika kece sa cakava o Irami vei Solomoni na Tui me yaya ni valenisoro, ka era sa caka e na varasa kama. 
<br /><span class="verse" id="46">46 </span>Mai na buca ena Joritani, na tui sa lewa me ra bunia mai na qele (tete) ena kedrau maliwa o Sakoca kei Saretani. 
<br /><span class="verse" id="47">47 </span>Sa sega ni vakarautaka vakabibi o Solomoni na i yaya kece oqo, baleta ni sa levu na i yaya, e sega talega ni tauri na i vakarau bibi ni varasa kece e vakayagataki. 
<br /><span class="verse" id="48">48 </span>Sa rawata kece o Solomoni nai yaya ni vale me baleta na vale i Jiova â€“ nai cabocabo ni soro koula, na teveli koula ni madrai; 
<br /><span class="verse" id="49">49 </span>nai tutu ni cina koula e lima ena i matau kei na lima e nai mawi ena tikina e loma, na senikau kei na cina kei na kena i vakawaqa ni cina; 
<br /><span class="verse" id="50">50 </span>na beseni, nai vakawaqa, na bilo, na i taki levu, kei nai vakaboi e koula dina sara, na idi koula ni katuba, ni tikina e loma sara (na Loqi Tabu Sara) kei na katuba kece ni vale ni soro. 
<br /><span class="verse" id="51">51 </span>Na cakacaka kece i Solomoni na Tui sa cakava ena vale i Jiova sa qai oti; sa qai kauta mai o Solomoni na veika kece sa vakacabora oti na tui o Tevita na tamana; na siliva na koula kei na i yaya vakayagataki sa biu kece oqo ki nai lololo ni vale i Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
