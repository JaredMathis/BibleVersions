<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena gauna o ya o Apaitia na luvei Jeropoame sa tauvimate. 
<br /><span class="verse" id="2">2 </span>Sa tukuna o Jeropoame vua na watina, "Mo tucake vakaisulu mo kua ni kilai, me ra kua ni kila kina ni o wati Jeropoame, ka lako ki Sailo. Sa tiko mai kea o Eaija na parofita o koya sa tukuna vei au ni'u na tui vei ira na tamata oqo. 
<br /><span class="verse" id="3">3 </span>"Mo kauta e tini nai buli madrai, me so na keke, dua na tavaya oni, ka lako vua; ena tukuna mai vei iko na veika baleta na gone." 
<br /><span class="verse" id="4">4 </span>Sa cakava vakakina na wati Jeropoame, sa tucake ka lako ki Sailo, ka lako ki na vale nei Eaija. Sa boko tu na matai Eaija ni sa qase sara. 
<br /><span class="verse" id="5">5 </span>Sa tukuna o Jiova vei Eaija, "Oqo na wati Jeropoame, sa lako tiko mai me tarogi iko me baleta na luvena ni sa tauvimate. Mo tukuna vakaoqo vua; ni sa lako tiko mai me vaka e dua tale na yalewa." 
<br /><span class="verse" id="6">6 </span>Sa yaco, ni sa rogoca o Eaija na rorogo ni kalawa mai na katuba, sa tukuna, "Curu mai na wati Jeropoame, na cava o via vaka kina e dua tale na yalewa? Ni'u sa talai mai vei iko ena dua nai tukutuku ca. 
<br /><span class="verse" id="7">7 </span>"Lako ka tukuna vei Jeropoame, 'Sa tukuna o Jiova na Kalou ni Isireli: "Baleta Ni'u sa vakacerecerei iko vei ira na tamata ka cakava mo lewa vei ira na Noqu tamata na Isireli, 
<br /><span class="verse" id="8">8 </span>"Ka kauta tani na matanitu mai na vale i Tevita ka solia vei iko, ia, o sa sega ni vaka taki Tevita na Noqu tamata o koya sa maroroya na Noqu i vakaro ka muri Au ena yalona taucoko â€“ me cakava ga kina na veika sa dodonu e mataqu; 
<br /><span class="verse" id="9">9 </span>"Iia, o iko sa cakava na ka ca vei ira kece sa tiko e matamu, ni sa cakava vei iko na vei kalou ka cakava na matakau mo vakacudrui Au kina, ka biuti Au ki dakumu. 
<br /><span class="verse" id="10">10 </span>"Mo kila, Au na kauta mai na veika caca ki na vale nei Jeropoame, Au na musuka tani na tagane kece e Isireli, bobula se i taukei; Au na kauta tani na kawa mai na vale nei Jeropoame, me vaka e dua sa kauta tani na benu me yacova ni sa oti. 
<br /><span class="verse" id="11">11 </span>"Na koli ena kani ira kecega sa nei Jeropoame sa mate ena koro, kei ira na manumanu vuka era na kani ira kecega sa mate ena taudaku ni koro, ni sa tukuna oqo o Jiova!"' 
<br /><span class="verse" id="12">12 </span>"Mo tucake mo lako ki nomu vale, ni o sa curu yani ki na koro, ena mate na gone. 
<br /><span class="verse" id="13">13 </span>"Era na tagicaki koya kece na Isireli ka buluti koya, ni sai koya duadua ga mai vei Jeropoame sa na lako ki nai bulubulu, baleta ni sa kune vua e dua na ka e vinaka vei Jiova na Kalou ni Isireli mai na vale nei Jeropoame. 
<br /><span class="verse" id="14">14 </span>"O Jiova ena vakatubura vua e dua me tui e Isireli â€“ o koya ena musuka tani na vale nei Jeropoame: oqo na kena siga, io, oqo sara ga! 
<br /><span class="verse" id="15">15 </span>"O Jiova ena samuti Isireli me vaka e dua na co ena loma ni wai. Ena cavuti Isireli tani mai na vanua vinaka e a solia vei ira na tamadra ka vakasesei ira yani ki na taudaku ni uciwai, baleta ni ra sa cakava na matakau me ra vakacudrui Jiova kina. 
<br /><span class="verse" id="16">16 </span>"O Jiova ena soli Isireli yani ena vuku ni valavala ca i Jeropoame, ni sa valavala ca o koya, ka vaka valavala ca taki ira na tamata." 
<br /><span class="verse" id="17">17 </span>Sa tucake na wati Jeropoame ka lako yani ka yaco ki Tirasa. Ni sa yaco yani ki na mata ni katuba ni vale, sa mate na gone. 
<br /><span class="verse" id="18">18 </span>Era sa buluti koya: era sa tagicaki koya na Isireli kecega me vaka na vosa i Jiova e a vosataka vei Eaija na Nona tamata na parofita. 
<br /><span class="verse" id="19">19 </span>Na vo ni veitukutuku kece sa cakava o Jeropoame, na nona i valu kece kei na nona lewa, era sa volai ena i tukutuku ni veigauna nodra na tui e Isireli, 
<br /><span class="verse" id="20">20 </span>Sa lewa o Jeropoame me ruasagavulu ka rua na yabaki, ka sa vakacegu vata kei ira na tamana, o Netava na luvena sa veiliutaki ena vukuna. 
<br /><span class="verse" id="21">21 </span>O Reopoame na luvei Solomoni sa lewa e Juta. Sa yabaki vasagavulu ka dua o Reopoame ni sa vakatekivu me tui kina. Sa lewa me tinikavitu na yabaki e Jerusalemi, na koro sa digitaka o Jiova mai vei ira kece na yavusa e Isireli me vakatikora kina na yacana. Na yacai tinana o Naema na Amonaiti. 
<br /><span class="verse" id="22">22 </span>Sa caka ca o Juta ena mata i Jiova, ka era sa vakayavalati Koya vaka ca sara me vuvutaki ira ena vuku ni nodra i valavala ca, ni sa ca vakalevu sara mai na nodra na tamadra. 
<br /><span class="verse" id="23">23 </span>Ni ra sa tara talega vei ira na tikina cecere, nai tikotiko tabu, na matakau kau ena veitikina cecere kece kei na vei ruku ni vunikau kece. 
<br /><span class="verse" id="24">24 </span>Era sa vakacala kece na tamata ena vanua. Era sa cakava na ka vakasisila mai na veivanua â€“ o koya sa vakaqeavutaka oti o Jiova mai na matadra na Isireli. 
<br /><span class="verse" id="25">25 </span>Sa yaco ena i kalima ni yabaki ni lewa nei Reopoame, ni sa lako tale mai ki Jerusalemi o tui Sisaki mai Ijipita. 
<br /><span class="verse" id="26">26 </span>Sa kauta tani na i yau mai vale i Jiova kei na vale ni tui, sa kauta na ka kecega. Sa kauta talega na bai koula e a sa cakava tu o Solomoni. 
<br /><span class="verse" id="27">27 </span>Sa cakava o Reopoame na yaya varasa me kena i sosomi ka biuta tu vei ira na veiliutaki ni vakatawa, o ira sa dauyadrava na katuba ni vale ni tui. 
<br /><span class="verse" id="28">28 </span>Ena veigauna sa dau curu kina ki na vale ni Kalou, na tui â€“ era sa dau kauta yani nai vakatawa ka kauta lesu tale mai ki na vale ni vakatawa. 
<br /><span class="verse" id="29">29 </span>Na kena vo ni cakacaka nei Reopoame kei na veika kece e cakava, era sa sega beka ni vola ena i vola ni tukutuku ni veigauna nodra na tui e Juta? 
<br /><span class="verse" id="30">30 </span>E rau sa dau vala tu ga o Reopoame kei Jeropoame e na nodrau veisiga kece. 
<br /><span class="verse" id="31">31 </span>Sa vakacegu vata kei ira na nona qase o Reopoame ka sa bulu vata kei ira ena koroi Tevita. Na yaca i tinana o Naema na Amoraiti. Sa veiliutaki o Apijami na luvena me kena i sosomi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
