<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena i ka tinikawalu ni yabaki nei Jeropoame na luvei Nabati, sa tui kina e Juta o Apijami. 
<br /><span class="verse" id="2">2 </span>Sa lewa tiko e Jerusalemi me tolu na yabaki. Na yaca i tinana o Maeka na makubui Apisalome. 
<br /><span class="verse" id="3">3 </span>Sa muria nai valavala ca kecega nei tamana, ni sa cakava tikoga e matana; sa sega ni dina na yalona vua na Kalou o Jiova, me vaka na yaloi Tevita na tamana. 
<br /><span class="verse" id="4">4 </span>Ena vuku i Tevita ga sa solia kina vua na Kalou o Jiova e dua na cina e Jerusalemi, me vakatikora kina na luvena me muri koya kei na nona vakadeitaki Jerusalemi; 
<br /><span class="verse" id="5">5 </span>Baleta, ni sa cakava o Tevita na veika e vinaka vua na Kalou ka sa sega ni vuki tani mai na veika sa vakarota vua na Kalou ena veisiga ni nona bula, vaka vo ga na veika me baleti Uraia na Itaiti. 
<br /><span class="verse" id="6">6 </span>E rau sa vala tikoga o Reopoame kei Jeropoame ena nona bula kecega. 
<br /><span class="verse" id="7">7 </span>Na kena vo ni veicakacaka i Apijami kei na veika kece sa cakava, era sa sega beka ni volai ena i tukutuku ni veigauna nodra na tui Juta? E rau sa dau vala talega o Apijami kei Jeropoame. 
<br /><span class="verse" id="8">8 </span>Sa vakacegu o Apijami vata kei ira na tamana, ka era sa buluti koya ena Koro i Tevita. Sa veiliutaki o Esa na luvena ena vukuna. 
<br /><span class="verse" id="9">9 </span>Ena i ka ruasagavulu ni yabaki ni veiliutaki i Jeropoame e Isireli, sa lewa o Esa e Juta. 
<br /><span class="verse" id="10">10 </span>Sa lewa me vasagavulu ka dua na yabaki e Jerualemi. Na buna o Maeka na makubui Apisalome. 
<br /><span class="verse" id="11">11 </span>Sa cakava o Esa na veika sa vinaka vei Jiova me vakataki Tevita na tamana. 
<br /><span class="verse" id="12">12 </span>Sa vakatabuya na tamata ca mai na vanua ka basuraka na matakau kecega era sa cakava na tamana. 
<br /><span class="verse" id="13">13 </span>Sa vakagalalataki Maeka talega na buna, mai na nona i tutu vaka tinani tui, baleta ni sa bulia nai vakatakarakara vakasisila kei Asera. o Esa sa taya sobu nai vakatakarakara kei Asera ka vakama ena bati ni wai mai Kitironi. 
<br /><span class="verse" id="14">14 </span>Era sa sega ga na vakagalalataki na veitikina cecere. Sa dina tikoga na yaloi Esa ena nona veisiga taucoko vua na Kalou. 
<br /><span class="verse" id="15">15 </span>Sa kauta lesu talega mai ki na vale ni Kalou na veika kece sa vakacabori vata tukuna mai vei tamana kei na veika ga sa vakacabora o koya me vaka na siliva, na koula, kei na veiyaya tale eso. 
<br /><span class="verse" id="16">16 </span>Sa dua na i valu e rau sa vala kina o Esa kei Baesa na tui Isireli ena nodrau gauna. 
<br /><span class="verse" id="17">17 </span>Sa lako cake mai o Baesa na tui Isireli ki Juta, ka tarai Rama me kua ni dua kina e lako yani se lako mai vei Esa na tui Juta. 
<br /><span class="verse" id="18">18 </span>O Esa sa taura kece na siliva kei na koula era sa tiko ena vale ni Kalou kei na vale ni Tui Esa ka solia yani ki na ligadra na nona tamata. Sa talai ira yani vei Peni-Atati na luvei Tabirimoni, na luvei Esioni na tui Siria sa tiko mai Tamasiko ka tukuna, 
<br /><span class="verse" id="19">19 </span>"Me dua na nodaru veiyalayalati, o iko kei au me vakataki tamamu kei tamaqu. Au sa vakauta yani oqori nai solisoli na siliva kei na koula. Lako mai ka tamusuka na nomu veiyalayalati kei Baesa na tui Isireli, me vakasuka kina mai vei au." 
<br /><span class="verse" id="20">20 </span>Sa rogoci Tui Esa o Peni-Atati ka vakatala na nona i valu e na veikoro e Isireli. Sa valuti Ijoni, Tani, Beci, Maeka kei Kinaroci kece kei na vanua kece vaka Navitalai. 
<br /><span class="verse" id="21">21 </span>Ni sa rogoca o Baesa na veika oqo, sa tuvakadua na nona tarai Rama cake ka sa la'ki tiko e Tirisa. 
<br /><span class="verse" id="22">22 </span>Sa vosa e Juta taucoko o Esa; sa sega ni dua sa vakavoci kina. Era sa kauta tani na kau kece mai Rama kei na vatu talega, sa tarai Rama kina o Baesa, na veiyaya oqo sa tarai Kipa mai Penijamini kina o Tui Esa kei Misipa talega. 
<br /><span class="verse" id="23">23 </span>Na vo ni veicakacaka kece sa cakava o Esa, na nona kaukauwa kece, kei na ka sa cakava, na veikoro sa tara, era sa sega beka ni volai ena i vola ni tukutuku ni veigauna nodra na tui Juta? Ia sa qase mai, sa tauvimate vaka ca sara na yavana. 
<br /><span class="verse" id="24">24 </span>Sa vakacegu vata kei ira na tamana o Esa, ka sa bulu vata kei ira na tamadra ena koroi Tevita na tamana, o Josavate na luvena, sa veiliutaki ena vukuna. 
<br /><span class="verse" id="25">25 </span>O Netava na luvei Jeropoame sa tui e Isireli ena i karua ni yabaki nei Esa na tui Juta. Sa lewa e Isireli me rua na yabaki. 
<br /><span class="verse" id="26">26 </span>Sa caka ca ena mata i Jiova, ka muria na sala nei tamana, kei na nona i valavala ca sa vakavalavalacataki Isireli kina. 
<br /><span class="verse" id="27">27 </span>O Baesa na luvei Eaija ena vale nei Isakari sa buki vere ena vukuna. Sa vakamatei koya o Baesa mai Kibeconi na vanua vaka Filisitia, ni ra se toka vuni o Netava kei ira kece na Isireli me baleti Kibeconi. 
<br /><span class="verse" id="28">28 </span>Sa vakamatei koya o Baesa ena i katolu ni yabaki nei Esa na tui Juta, ka sa veiliutaki kina. 
<br /><span class="verse" id="29">29 </span>Sa qai yaco, ni sa tui kina o koya, sa vakamatea na kawa kece i Jeropoame. Sa sega ni vakavoca e dua mai na vale nei Jeropoame me cegu tale na ucuna. Era sa vakarusai kece me vaka na vosa i Jiova ea vosa kina vua na Nona tamata o Eaija mai Siloni, 
<br /><span class="verse" id="30">30 </span>Baleta nai valavala ca nei Jeropoame sa vakavalavalacataki ira kina na Isireli. Ena nona veivakayalocataki oqo, sa vakayalocataki Jiova kina na Kalou ni Isireli me cudru. 
<br /><span class="verse" id="31">31 </span>Na vo ni cakacaka nei Netava kei na ka kece e cakava, era sa sega beka ni volai e nai vola tukutuku me baleti ira na tui Isireli? 
<br /><span class="verse" id="32">32 </span>E rau sa dau vala o Esa kei Baesa na tui Isireli ena nodrau gauna. 
<br /><span class="verse" id="33">33 </span>Ena i katolu ni yabaki nei Esa na tui Juta, o Baesa na luvei Eaija sa tui kina e Isireli taucoko mai Tirisa, ka lewa me ruasagavulu ka va na yabaki. 
<br /><span class="verse" id="34">34 </span>Sa caka ca ena mata i Jiova ka lako ena sala nei Jeropoame kei na nona i valavala ca sa vakavalavalacataki Isireli kina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
