<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco me sa qase mai o Tevita na tui, ka sa levu mai na nona veiyabaki ka sa dau sega ni tarai koya na katakata ni tutuvi. 
<br /><span class="verse" id="2">2 </span>Era sa tukuna mai na dauveiqaravi, "Me kau mai vei kemuni e dua na goneyalewa, me mai tiko vata kei kemuni, me dauvakaraici kemuni ka me dau davo e lomaseremuni moni katakata kina." 
<br /><span class="verse" id="3">3 </span>E ra sa vakasaqaqara e Isireli taucoko, me ra kunea e dua na goneyalewa matavinaka. Sa qai kune o Avisake e dua na gone yalewa ni Sunemi. E ra sa kauti koya vua na tui. 
<br /><span class="verse" id="4">4 </span>Sa matavinaka sara o Avisake, ka sa dau vakaraica na tui, ka sa dau qaravi koya talega: sa sega ga ni curumi koya, na tui. 
<br /><span class="verse" id="5">5 </span>Sa tekivu me vakalevulevui koya o Atonaija na luvei Akici ka tukuna, "Au sa tui mada oi au:" sa vakarautaki e so na nona qiqi vakaturaga kei na so na dauvodo ose, kei na limasagavulu na tamata me ra dau cici tiko e liu vua na qiqi vakaturaga. 
<br /><span class="verse" id="6">6 </span>(Sa sega mada ni vunauci koya e liu o tamana ena dua na siga me tukuna vua, "Na cava o sa cakava kina na ka oqo?" Sa tamata rairai vinaka talega. Sa taravi Apisalome o koya.) 
<br /><span class="verse" id="7">7 </span>E ratou sa bose vata o Atonaija kei Joape kei Epiaca na bete, sa vakabauti o Atonaija mai vei rau na rua oqo, ka rau sa vukei koya, ka muri koya sara. 
<br /><span class="verse" id="8">8 </span>O Setoki na bete, o Penaia na luvei Jotiata, o Nacani na parofita, o Semai kei Rei kei ira na tamata qaqa kece i Tevita, era sa sega ni via muri Atonaija. 
<br /><span class="verse" id="9">9 </span>Sa vakacabora e so na sipi o Atonaija, eso na bulumakau kei na so na manumanu uro ena vatu mai Soeleci voleka e Enirokeli, sa kacivi ira kece na tuakana, na tacina o Atonaija, kei ira kecega e Juta sa nona na tui. 
<br /><span class="verse" id="10">10 </span>Sa sega ga ni kacivi Nacani na parofita, kei Penaia, kei ira na tamata qaqa, kei Solomoni na tacina. 
<br /><span class="verse" id="11">11 </span>Sa vosa vei Vaciseva na tinai Solomoni o Nacani ka tukuna, "O sa sega beka ni rogoca ni sa tui o Atonaija na luvei Akici, sa sega ni kila o Tevita na ka oqo? 
<br /><span class="verse" id="12">12 </span>"Lako mai, me'u tukuna vei iko na ka mo cakava, mo bula kina kei Solomoni na luvemu. 
<br /><span class="verse" id="13">13 </span>"Lako, ka tukuna vua na tui, 'O a sega beka ni yalayala vua na nomuni vada ena nomuni tukuna, "Ena taravi au vakaidina o Solomoni na luvemu me tui, ka tiko ena noqu i tikotiko vakaturaga"? Ia, na cava sa tui kina o Atonaija?' 
<br /><span class="verse" id="14">14 </span>"Raica, ni drau sa veivosaki tiko, au na muri iko yani ka vakadinadinataka na nomu vosa." 
<br /><span class="verse" id="15">15 </span>Sa lako vua na tui o Vaciseva ki na rumu sara e loma. (Sa qase sara na tui, ka sa qaravi koya tiko o Avisake na yalewa ni Sunemi.) 
<br /><span class="verse" id="16">16 </span>Sa cuva ka vakarokoroko vua na tui o Vaciseva, sa tukuna mai na tui, "Na cava sa tiko e yalomu?" 
<br /><span class="verse" id="17">17 </span>Sa sauma mai o Vaciseva, "Noqu turaga, o ni sa yalayala oti vua na nomuni vada ena yaca i Jiova na nomuni Kalou ka vaka: 'Ena taravi au vakaidina o Solomoni na luvemu me tui, ka ena tiko ena noqu i tikotiko vakaturaga.' 
<br /><span class="verse" id="18">18 </span>"Oqo mo ni raica, sa tui o Atonaija; io kemuni na noqu turaga na tui. 
<br /><span class="verse" id="19">19 </span>"Sa vakacabora o koya na manumanu uro, na bulumakau, na sipi e levu sara sa kacivi ira kecega na luve ni tui, o Epiaca na bete, o Joape nai liuliu ni mataivalu, sa sega ga ni kacivi o Solomoni. 
<br /><span class="verse" id="20">20 </span>"Oi kemuni na noqu turaga na tui, sa raici kemuni tikoga na matadra na Isireli, mo ni tukuna mai kina se o cei ena tarava na tui, me tiko ena nona i tikotiko vakaturaga. 
<br /><span class="verse" id="21">21 </span>"Oi au kei Solomoni na luvequ, keirau sa na vaka na tamata ca â€“ ni sa na la'ki moce vata kei ira na qaqa na noqu turaga na tui." 
<br /><span class="verse" id="22">22 </span>Ni sa vosa oti o Vaciseva, sa curu tale mai o Nacani na parofita. 
<br /><span class="verse" id="23">23 </span>Era sa tukuna vua na tui, "Sa tiko saka oqo o Nacani na parofita." Sa lako sara vua na tui ka vakacuva na uluna vua na tui ki na qele. 
<br /><span class="verse" id="24">24 </span>Sa tukuna yani o Nacani vua na tui, "Noqu turaga na tui, o ni sa tukuna li na tui, 'Me taravi kemuni o Atonaija me tui, ka me tiko e na tikotiko vakaturaga'? 
<br /><span class="verse" id="25">25 </span>"Ni sa lako sobu e daidai o Atonaija, ka sa vakacabora na bulumakau, na manumanu uro na sipi, ka sa kacivi ira na luve ni tui kei iratou na i liuliu ni mataivalu kei Epiaca na bete â€“ era sa kana ka gunu tiko e matana ka kailavaka tiko, 'Me bula o Atonaija na tui!' 
<br /><span class="verse" id="26">26 </span>"Sa sega ni sureti auOoi au na nomu tamataâ€” kei Setoki na bete kei Penaia na luvei Joata, kei na nomu tamata o Solomoni. 
<br /><span class="verse" id="27">27 </span>"O ni sa cakava na ka oqo ka sega ni vakatakila vei au na nomuni tamata se o cei ena tarava na noqu turaga, me tiko ena nona i tikotiko vakaturaga?" 
<br /><span class="verse" id="28">28 </span>Sa vosa yani o Tevita ka tukuna: "Dou kacivi Vaciseva mai vei au," sa lako mai o Vaciseva ka tu e matana. 
<br /><span class="verse" id="29">29 </span>Sa yalayala na tui ka vaka: "Me vaka sa bula o Jiova, o Koya sa vakabulai au mai na rarawa kecega, 
<br /><span class="verse" id="30">30 </span>"Me vaka au a bubului vei iko ena mata i Jiova na Kalou ni Isireli ka tukuna, 'Ena taravi au vakaidina na luvemu o Solomoni me tui, ka me na tiko ena noqui tikotiko vakaturaga me kequ i sosomi.' Au na cakava vakakina ena siga oqo." 
<br /><span class="verse" id="31">31 </span>Sa cuva ki na qele o Vaciseva ka vakarokoroko vua na tui ka tukuna, "Me bula ka sega ni mudu na noqu turaga o Tevita na tui." 
<br /><span class="verse" id="32">32 </span>Sa kaci yani o Tevita na tui, "Me kacivi mai vei au o Setoki na bete, o Nacani na parofita, o Penaia na luve Joata" â€“ e ratou sa lako mai vua na tui. 
<br /><span class="verse" id="33">33 </span>Sa tukuna vei iratou na tui, "Dou kauti ira mai na dauveiqaravi, ka me vodo o Solomoni na luvequ ki na noqu meule ka kauti koya sobu ki Kioni. 
<br /><span class="verse" id="34">34 </span>"Me lumuti koya mai kea o Setoki na bete kei Nacani na parofita, me nodra tui na Isireli, me ra uvuca na davui ka kailavaka, 'Me bula o Solomoni na tui!' 
<br /><span class="verse" id="35">35 </span>"Mo ni qai muri koya cake, ka me mai tiko ena noqu i tikotiko vakaturaga; ni sa tui o koya me kequ i sosomi: au na lesi koya me lewai ira na Isireli kei na Juta." 
<br /><span class="verse" id="36">36 </span>Sa vosa vua na tui o Penaia na luvei Joata ka tukuna, "Emeni, me tukuna vakakina o Jiova na Kalou, na noqu turaga na tui. 
<br /><span class="verse" id="37">37 </span>"Me vaka ni sa tiko o Jiova vata kei na noqu turaga na tui â€“ me tiko talega vata kei Solomoni na tui, ka me cakava na nona i tikotiko vakaturaga me uasivia nai tikotiko vakaturaga nei Tevita na tui." 
<br /><span class="verse" id="38">38 </span>Sa lako sobu o Setoki kei Nacani kei Penaia kei ira na Kireci kei na Pileci, era sa vakavodoki Solomoni ena meule nei Tevita na tui ka kauti koya sobu i Kioni. 
<br /><span class="verse" id="39">39 </span>Sa kauta o Setoki e dua na tavaya waiwai mai na vale ni soro ka lumuti Solomoni. Era sa uvuca na davui, era sa tukuna na tamata kecega, "Me bula o Solomoni na tui!" 
<br /><span class="verse" id="40">40 </span>Era sa muri Solomoni cake na tamata kecega, era sa uvuca na bitu ni vakatagi, ka marau ena mamarau vakaidina, ka sa yavavala na vanua ena levu ni rogorogo. 
<br /><span class="verse" id="41">41 </span>Sa rogoca o Atonaija kei ira kecega sa tiko vata kei koya. Ni sa rogoca o Joape na domo ni davui, sa tukuna, "Na cava na rorogo ni ue sa rogo tiko mai nakoro oqo?" 
<br /><span class="verse" id="42">42 </span>Ni sa vakatataro tiko, sa lako mai o Jonacani na luvei Epaiaca na bete, - sa tukuna yani o Atonaija, "Mo curu mai, ni o sa tamata qaqa ka dau kauta mai nai tukutuku vinaka." 
<br /><span class="verse" id="43">43 </span>Sa vosa vei Atonaija o Jonacani ka vaka: "Sa lesi Solomoni na tui o Tevita me tui. 
<br /><span class="verse" id="44">44 </span>"Sa talai ira vata kei Setoki na bete, o Nacani na parofita kei Penaia, kei ira na Kireci, kei ira na Pileci, era sa vakavodoki Solomoni ki na nona meule na tui. 
<br /><span class="verse" id="45">45 </span>"E rau sa lumuti koya me tui mai Kioni o Setoki na bete kei Nacani na parofita, era sa lako cake mai kea ka mamarau tiko, sa mamaue na koro, oqori gona na rorogo o ni sa rogoca tiko. 
<br /><span class="verse" id="46">46 </span>"Sa tiko talega o Solomoni ena i tikotiko ni Veiliutaki. 
<br /><span class="verse" id="47">47 </span>"Era sa lako talega na dauveiqaravi me vosa vakalouvinakataka na nodra turaga O Tevita na tui ka vaka: me vakalevuya na nomuni tamata o Solomoni, na Kalou, 'Me uasivia cake na yacamuni, ka cakava me uasivi cake na nona i tikotiko vakaturaga.' Sa cuva o Atonaija ena nona i mocemoce. 
<br /><span class="verse" id="48">48 </span>"Sa tukuna talega na tui, 'Me vakavinavinakataki o Jiova na Kalou ni Isireli â€“ o Koya sa solia e daidai me tiko e dua ena noqu i tikotiko vakaturaga, ka sa raica tiko na mataqu!'" 
<br /><span class="verse" id="49">49 </span>Era sa rere na tamata kecega sa tiko vata kei Atonaija. Era sa dui tucake ka dui lakolako ki nodra dui tikotiko. 
<br /><span class="verse" id="50">50 </span>Sa rere o Atonaija ena vuku i Solomoni â€“ ka sa lako yani ka taura na tutu ni cabocabo balavu. 
<br /><span class="verse" id="51">51 </span>Sa tukuni vei Solomoni na veika oqo ka vaka: "Raica, sa rerevaki Solomoni na tui o Atonaija: sa taura tiko o koya na tutuna e balavu ni cabocabo ni soro ka tukuna tiko, 'Me bubului vei au e daidai o Solomoni na tui â€“ ni ra na sega ni vakamatei au na nona tamata e nai seleiwau.'" 
<br /><span class="verse" id="52">52 </span>Sa tukuna o Solomoni, "Kevaka sa tamata yaga o koya, ena sega ni lutu e dua na drau ni uluna ki na qele â€“ kevaka sa kune vua na ca ena mate." 
<br /><span class="verse" id="53">53 </span>Sa talatala o Solomoni me ra kauti koya tani mai nai cabocabo ni soro, - sa lako mai o koya ka cuva ena matai Solomoni, sa tukuna vua o Solomoni, "Lako ki nomu vale."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
