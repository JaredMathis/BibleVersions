<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa lako ki Sikemi o Reopoame, ni ra sa lako kece mai na Isireli ki Sikemi me buli koya me tui. 
<br /><span class="verse" id="2">2 </span>Ni sa rogoca o Jeropoame na luvei Nepati na veika oqo (ni a se tiko ga mai Ijipita, ena nona dro mai na mata i Solomoni na tui), 
<br /><span class="verse" id="3">3 </span>Era sa talatala vua me lako mai. O Jeropoame kei ira na lewei Isireli taucoko era sa lako mai vei Reopoame ka tukuna, 
<br /><span class="verse" id="4">4 </span>"O tamamu sa vakabibitaka na neimami i colacola â€“ mo vakamamadataka nai colacola sa veivakaocai kina o tamamu, keimami na qai qaravi iko." 
<br /><span class="verse" id="5">5 </span>Sa tukuna vei ira o Reopoame, "mo ni lako mada ka lesu tale mai ni oti e tolu na siga," era sa lako yani na tamata. 
<br /><span class="verse" id="6">6 </span>Na tui o Reopoame sa taroga na nodra i vakasala na qase era sa dau tu e matai tamana o Solomoni ni a se bula tiko, sa taroga, "nai vakasala cava dou na solia me'u tukuna yani vei ira na tamata?" 
<br /><span class="verse" id="7">7 </span>Era sa vosa vua ka vaka, "kevaka mo sa dauveiqaravi vei ira na tamata oqo e na siga e dai ka cuva vei ira ka saumi taro vei ira, keimami na qai nomu tamata me sega ni mudu." 
<br /><span class="verse" id="8">8 </span>Sa sega ni ciqoma nai vakasala era solia na qase, sa qai veivosaki kei ira na nona i caba era tubu vata, o ira sa tu e matana. 
<br /><span class="verse" id="9">9 </span>Sa qai tukuna vei ira, "nai vakasala cava o ni na solia? "Na cava me'u na sauma vei ira na tamata era sa vosa oti vei au, ka vaka: "mo vakamamadataka nai colacola sa biuta vei keimami o tamamu'?" 
<br /><span class="verse" id="10">10 </span>Era sa tukuna vua na nona i caba era a tubu vata ga mai, "mo vosa vei ira na tamata oqo, o ira sa tukuna tiko,' O tamamu sa vakabibitaka nai colacola â€“ o iko mo vakamamadataka vei keimami,' - mo qai tukuna vaka oqo vei ira; 'na noqu i qaqalo lailai sa vavaku cake mai na toloi tamaqu! 
<br /><span class="verse" id="11">11 </span>'Oqo, na veivanua e biuta kina o tamaqu nai colacola e bibi vei kemuni, au na vakaikuritaka nai colacola oqori. Sa kuitataki kemuni o tamaqu ena wa qaliqali â€“ ia, oi au, ena waya vakavotona!'" 
<br /><span class="verse" id="12">12 </span>O Jeropoame kei ira kece na tamata, era sa lako mai vei Reopoame ena i katolu ni siga, me vaka sa vakarota na tui ka vaka, "mo ni lako tale mai ena i ka tolu ni siga." 
<br /><span class="verse" id="13">13 </span>Sa vosa vakaukauwa vei ira na tamata na tui ka sega ni via rogoca na nodra i vakasala na qase; 
<br /><span class="verse" id="14">14 </span>Sa vosa vei ira me vaka na nodra i vakasala na nona i caba ka vaka: "au na vakaruataka nai colacola sa solia vei kemuni o tamaqu, ka au na kuitataki kemuni e kuita waya vakavotona!" 
<br /><span class="verse" id="15">15 </span>Sa sega ni rogoci ira na tamata na tui; ni sa mai vei Jiova na ka oqo, me rawa ni vakayacori kina na nona vosa, sa vosa oti kina o Jiova vei Eaija na kai Silone vei Jeropoame na luvei Nebati. 
<br /><span class="verse" id="16">16 </span>Ni ra sa kila na Isireli taucoko ni sa sega ni via rogoci ira na tui, era sa vosa vua na tui ka vaka: "na cava sa neimami i votavota mai vei Tevita? Sa sega na ka me neimami mai vua na luvei Jese, mo ni lako ki na nomuni vale na Isireli! Mo lako talega ki na nomu vale Tevita. Era sa lesu yani na Isireli ki na nodra i tikotiko. 
<br /><span class="verse" id="17">17 </span>Ia, o Reopoame sa lewa vei ira na Isireli era sa tiko e Juta. 
<br /><span class="verse" id="18">18 </span>Na tui o Reopoame sa talai Adorami, o koya sa dau raica nai lavo, ia o ira kece na Isireli era sa vakaviriki koya ena vatu, ka sa mate sara. Sa mani vakasosolo vakatotolo na tui o Reopoame ka dro tani ki Jerusalemi. 
<br /><span class="verse" id="19">19 </span>Era sa vuki tani kina na Isireli mai na vale i Tevita me yacova na siga oqo. 
<br /><span class="verse" id="20">20 </span>Ni ra sa rogoca na Isireli ni sa lesu mai o Jeropoame, era sa talatala vei koya ka sa lako mai ki nai soqosoqo levu, ka vakatikori koya me tui e Isireli. Sa sega ni dua e muria na vale nei Tevita, o Juta duadua ga. 
<br /><span class="verse" id="21">21 </span>Ni sa lako mai ki Jerusalemi o Reopoame, sa vakasoqoni ira kece na vale i Juta kei na yavusa i Penijamini e dua na drau walusagavulu na udolu na tamata digitaki, o ira na dauvala me ra valuti na vuvale nei Isireli. Oqo me ra vakalesui kina na matanitu nei Reopoame ki na vuvale nei Solomoni. 
<br /><span class="verse" id="22">22 </span>Ia, sa lako mai na vosa i Jiova vei Semaia na tamata ni Kalou ka vaka, 
<br /><span class="verse" id="23">23 </span>"Mo vosa vei Reopoame na luvei Solomoni na tui Juta, vei ira kece talega na vale i Juta kei Penijamini, vei ira kece talega na vo ni tamata ka tukuna, 
<br /><span class="verse" id="24">24 </span>'Sa tukuna o Jiova: "mo kua ni lako cake mo vala kei ira na tacimu na luvei Isireli. Me ra dui lesu tale na tamata ki na nodra dui vale, (na lewa oqo sa mai vei Au)."'" Era sa talairawarawa ki na vosa i Jiova, ka vuki lesu me vaka na vosa i Jiova. 
<br /><span class="verse" id="25">25 </span>O Jeropoame sa tarai Sikemi ena veiulunivanua e Iferaimi ka tiko kina. Sa lako talega mai kea ka tarai Penueli. 
<br /><span class="verse" id="26">26 </span>Sa tukuna ki na yalona o Jeropoame, "ena rawa ni lesu tale na matanitu ki na vale nei Tevita: 
<br /><span class="verse" id="27">27 </span>"Kevaka era sa lesu na tamata me vakacaboi soro ena vale ni Kalou mai Jerusalemi â€“ ka me sa lesu tale na yalodra na tamata vei Jiova, o Reopoame na tui Juta, era na vakamatei au ka lesu vei Reopoame na tui Juta." 
<br /><span class="verse" id="28">28 </span>Sa tauri vakasala na tui, ka cakava e rua na luve ni bulumakau koula ka tukuna vei ira na tamata, "Sa rui dredre mo ni lako tale ki Jerusalemi. Oqo na nomuni kalou, i Isireli, o koya e a kauti kemuni cake mai na vanua o Ijipita!" 
<br /><span class="verse" id="29">29 </span>Sa vakaduria o koya e dua mai Peceli ka dua mai Tani. 
<br /><span class="verse" id="30">30 </span>Oqo sa yaco mei valavala ca â€“ ni ra sa lako na tamata me ra cuva kina, me yaco sara i Tani. 
<br /><span class="verse" id="31">31 </span>Sa caka e dua na kena vale ena tikina cecere, ka sa digitaka na kena bete mai vei ira na duidui kecega, ka sega ni mai vei ira na livai. 
<br /><span class="verse" id="32">32 </span>Sa vakatabuya o Jeropoame e dua na Solevu ena i ka tinikalima ni siga e nai ka walu ni vula, me vaka na solevu sa caka e Juta, ka era sa vakacabora nai soro ena i cabocabo ni soro. Sa cakava oqo e Peceli ni sa vakacaboi soro tiko ki na bulumakau koula, e a cakava ga. E Peceli sa vakatikori ira kina na bete ena tikina cecere ea cakava talega. 
<br /><span class="verse" id="33">33 </span>Sa vakacabora nai soro ena i cabocabo ni soro sa tara ga o koya e Peceli e na i ka tinikalima ni siga e nai ka walu ni vula me vaka sa lewa ga e yalona. Sa vakatabuya e dua talega na solevu me baleti ira na gone ni Isireli. Sa vakacabora kina na kena i soro ka vakama talega na veika boi vinaka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
