<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Peniatati na tui Siria sa vakasoqoni ira na nona mataivalu. Era sa tu vata kei koya e tolusagavulu karua na tui vata kei na nodra ose kei na qiqinivalu. Sa lako cake ka valuti Samaria ka vakatubura vakalevu kina na ca. 
<br /><span class="verse" id="2">2 </span>Sa vakauta nai tukutuku ki na koro vei Eapi na tui Isireli ka tukuna vua, "Sa tukuna vakaoqo o Peniatati: 
<br /><span class="verse" id="3">3 </span>'Na nomu siliva kei na koula sa noqu, o ira na watimuni rairai vinaka kei ira na gone na luvemuni sa noqu.'" 
<br /><span class="verse" id="4">4 </span>Sa sauma yani na tui Isireli ka vaka: "Noqu turaga na tui, me vaka ga o sa tukuna, oi au kei ira kece sa noqu, sa nomu." 
<br /><span class="verse" id="5">5 </span>Sa lesu tale nai talai ka tukuna: "Sa tukuna vaka oqo o Peniatati, 'Au sa talatala vakaidina vei iko ka tukuna, "Mo solia mai vei au na nomu siliva, na nomu koula, na watimuni kece kei ira na luvemuni"; 
<br /><span class="verse" id="6">6 </span>'Au na vakatala yani vei iko ena gauna vata ga oqo ni mataka na noqu tamata, era na vakasaqaqara ena nomu vale kei na nodra vale na nomu tamata, me sa na vaka oqo: na veika vivinaka kece o raica e matamu, mo biuta e ligadra me ra taura.'" 
<br /><span class="verse" id="7">7 </span>Na tui Isireli sa kacivi ira kece mai na qase ni vanua ka tukuna: "Mo ni vakaraica na nona i valavala na tamata oqo ni sa vaqara mai na veivala, ni sa vinakata mai na watiqu kece, na luvequ kece, na noqu siliva kei na koula, au sa sega ni bureitaka vua." 
<br /><span class="verse" id="8">8 </span>O ira kece na qase kei ira kece na tamata era sa tukuna vua, "Mo kua ni rogoca se vakadonuya." 
<br /><span class="verse" id="9">9 </span>Sa tukuna kina vakaoqo vua na i talaki nei Peniatati, "Tukuna vua na noqu turaga na tui, 'Na veika kece e a tukuna mai vei au e liu, ena i matai ni gauna, au sa vaka io kina,'" Ia na veika oqo na sega ni rawa ni caka. Sa lako yani nai talai ka kauta lesu nai tukutuku vua. 
<br /><span class="verse" id="10">10 </span>Sa talatala lesu o Peniatati ka vaka: "Me ra cakava vei au na veikalou ka vakalevu kevaka e se vo na kuvu ni soso e Samaria, me kumuna mai na tamata yadua era sa muri au." 
<br /><span class="verse" id="11">11 </span>Sa sauma na tui Isireli ka vaka, "Tukuna vua, 'Me kua ni dua e dara na nona i yaragi me dokadokataka me vakataki koya sa luvata na nona i yaragi.'" 
<br /><span class="verse" id="12">12 </span>Sa yaco ni sa rogoca o Peniatati nai tukutuku, me vaka ni ra sa gunuvata tiko kei ira na vo ni tui ena i tikotiko ni lewa, sa tukuna kina vei ira na nona tamata, "Mo ni tu vakarau," era sa vakarau sara me valuta na koro. 
<br /><span class="verse" id="13">13 </span>Sa basika sara mai vakasauri e dua na parofita vei Eapi na tui Isireli ka tukuna, "Sa tukuna o Jiova: 'O sa raici ira na lewevuqa oqo? Raica, Au na soli ira oqo ki na ligamu nikua, o na kila kina ni sai Au o Jiova.'" 
<br /><span class="verse" id="14">14 </span>Sa taroga o Eapi, "Mai vei cei?" sa tukuna yani, "Sa tukuna o Jiova, 'Mai vei ira na i liuliu gone ni veiyasana.'" Sa tukuna tale, "O cei ena tuvana nai valu?" Sa saumi mai, "O iko." 
<br /><span class="verse" id="15">15 </span>Sa vakarautaki ira na veiliutaki gone ena veiyasana era lewe rua na drau tolusagavulu ka rua na kedra levu, sa oti oqori sa qai vakarautaki ira na tamata kecega, o ira kece na luvei IsireliO e vitu na udolu na tamata. 
<br /><span class="verse" id="16">16 </span>Era sa lako yani ena siga levu tutu. O Peniatati kei ira na tolusagavulu ka rua na tui me ra mai vukei koya, era sa mateni tiko ena i tikotiko ni vakatu lewa. 
<br /><span class="verse" id="17">17 </span>O ira nai liuliu gone era sa lako yani e liu. Sa tala talega yani e dua nai lawalawa yadra o Peniatati ka era sa mai tukuna vua, "Era sa lako tiko mai na tamata mai Samaria!" 
<br /><span class="verse" id="18">18 </span>Sa tukuna sara yani, "Kevaka era sa lako tiko mai vakavinaka, me ra tauri bula; kevaka era sa lako tiko mai me vala, me ra tauri bula." 
<br /><span class="verse" id="19">19 </span>O ira nai liuliu gone oqo ni veiyasana era sa lako tani mai na koro kei na mataivalu sa muri ira mai. 
<br /><span class="verse" id="20">20 </span>Era sa dui vakamatea na nodra tamata; era sa qai dro na kai Siria, ka era sa cicimuri ira, o ira na Isireli; sa dro o Peniatati na tui Siria ena dua na ose kei na kena i valu. 
<br /><span class="verse" id="21">21 </span>Sa lako yani o tui Isireli ka valuta na i valu ose kei na kena qiqinivalu, ka vakamatei ira na Siria ena dua na veivakamatei levu. 
<br /><span class="verse" id="22">22 </span>Sa lako mai na parofita vei tui Isireli ka tukuna vua, "Lako, ka vakaukauwataki iko, toka malua ka raica na cava o rawa ni cakava. Ni sa tekivu tale na yabaki, na tui Siria ena lako mai me vala kei iko." 
<br /><span class="verse" id="23">23 </span>O ira na tamata nei tui Siria era sa tukuna vua, "Na nodra kalou sa kalouga ni veidelana. Oqo era sa kaukauwa kina vei keda; kevaka eda na vala kei ira ena buca, eda na kaukauwa vei ira. 
<br /><span class="verse" id="24">24 </span>"Na veika oqo mo ni cakava: Mera vakasukai na tui, mai na nodra i tutu, ka me vakaisosomitaki mai vei ira na kavetani; 
<br /><span class="verse" id="25">25 </span>"O na qai tuvana na mataivalu me vaka e dua na mataivalu o a druka kina, na ose ki na ose, na qiqi ni valu me vaka na qiqi ni valu. Eda na kaukauwa vei ira." A sa vakarogoca na nodra i vakasala ka cakava. 
<br /><span class="verse" id="26">26 </span>Sa yaco ni sa tekivu na yabaki, o Peniatati sa tuvai ira na Siria ka sa lako cake ki Apeki me vala kei ira na Isireli. 
<br /><span class="verse" id="27">27 </span>Era sa tuvai talega na luvei Isireli ka sa soli vei ira nai wasewase, ka era sa lako yani vei ira. Era sa tuva tu na luvei Isireli me vaka e dua na qele ni me lailai â€“ ia, o ira na Siria era sa tawana kece na vanua. 
<br /><span class="verse" id="28">28 </span>Sa lako mai na tamata ni Kalou ka vosa vua na tui Isireli ka tukuna, "Sa vosa vaka oqo o Jiova, 'Baleta ni ra tukuna sa kai Siria. "O Jiova sa Kalou ni veidelana ka sega ni Kalou ni veibuca." Oqo Au na solia kina na i wiliwili ni tamata levu oqo ki na ligamu, o na kila talega kina ni sai Au o Jiova.'" 
<br /><span class="verse" id="29">29 </span>Era sa mai tiko vakaveibasai tiko me vitu na siga. E na i kavitu ni siga, sa sema nai valu, o ira na luvei Isireli era sa vakamatea rawa e dua na drau na udolu na sotia cici e yavadra mai vei ira na kai Siria, ena dua ga na siga. 
<br /><span class="verse" id="30">30 </span>O ira na kena vo, e ra sa droi Epeki ki na loma ni koro, na lalaga ni bai ni koro sa lutuki ira e ruasagavulu ka vitu na udolu vei ira sa vo. Sa dro o Peniatati ki na loma ni koro, ena tikina e loma sara ni vale. 
<br /><span class="verse" id="31">31 </span>Era sa tukuna vua na nona tamata, "Mo kila oqo, ni o ira na tui ni vale nei Isireli era sa tui yalololoma. Me da sa vakaisulu taga mada ka vesuka na dali e uluda ka lako yani vei tui Isireli; de na qai vakabulai iko." 
<br /><span class="verse" id="32">32 </span>Era sa sulumaka na tolodra ena taga ka vesuka na uludra ena dali, ka lako mai vei tui Isireli ka tukuna, "Sa tukuna na nomuni tamata o Peniatati, 'Isa me'u bula.'" Sa sauma mai na tui, "E se bula tiko o koya? Keirau veitacini." 
<br /><span class="verse" id="33">33 </span>Era sa waraka tiko na tamata mera raica se era na raica dina na yalololoma mai vua: era sa kila dina mai na nona vosa ka tukuna, "Na tacimu o Peniatati," sa tukuna sara yani, "Lako ka kauti koya mai." Sa lako mai o Peniatati vei tui Isireli, ka sa lako cake ki na qiqi ni tui. 
<br /><span class="verse" id="34">34 </span>Sa qai tukuna vua o Peniatati, "Na veikoro kece sa taura o tamaqu mai vei tamamu au na vakasuka me rawa ni o tara cake na vanua ni veivoli me nomu e Tamasiko, me vaka sa cakava o tamaqu e Samaria." Sa qai tukuna mai o Eapi, "Au na vakatalai iko yani kei na veidinadinati. " Sa cakava na veidinadinati vata kei koya ka vakatala yani. 
<br /><span class="verse" id="35">35 </span>E dua na tamata mai vei ira na luve ni parofita, sa tukuna vua e dua na wekana ena vosa i Jiova, "Mo samuti au na wekaqu." Sa bese na wekana ni samuti koya. 
<br /><span class="verse" id="36">36 </span>Sa qai tukuna vua, "Baleta ni o sa sega ni via rogoca, mo muria na domo i Jiova, sa dina sara, ena gauna ga o na lako yani kina mai vei au â€“ ena vakamatei iko e dua na laione." Ni sa biuti koya, sa lako mai e dua na laione ka vakamatei koya. 
<br /><span class="verse" id="37">37 </span>Sa kunea tale e dua na tamata ka tukuna vua, "Mo samuti au, na wekaqu." Sa samuti koya sara na tamata o ya, ka sa mavoa sara kina. 
<br /><span class="verse" id="38">38 </span>Sa lako yani na parofita ka waraka na tui e na sala, ka sa vakalecalecataki koya ena dua nai vadreti levu ena matana. 
<br /><span class="verse" id="39">39 </span>Ni sa lako mai na tui, sa kaci yani na parofita vua ka vaka: "Sa lako yani na nomuni tamata e nai valu, sa lako mai e dua, ni kauta tale tiko ga mai e dua tale na tamata vei au ka tukuna, 'Mo vakatawana na tamata oqo, kevaka ena yali â€“ na nomu bula ena vaka na nona bula, se, o na sauma e dua na taledi siliva.' 
<br /><span class="verse" id="40">40 </span>"Ni ra se osooso tiko na nomu tamata e ke, e kea talega, sa yali sa na tamata." Sa tukuna vua na tui Isireli, "Sa i koya sara ga oqori na kemu o totogi, o iko ga sa na lewa mai." 
<br /><span class="verse" id="41">41 </span>Sa kauta tani sara vakatotolo na vadreti mai matana; sa qai kila na tui Isireli ni sa dua vei ira na parofita. 
<br /><span class="verse" id="42">42 </span>Sa qai tukuna vua, "Sa tukuna vaka oqo o Jiova, 'Baleta ni o sa vakatara me lako yani na tamata mai na ligamu, au a sa digitaka me vosataka na veivakarusai, o koya oqo na nomu bula sa nona bula kei na nomu tamata, me ra nona tamata.'" 
<br /><span class="verse" id="43">43 </span>Sa lako yani na tui Isireli ki nona vale e Samaria ni sa yalo ca ka loma ca.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
