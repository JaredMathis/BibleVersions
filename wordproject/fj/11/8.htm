<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Tui, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Solomoni sa vakasoqoni ira kece mai na qase ni Isireli, nai liuliu ni veivuvale e Isireli, ki vei koya e Jerusalemi, me ra kauta cake mai na "Kato ni veiyalayalati i Jiova mai na koro i Tevita o Saioni. 
<br /><span class="verse" id="2">2 </span>Era sa soqoni kece mai vei Solomoni na tamata kece e Isireli ena solevu ni vula o Ecanimi, na i kavitu ni vula. 
<br /><span class="verse" id="3">3 </span>Era sa lako kece mai na qase e Isireli, ka era sa taura cake na "Kato" o ira na bete. 
<br /><span class="verse" id="4">4 </span>Era sa kauta cake mai na "Kato ni Kalou" ki na vale ni veitavaki, era sa tiko kece nai yaya tabu ena vale ni veitavaki. O ira na bete kei ira na Livai era sa kauta cake mai. 
<br /><span class="verse" id="5">5 </span>Na tui o Solomoni kei ira kece na Isireli era sa soqoni mai vua ka vakacabora na sipi na bulumakau ka sega ni wiliki rawa na kena levu. 
<br /><span class="verse" id="6">6 </span>Era sa kauta mai na bete na kato ni veiyalayalati i Jiova ki na kena vanua, na tikina e loma sara, na Vanua Tabu sara, ena ruku ni tabadrau na Jerupi. 
<br /><span class="verse" id="7">7 </span>Ni rau sa vakatetaba tu na Jerupi ka vakaruruga tu na kato kei na kena i tautauri. 
<br /><span class="verse" id="8">8 </span>Sa balavu sara nai tautauri, ni sa laurai sara na muana mai na tikina tabu e liu, ia, sa sega ga ni laukune mai tautuba. Sa tiko ga e kea me yacova na siga oqo. 
<br /><span class="verse" id="9">9 </span>Sa sega tale na ka e tiko ena loma ni kato, na vatu ga ni Vunau e rua, ea biuta kina o Mosese mai Orepi, ni sa cakava o Jiova e dua na veiyalayalati vata kei ira na luvei Isireli, ni ra sa lako tani mai na vanua o Ijipita. 
<br /><span class="verse" id="10">10 </span>Sa qai yaco tiko, ni ra sa lako tani mai na bete mai tikina tabu, sa qai vakaruruga yani na vale i Jiova na o, 
<br /><span class="verse" id="11">11 </span>Na bete, era sa sega ni rawa ni cakacaka tiko baleta na o, nai ukuuku ni Kalou sa vakatawana kece na vale i Jiova. 
<br /><span class="verse" id="12">12 </span>Sa qai tukuna o Solomoni: "Sa tukuna o Jiova ni nona i tikotiko na vei o loaloa. 
<br /><span class="verse" id="13">13 </span>Au sa tara dina e dua na vale e vakacerecerei vei Kemuni, na vanua Moni tiko kina me sega ni mudu." Na Vosa Nei Solomoni Ni Sa Oti Na Cakacaka 
<br /><span class="verse" id="14">14 </span>Sa gole mai na tui ka vosa vakalouvinakataki ira nai soqosoqo ni Isireli ni ra se tucake tu. 
<br /><span class="verse" id="15">15 </span>Sa tukuna sara: "Me vakalouvinakataki na Kalou o Jiova, o Koya sa vosa mai ena Gusuna vei Tevita na tamaqu, ena Ligana talega sa vakayacora kina ka vaka, 
<br /><span class="verse" id="16">16 </span>'Mai na siga Au a kauti ira mai kina na Noqu tamata mai Ijipita, Au a sega ni digitaka e dua na koro mai vei ira na yavusa e Isireli me tara kina na vale, me tiko kina na yacaqu; ia, Au sa digitaki Tevita me vakaraici ira na Noqu tamata na Isireli.' 
<br /><span class="verse" id="17">17 </span>"Oqo sa tiko ena lomai tamaqu o Tevita me tara e dua na vale ena yaca i Jiova na nodra Kalou na Isireli. 
<br /><span class="verse" id="18">18 </span>"Ia, o Jiova sa tukuna vei Tevita na tamaqu, me vaka sa tiko e lomamu mo tara e dua na vale me tiko kina na Yacaqu, o sa caka vinaka ni sa tiko oqori e lomamu. 
<br /><span class="verse" id="19">19 </span>'Sa vinaka, o na sega ni tara na vale, ia na luvemu tagane ga, o koya ena vu mai vei iko, o koya oqori ena tara na vale me vakayacana vei Au.' 
<br /><span class="verse" id="20">20 </span>"Sa vakayacora o Jiova na Nona vosa e a vosataka, au sa qai vakavotukanataka na i tutu oqo nei tamaqu o Tevita ka dabe ena i tikotiko vakatui e Isireli, me vaka sa yalataka o Jiova, au sa tara kina oqo e dua na vale ki na yaca i Jiova na Kalou kei Isireli. 
<br /><span class="verse" id="21">21 </span>"Au sa cakava talega e kea e dua na tikina me tiko kina na kato, sa tiko kina na veiyalayalati nei Jiova e a cakava vata kei ira na neimami qase ena Nona kauti ira tani mai na vanua o Ijipita." 
<br /><span class="verse" id="22">22 </span>Sa tucake tu o Solomoni ena mata ni cabocabo ni soro i Jiova ena matadra na i soqosoqo kece ni Isireli, ka sa dodoka cake na ligana vaka ki lomalagi; 
<br /><span class="verse" id="23">23 </span>Ka tukuna, "Kemuni Jiova na Kalou kei Isireli, sa sega na Kalou mai lomalagi, e cake se vuravura e ra me tautauvata kei kemuni. Oi kemuni sa maroroya tiko na Nomuni tamata, o ira sa lako voli e matamuni ena yalodra taucoko. 
<br /><span class="verse" id="24">24 </span>"O ni sa maroroya tikoga na veika o Ni sa yalataka vua na Nomuni tamata o Tevita na tamaqu, sa vosa kina na Gusumuni ka vakarautaka na ligamuni, me vaka ena siga oqo. 
<br /><span class="verse" id="25">25 </span>"O koya oqo, Jiova na Kalou ni Isireli, mo ni maroroya na vosa ni nomuni yalayala vua na Nomuni tamata o Tevita na tamaqu, ena Nomuni tukuna, 'Ena sega ni yali vei iko e dua na tamata me dabe e na i tikotiko vakatui e Isireli. Kevaka ga era sa vakarorogo na luvemu ki na Noqu sala kecega, me ra lako kina e mataqu me vaka o sa lako tiko e mataqu.' 
<br /><span class="verse" id="26">26 </span>"Oqo, au sa kerea, na Kalou ni Isireli, me yaco dina na nomuni vosa, me vaka o ni a vosa kina vei Tevita na tamaqu. 
<br /><span class="verse" id="27">27 </span>"Ia, ena tiko beka e vuravura na Kalou? Raica na lomalagi kei na lomalagi ni lomalagi e sega ni rawa ni rauti Kemuni, sa vakakina na vale oqo au sa tara ni sa rui lailai. 
<br /><span class="verse" id="28">28 </span>"Ia, Moni rogoca ga na nona masu na nomuni tamata kei na nona vakamamasu, i Jiova na noqu Kalou, Mo ni vakarorogo ki na nona tagi kei na masu ni Nomuni tamata, sa masu tiko kina vei Kemuni ena siga oqo: 
<br /><span class="verse" id="29">29 </span>"Me rai tiko kina na Matamuni ki na vale ni soro oqo ena bogi kei na siga. Ena vanua o ni tukuna kina, "NA YACAQU ENA TIKO E KEA," Mo ni na rogoca kina na masu ena vakacabora tiko yani na Nomuni tamata ena vanua oqo. 
<br /><span class="verse" id="30">30 </span>"Mo ni rogoca na nona vakamamasu na Nomuni tamata kei na nodra na Nomuni tamata na Isireli, ena nodra masu yani ena vanua oqo, Mo ni rogoca sara mai lomalagi ena Nomuni tikotiko â€“ ni Kemuni sa rogoca, Mo ni qai ia na veivosoti. 
<br /><span class="verse" id="31">31 </span>"Ni sai valavala ca e dua vua na wekana, ka sa cakava kina e dua na yalayala, ka sa lako mai me cakava na yalayala oqo ena Nomuni cabocabo ni soro ena vale ni soro oqo, 
<br /><span class="verse" id="32">32 </span>"Mo ni qai rogoca mai lomalagi, vakayacora ka lewa na Nomuni tamata, me vunauci na ca ka vakalesui na nona sala ki uluna â€“ me vakadonui na yalododonu me soli kina vua me vaka na nona yalododonu. 
<br /><span class="verse" id="33">33 </span>"Ni ra sa vakadrukai na Nomuni tamata na Isireli mai vei ira na meca, baleta ni ra sa valavala ca vei Kemuni, ia, kevaka, e ra sa lesu tale vei Kemuni ka vakatusa na Yacamuni, ka masu ka vakamamasu vei Kemuni ena Vale ni Soro oqo, 
<br /><span class="verse" id="34">34 </span>"Mo ni qai rogoca mai lomalagi, ka vosota na nodra i valavala ca na Nomuni tamata na Isireli ka kauti ira lesu mai ki na vanua o ni a solia vei ira na tamadra. 
<br /><span class="verse" id="35">35 </span>"Kevaka sa tasogo na lomalagi ka sa sega na uca ena vuku ni nodra i valavala ca vei Kemuni, ni ra sa masu mai na vanua oqo ka vakatusa na Yacamuni, ka vuki tani mai nai valavala ca baleta ni Kemuni sa vakararawataki ira, 
<br /><span class="verse" id="36">36 </span>"Ni Kemuni sa rogoca mai lomalagi ka vosota na nodra i valavala ca na Nomuni tamata na Isireli ka vakavulica vei ira na sala vinaka me ra lako kina; Mo ni solia talega na uca ki na Nomuni vanua o ni a solia vei ira na Nomuni tamata me nodra i votavota. 
<br /><span class="verse" id="37">37 </span>"Ni sa dua na dausiga ena vanua, se na mate ca, se na mate ni kau, se na mate ni manumanu, se na vodre ni kau kecega, se na vodre ni manumanu yavaiva; ni ra sa ravuti mai vei ira na kedra meca, na mate ca kecega se na tauvimate cava ga; 
<br /><span class="verse" id="38">38 </span>"Na masu cava ga kei na vakamamasu cava ga sa cakava e dua se o ira na Nomuni tamata na Isireli, ni ra sa kila na ca levu oqo ena vu ni yalodra, ka sa qai dodoka yani na ligana ki na vale ni soro oqo: 
<br /><span class="verse" id="39">39 </span>"Mo ni qai rogoca mai lomalagi na Nomuni i tikotiko ka veivosoti, ka taura nai kalawa mo ni solia vei ira vakayadua me vaka na nodra i valavala, baleta na yalodra o ni sa kila â€“ (ni sai Kemuni, Kemuni duadua ga, sa kila na yalo ni luve ni tamata), 
<br /><span class="verse" id="40">40 </span>"Mera rerevaki Kemuni tikoga kina, ena veisiga kece era sa bula kina, ena vanua o ni sa solia vei ira na tamai keimami. 
<br /><span class="verse" id="41">41 </span>"Ena vukudra na vulagi, era sa sega ni Nomuni tamata na Isireli, ia, era sa lako mai vakayawa sara ena vuku ni Yacamuni 
<br /><span class="verse" id="42">42 </span>"(ni ra na rogoca na Yacamuni cecere, na kaukauwa ni Ligamuni kei na Ligamuni sa dodo na tikoga) ni ra sa lako mai ka masu ka vakanamata ki vale ni soro oqo, 
<br /><span class="verse" id="43">43 </span>"Mo ni rogoca mai lomalagi na Nomuni i tikotiko, ka vakayacora me vaka sa vinakata na vulagi oqo mai vei Kemuni â€“ me ra kila kina na kai vuravura kecega na Yacamuni ka rerevaki Kemuni, me vakataki ira na nomuni tamata na Isireli, me ra kila talega kina ni vale ni soro oqo au sa tara, sa vakayacani ena Yacamuni. 
<br /><span class="verse" id="44">44 </span>"Ni ra sa lako na Nomuni tamata me vala kei ira na meca, ena vanua cava ga o ni na talai ira kina, ena gauna era na masu kina vei Jiova vaka ki na koro o ni sa digitaka me donuya na valenisoro au sa tara ki na Yacamuni, 
<br /><span class="verse" id="45">45 </span>"Mo ni qai rogoca mai lomalagi na nodra masu kei na nodra vakamamasu ka vakadeitaka na nodra i lakolako. 
<br /><span class="verse" id="46">46 </span>"Kevaka era sai valavala ca vei Kemuni, (ni sa sega ni dua e sega ni valavala ca), ka o ni sa cudru ena vukudra ka soli ira ki vei ira na meca, ka era sa kau vakabobula ki na nodra vanua na meca, voleka se yawa; 
<br /><span class="verse" id="47">47 </span>"Kevaka era sa qai kilai yalodra ena vanua era sa tiko bobula kina, ka veivutuni ka kerea na veivuke mai vei Kemuni ena vanua era sa tiko bobula kina ka tukuna, 'Keimami sai valavala ca ka caka cala, ka cakava na veika vakasisila'; 
<br /><span class="verse" id="48">48 </span>"Kevaka era sa lesu vei Kemuni, ena yalodra taucoko kei na lomadra kecega ena vanua era sa tiko bobula kina, ka masu mai vei Kemuni ni ra vakanamata mai ki na vanua oqo, o ni sa solia vei ira na tamadra, na koro o ni sa digitaka kei na valenisoro au sa tara ki na Yacamuni: 
<br /><span class="verse" id="49">49 </span>"Mo ni qai rogoca mai lomalagi na Nomuni i tikotiko na nodra masu kei na nodra vakamamasu ka vakadeitaka na nodra i lakolako, 
<br /><span class="verse" id="50">50 </span>"Ka vosoti ira na Nomuni tamata o ira sa i valavala ca vei Kemuni kei na nodra caka cala kece era sa cakava vei Kemuni; Mo ni qai solia vei ira na yalololoma ena matadra na veivakabobulataki tiko â€“ me rawa ni ra yalololoma talega vei ira 
<br /><span class="verse" id="51">51 </span>"(Ni ra sa Nomuni tamata ka Nomuni votavota o ira o ni sa kauti ira tani mai Ijipita, mai na kaukamea sa waqa tu), 
<br /><span class="verse" id="52">52 </span>"Me tadola tu na Matamuni ki na vakamamasu ni Nomuni tamata kei na nodra vakamamasu na Nomuni tamata na Isireli â€“ Mo ni rogoci ira ena veigauna cava ga era kacivi Kemuni kina. 
<br /><span class="verse" id="53">53 </span>"Ni Kemuni sa tawasei ira mai vei ira na tamata kecega e vuravura me ra Nomuni votavota, me vaka o ni sa vosa kina mai na ligana na Nomuni tamata o Mosese, ena Nomuni kauti ira tani mai kina na tamai keimami mai Ijipita, i Jiova na Kalou." 
<br /><span class="verse" id="54">54 </span>Sa qai yaco ni sa oti na nona masu o Solomoni kei na nona vakamamasu vei Jiova, sa qai tucake mai nai cabocabo ni soro ena nona a tekiduru tiko kei na nona dodoka tiko na ligana ki lomalagi. 
<br /><span class="verse" id="55">55 </span>Sa tucake ka vosa vakalouvinakataki ira na i soqosoqo taucoko ni Isireli ni sa vosa tiko vakadomoi levu ka vaka: 
<br /><span class="verse" id="56">56 </span>"Me vakalouvinakataki o Jiova, o koya sa solia na vakacegu vei ira na nona tamata na Isireli, me vaka na nona vosa ni yalayala. Sa sega ni yali e dua na ka mai na vosa kecega sa yalayala kina. O koya sa yalayala kina o koya mai vua na nona tamata o Mosese. 
<br /><span class="verse" id="57">57 </span>"Me tiko vata kei keda o Jiova na noda Kalou, me vaka sa tiko vata kei ira na tamada. Me kua ni biuti keda se guilecavi keda, 
<br /><span class="verse" id="58">58 </span>"Me rawa ni dreta kina na yaloda vei Koya me da muria kina na Nona sala, ka maroroya na Nona i vakaro, na Nona i lesilesi kei na Nona lewa â€“ me vaka sa vakarota vei ira na tamata. 
<br /><span class="verse" id="59">59 </span>"Me yaco mada ga na noqu vosa oqo â€“ o koya au sa vakamamasu kina vei Jiova, me voleka sara vei Jiova na noda Kalou ena siga kei na bogi â€“ me vakadeitaka tiko kina na nona i lakolako na Nona tamata kei na nodra i lakolako na Nona tamata na Isireli, me vaka sa gadrevi ena veisiga yadudua, 
<br /><span class="verse" id="60">60 </span>"Me ra kila kina na tamata kecega e vuravura ni o Jiova sa Kalou, ka sa sega tale dua. 
<br /><span class="verse" id="61">61 </span>"O koya oqo, mo ni yalodina kina vei Jiova na Nomuni Kalou ka muria na Nona i lesilesi ka maroroya na Nona i vakaro me vaka ena siga oqo." 
<br /><span class="verse" id="62">62 </span>Na tui kei ira kece na Isireli era sa tiko vata kei koya, era sa vakacabora na i soro ena mata i Jiova. 
<br /><span class="verse" id="63">63 </span>O Solomoni sa vakacabora na i soro ni veivinakati, o koya sa dau vakacabori vei Jiova, e: ruasagavulu ka rua na udolu na bulumakau, dua na drau ruasagavulu na udolu na sipi. Na tui kei ira kece na Isireli, era sa vakacabora na vale i Jiova. 
<br /><span class="verse" id="64">64 </span>Ena siga vata ga o ya sa vakatabuya na tikina e loma ni vale i Jiova: ni sa vakacabora mai kea nai soro kama, nai soro sila, na uro ni i soro ni veivinakati â€“ baleta nai cabocabo varasa ena mata i Jiova, sa lailai me ciqoma rawa nai soro kama, ni sa rui levu, na i soro ni veivinakati kei na i soro sila. 
<br /><span class="verse" id="65">65 </span>Ena gauna o ya sa cakava o Solomoni e dua na kakana levu â€“ vei ira kece na Isireli, o ira kece nai soqosoqo levu mai nai curucuru kei Ana ki na Mata ni Wai mai Ijipita, ena matai Jiova me vitu na siga ka vitu tale na siga â€“ rua na macawa 
<br /><span class="verse" id="66">66 </span>Ena i matai ni siga, nai kawalu ni siga, na tui sa vakatalai ira yani na tamata, era sa vosa vakalouvinakataka na tui ka lako yani ki na nodra i tikotiko ni ra sa sinai ena reki kei na mamarau ena yalodra, ena vuku ni veika vivinaka sa cakava o Jiova vua na nona tamata o Tevita, vei ira talega na Isireli na nona tamata.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
