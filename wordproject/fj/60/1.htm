<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Pita, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Pita</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Pita nai apositoloi Jisu Karisito, kivei ira sa nona na Kalou ka ra dui veilakoyaki tu ki Ponito, ki Kalatia, ki Kapatosia, ki Esia kei Picinia. 
<br /><span class="verse" id="2">2 </span>Ka era sa digitaki tu me vaka nona lewa na Kalou o Tamada, ka mera vakasavasavataki ena Yalo Tabu, ka vakamiraki tiko vei ira na dra i Jisu Karisito ena nodra talairawarawa. Ka me vakalevutaki vei kemudou na loloma kei na vakacegu. 
<br /><span class="verse" id="3">3 </span>Me rokovi na Kalou na Tama i Jisu Karisito, ka noda Turaga ena nona vakayacori keda me noda nai nuinui bulabula, ena kaukauwa ni tucake tale mai na mate i Jisu Karisito, me vaka na levu ni Nona lomani keda. 
<br /><span class="verse" id="4">4 </span>Me noda kina nai votavota sa sega ni bau ca vakadua se me vakacacani tu, ka sega ni rawa ni kautani na kena totoka, sa vakarautaki oti tu mai lomalagi me nomudou. 
<br /><span class="verse" id="5">5 </span>Oi kemudou sa taqomaki tu ena kaukauwa ni Kalou ena nomudou vakabauta, mo dou vakabulai kina ka waraka nai vakataotioti ni gauna. 
<br /><span class="verse" id="6">6 </span>Ena ka oqo mo dou reki tiko kina vakalevu sara, e dina ni vakalailai tikoga na nomudou na sotava tiko na veivakatovolei ni veika rarawa. 
<br /><span class="verse" id="7">7 </span>Ka me rawa ni laurai kina na vakabauta dina sara me tu vei keda, na vakabauta vaka oqo e talei mai na koula sa vakatovolei oti ena buka, ka ena vakacaucautaki, ka ena dokai, ka ena lagilagi ena Nona na rairai mai o Jisu Karisito. 
<br /><span class="verse" id="8">8 </span>O koya ka sega ni rawa ni laurai, ia dou sa lomana ga. E dina ni dou sega ni raici koya, ia dou sa vakabauta ga, ka dou sa reki tiko ena reki e sega ni cavuti rawa, ka dou vakasinaiti tu ena i serau ni Turaga. 
<br /><span class="verse" id="9">9 </span>Ka mo dou rawata kina nai tinitini ni nomudou vakabauta, sai koya na vakabulai ni yalomudou. 
<br /><span class="verse" id="10">10 </span>A bula oqo era vaqaqa ka via kila o ira na parofita, ena kena parofisaitaki tiko mai na loloma ena nomudou. 
<br /><span class="verse" id="11">11 </span>Ni ra sa vakadikeva tiko mai se gauna cava, se vakaevei na gauna sa vakatakila vei ira na yaloi Karisito ka tiko e yalodra, ni sa tukuni mada e liu na rarawa i Karisito kei na ka vinaka sara ena qai muri mai. 
<br /><span class="verse" id="12">12 </span>A sa vakatakila vei ira ni sega ena vukudra, ia vei keda ga, o ira era a vakaitavi ga mai ena kena vakaleleci mai nai tukutuku vinaka; ena kena vunautaki ena kaukauwa ni Yalo Tabu ka talai mai lomalagi â€“ na ka oqo era via kila talega na agilosi mera raica. 
<br /><span class="verse" id="13">13 </span>O koya oqo mo dou qai vauca vakaukauwa na vei sema ni lomamudou, dou yadra tiko, ka vakanuinui tiko me yaco mada nai vakataotioti, mo dou rawata na loloma ena kau mai vei kemudou ena nona rairai mai o Jisu Karisito. 
<br /><span class="verse" id="14">14 </span>Me vaka na gone e talairawarawa, ka mo dou kakua ni lesu tale kina vei gagadre ca, dou a dau vakayacora e liu ni dou a se butobuto tu; 
<br /><span class="verse" id="15">15 </span>Ia sa yalosavasava o Koya sa kacivi kemudou, dou yalosavasava talega oi kemudou ena nomudou i valavala kecega. 
<br /><span class="verse" id="16">16 </span>Ni sa volai tu, "Dou yalosavasava, Ni'u sa yalosavasava." 
<br /><span class="verse" id="17">17 </span>Kevaka dou sa masu vua me vaka ni sa tamamudou, o koya sa lewai ira yadua me vaka na nodra cakacaka, na nomudou i valavala me vinaka tiko, ka me salavata na nomudou rere tiko vua ena gauna lekaleka dou bula tiko kina oqo. 
<br /><span class="verse" id="18">18 </span>Ka mo dou kila ni dou a sega ni voli ena veika e caka wale, ena siliva, se koula, mai nai tovo vakasisila ka sa i vakarau tu ni nomudou bula, ka tekivu sara ga mai vei ira nomudou qase. 
<br /><span class="verse" id="19">19 </span>Ia, ena dra talei ga i Karisito, me vaka na lami sa sega ni ca e dua na tikina. 
<br /><span class="verse" id="20">20 </span>O koya a sa tu mai, ni se bera ni tauyavutaki o vuravura, ia sa qai vakaraitaki Koya mai ena gauna e muri oqo ena vukumudou. 
<br /><span class="verse" id="21">21 </span>Ena Vukuna sa vakabauti kina na Kalou, ni sa vakaturi Koya mai na mate ka vakaiukuukutaki Koya, me rawa ni dou vakabauta ka nuitaka kina na Kalou. 
<br /><span class="verse" id="22">22 </span>Dou sa vakasavasavataki ena yalomudou, ni dou vakabauta na vosa ni Kalou ena veituberi ni Yalo Tabu, ka mo dou veilomani vakaweiwekani, ena loloma e vinaka sara, kei na veilomani ena yalo e savasava. 
<br /><span class="verse" id="23">23 </span>Ka ni dou sa sucu vou tale, ka sega ena sore ni kau mate, ka ena sore ni kau bula, oqori ena vosa bula ni Kalou ka sa tudei ka Sega ni mudu, 
<br /><span class="verse" id="24">24 </span>Baleta "na tamata kece sa vaka ga na co, kei na ka e dokai vua na tamata sa vaka na se ni co. Sa dau madu na co, ka mira yani na sena. 
<br /><span class="verse" id="25">25 </span>Ia na vosa ni Kalou sa tudei ka sega ni mudu." Oqo sara ga na vosa ni tukutuku vinaka ka sa vunautaki tiko vei kemudou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
