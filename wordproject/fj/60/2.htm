<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Pita, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Pita</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O koya oqo, mo dou biuta tani na lomaca kecega na veivakaisini, na daulawaki, na yalovuvu kei na vosa dukadukali mai na gusumudou. 
<br /><span class="verse" id="2">2 </span>Ka mo dou vaka na gone se qai sucu, ena nomudou gadreva na vosa bula, me vaka na wai ni sucu dina, mo dou tubu cake kina, 
<br /><span class="verse" id="3">3 </span>Dou na qai kila dina kina na kena talei na loloma ni Kalou. 
<br /><span class="verse" id="4">4 </span>Dou lako mai vei Koya na Vatu bula, ka era a cati koya na tamata, ia sa digitaki Koya na Kalou me talei dina sara, 
<br /><span class="verse" id="5">5 </span>Oi kemudou talega, na vei vatu bula, dou a tara cake mo dou vale vakayalo, ka me mata bete yalosavasava, ka mo dou dau cabora nai soro vakayalo sa vinakata na Kalou ena vuku i Jisu Karisito. 
<br /><span class="verse" id="6">6 </span>O koya ka sa tu talega ena i volatabu, raica, Au sa vakadabera mai Saioni na vatu ni yavu ena tutu ni vale, sa digitaki, ka talei, o koya ena vakabauti Koya ena sega vakadua ni na vakamaduataki." 
<br /><span class="verse" id="7">7 </span>O koya oqo, vei kemudou sa vakabauta, ena talei sara o koya; ia vei ira sa sega ni vakabauta, "na vatu era a biuta o ira na matai ni vale sa yaco me kenai vakadei ena tutu ni vale," 
<br /><span class="verse" id="8">8 </span>Kei "Na vatu era sa tarabe kina Kei na vatu qiwa era sa bale kina." Era tarabe, ni ra talaidredre kina vosa ni Kalou, Ni ra sa nakita vaka kina. 
<br /><span class="verse" id="9">9 </span>Ia, oi kemudou nai tabatamata digitaki, a mata bete vakaturaga, a matanitu yalosavasava, oi kemudou na nona ka vakamareqeti na Kalou, ka mo dou vakaraitaka na nomudou vakavinavinakataki Koya, ena Nona a kauti kemudou tani mai ena butobuto ka vakatikori kemudou ena raramasese ka i qoroqoro. 
<br /><span class="verse" id="10">10 </span>Oi kemudou dou a sega tu ni nona na Kalou, ia oqo dou sa luve ni Kalou, dou a sega ni vakila tu na loloma ia oqo dou sa kila sara ga na titobu ni loloma. 
<br /><span class="verse" id="11">11 </span>Oi kemudou sa lomani, au sa vakamamasu vei kemudou oi kemudou sa nona na Kalou, mo dou maroroi kemudou mai na gagadre ca ni yago sa veimecaki kei na yalo, 
<br /><span class="verse" id="12">12 </span>Ka me uasivi na nomudou i valavala ena kedra maliwa na sega ni lotu, ni ra via vosataka e dua na ka ca baleti kemudou, ena sega ni rawa, ka ni ra raica sara tu ga na uasivi ni bula dou bulataka, ena ka oqori era na vakarokorokotaka kina na Kalou. 
<br /><span class="verse" id="13">13 </span>Dou talairawarawa kina i lesilesi kecega ni tamata ena vuku ni Turaga, se vua na tui o koya sa cecere sara nona lewa, 
<br /><span class="verse" id="14">14 </span>Se vei ira na liuliu ni matanitu, se vei ira mada ga era talai mai mera mai veivesuki ena vuku ni cala, me ra vakavinavinakataki ni ra cakava tiko na cakacaka vinaka. 
<br /><span class="verse" id="15">15 </span>Sai koya oqo na loma ni Kalou, meda dau caka vinaka tikoga, ka me rawa ni sogota kina na nona vosa vakalialia na tamata lialia â€“ 
<br /><span class="verse" id="16">16 </span>Ni dou sa galala, dou kakua ni vunitaki kemudou ena nomudou galala, ia dou bula me vaka na tamata ni Kalou. 
<br /><span class="verse" id="17">17 </span>Dou rokova na tamata kecega. Lomani ira na veiwekani. Dou rerevaka na Kalou ka doka na Tui. 
<br /><span class="verse" id="18">18 </span>Oi kemudou na tamata lotu, dou talairawarawa vei ira na nomudou turaga ena rere, ka sega vei ira ga na turaga vinaka, se turaga yalo malumalumu, vei ira talega na turaga e voravora nona veiliutaki. 
<br /><span class="verse" id="19">19 </span>Ni sa uasivi sara na bula me vaka oqo, ka sa vosota na rarawa ni sa vakararawataki vaka sega dodonu, ka ni vinakata me toso vua na Kalou. 
<br /><span class="verse" id="20">20 </span>A ka vinaka cava dou na rawata, kevaka mo dou mokulaki ena nomudou cala, ka dou qai vosota? Ia ni dou cakava na ka vinaka, dou qai vakararawataki, ni dou vosota, ena saumi kemudou kina na Kalou. 
<br /><span class="verse" id="21">21 </span>Ena ka sara ga oqori dou kacivi kina, baleti Karisito sa mai vosota na rarawa ena vukuda, ka laiva mai vei keda e dua nai vakarau ni bula me rawa ni da muria na mawe ni yavana. 
<br /><span class="verse" id="22">22 </span>Ni sa sega ni kitaka e dua nai valavala ca, ka sa sega ni vosa veicavilaki na gusuna. 
<br /><span class="verse" id="23">23 </span>Ni sa vakalialiai, e sega ni via sauma lesu; Ni sa kune ka rarawa, e sega ni vosa kudrukudru, Ia sa soli Koya taucoko ga vei koya sa ia na lewa dodonu; 
<br /><span class="verse" id="24">24 </span>O koya sara ga e colata na noda i valavala ca me tau ena yagona kina kauveilatai; Me rawa kina vei keda ni da a mate tu ena vuku ni valavala ca, meda bula vua na Kalou, ia na we ni kena kuita eda sa mai vakabulai kina. 
<br /><span class="verse" id="25">25 </span>Ni dou sa vakataki ira na sipi sa lako sese, ia oqo dou sa lesu tale vei Koya nai vakatawa o Koya ka dau tiko ena yalomudou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
