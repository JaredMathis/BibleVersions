<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Roma, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Roma</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Paula, nai talatala i Jisu Karisito, sa kacivi mei apositolo, ka tawasei me'u tukuna nai tukutuku vinaka ni Kalou. 
<br /><span class="verse" id="2">2 </span>Ni sa yalataka sara tu mai liu o Koya, ena gusudra na Nona parofita, ka sa volai tu mai ena i Vola Tabu, 
<br /><span class="verse" id="3">3 </span>Me baleti Koya na Luvena o Jisu Karisito na noda Turaga, ka mai sucu vakatamata mai na kawa i Tevita, 
<br /><span class="verse" id="4">4 </span>E mai vakaraitaka ni o Koya na Luve ni Kalou, ena kaukauwa ni Yalo Tabu, ena Nona tucake mai na mate. 
<br /><span class="verse" id="5">5 </span>Mai Vua keitou sa rawata kina na loloma kei na cakacaka vaka i Apositolo, me keitou tukuna kina vei ira na veimatanitu tani, me ra talairawarawa ka vakabauta na vosa ena Vukuna, 
<br /><span class="verse" id="6">6 </span>Oi kemudou talega dou sa tiki tiko ni kaci oqo, ni dou sa digitaki oti vei Jisu Karisito; 
<br /><span class="verse" id="7">7 </span>Vei kemudou mai Roma, oi kemudou na ka lomani vua na Kalou, na nona tamata digitaki me nomudou na loloma kei na vakacegu ni Kalou na Tamada kei na noda Turaga o Jisu Karisito. 
<br /><span class="verse" id="8">8 </span>Taumada au vakavinavinaka vua na noqu Kalou, ena vuku i Jisu Karisito me baleti kemudou kecega, ena vuku ni nomudou vakabauta ni sa roboti vuravura taucoko na kena i tukutuku. 
<br /><span class="verse" id="9">9 </span>Na noqu i vakadinadina na Kalou, au sega ni dau cegu ni masulaki kemudou ena vuku ni dredre dou dau sotava, ni'u sa qaravi Koya ena yaloqu dina, ena vuku ni tukutuku vinaka nei Koya na Luvena. 
<br /><span class="verse" id="10">10 </span>Au sa dau kerea tiko, me dua na gauna vinaka me vakarautaka vei au ena nona lewa ga na Kalou, me'u rawa ni lako yani kina vei kemudou. 
<br /><span class="verse" id="11">11 </span>Au sa dau gadreva makawa sara tiko mai me'u raici kemudou, me'u vakatikora vei kemudou eso nai solisoli vakayalo, me rawa ni dou tauyavutaki vinaka kina. 
<br /><span class="verse" id="12">12 </span>Ka me rawa talega ni veivakaukauwataki na nomudou vakabauta vei au, kei na noqu vakabauta vei kemudou. 
<br /><span class="verse" id="13">13 </span>Au vinakata mo dou kila na veiwekani, ni sa noqui nakinaki makawa tiko mai me'u raici kemudou (ia au sa dau tarovi tiko me yacova mai oqo) Ni'u sa vinakata me'u tamusuka mai na vua ni nomudou cakacaka, me vakataki ira na veimatanitu tani. 
<br /><span class="verse" id="14">14 </span>Oi au na tamata lewai vei ira na kai Kirisi kei ira na lewe ni veivanua wale, vei ira na vuku kei ira na sega ni vuku. 
<br /><span class="verse" id="15">15 </span>Ni'u sa vinakata dina, me vaka ni'u sa vakarautaki au oti tu, me'u lako yani i Roma vei kemudou, ka vunautaka nai tukutuku vinaka. 
<br /><span class="verse" id="16">16 </span>Au sa sega ni maduataka nai tukutuku vinaka I Karisito, ni sai koya oqo, na kaukauwa ni Kalou me veivakabulai vei ira kecega sa vakabauta, sa liu vei ira na Jiu kei ira talega na kai Kirisi. 
<br /><span class="verse" id="17">17 </span>Ni sa vakaraitaki mai kina, na dodonu ni Kalou mai na vakabauta kina vakabauta; ni sa volai, "Na yalododonu ena bula ena vakabauta." Na Cudru Ni Kalou Vei Ira Na Sega Ni Dodonu 
<br /><span class="verse" id="18">18 </span>Na nona cudru na Kalou sa vakatakilai mai lomalagi, me baleti ira na tamata sega ni savasava kei ira na sega ni dodonu, 
<br /><span class="verse" id="19">19 </span>Era sa kila vinaka sara tu ga na dina ni Kalou, ni sa vakaraitaka oti vei ira na Kalou. 
<br /><span class="verse" id="20">20 </span>Ena sega ni dua na nodra i ulubale, ni Kalou sa vakaraitaka na Nona i valavala mai nai vakatekivu, ena veika e bulia kei na Nona kaukauwa va Kalou ena veika bula e raici rawa. 
<br /><span class="verse" id="21">21 </span>O ira oqo era sa kila oti tu na Kalou, ka ra sega ni bau via vakarokorokotaki Koya me vaka ni sa Kalou, era sega ni via vakavinavinaka, na nodra vakasama era vakanananutaka tu ga na veika dukadukali, ka sa yaco kina me vakabutobutotaki ka lialia na nanuma ni lomadra. 
<br /><span class="verse" id="22">22 </span>Era via vakaraitaka tiko ni ra tamata vuku, sa qai tukuni ira tikoga mai na levu ni nodra lialia, 
<br /><span class="verse" id="23">23 </span>Ena nodra vakaisosomitaka na qaravi ni Kalou bula, ena nodra kauta mai na vatu kei na kau, me ra bulia kina na manumanu vuka, na manumanu yava i va, na manumanu qasi voli, kei na i vakatakarakara ni tamata. 
<br /><span class="verse" id="24">24 </span>O koya oqo, na Kalou sa qai solia vei ira na yalo, me ra sega ni kila na vinaka kei na ca kei na nodra sa cakava ga na dodomo ca ni yalodra, me vaka na ka era sa vinakata, 
<br /><span class="verse" id="25">25 </span>Era veisautaka na dina ni Kalou mai na ka lasulasu, era cuva ka qarava na ka sa buli, ka sa sega ni o Koya na Dauveibuli, o Koya sa dodonu me vakalagilagi ka sega ni mudu. Emeni. 
<br /><span class="verse" id="26">26 </span>Oqori na vuna, sa solia ga kina vei ira na Kalou, me ra sa cakava na veika vakasisila me vaka nodra gagadre. O ira na kena yalewa era sa domona tale na yalewa ka sega ni tagane. 
<br /><span class="verse" id="27">27 </span>O ira talega na tagane era sa besetaka na yalewa, era sa qai domona tale na tagane, me ra sa veiwatini ga vakatagane, o koya oqo sa saumi kina vei ira nai sau dodonu ni nodra i valavala. 
<br /><span class="verse" id="28">28 </span>Ia kevaka me ra sega ni via vakarokorokotaka tikoga na Kalou, na Kalou ena solia vei ira na vakasama cala, me ra cakava kina na veibasai ni bula vakatamata. 
<br /><span class="verse" id="29">29 </span>Me ra vakasinaiti tu ena veika dukadukali, na veibutakoci, na yalo e ca, na kocokoco, na veivakacacani, dauvuvu, daulaba, dauveiqati, dauveivakaisini, dauvakanananutaka na ca, dau vosa kudrukudru lo, 
<br /><span class="verse" id="30">30 </span>Me ra dauveikaseti, me ra sega ni taleitaka na Kalou, me ra i valavala kaukauwa, era dau dokadoka. Era dau viavialevu, era dau segata me yaco na tiko veicati, era dau talaidredre vei ira nodra i tubutubu, 
<br /><span class="verse" id="31">31 </span>Sa sega vei ira na yalo ni vakatulewa vinaka, sa sega ni ra tamata me vakabauti, sa sega ni tu vei ira na yalo ni loloma, sa sega na veivosovosoti vei ira, sa yali ena nodra bula na veikawaitaki; 
<br /><span class="verse" id="32">32 </span>Ni ra sa kila vinaka na Nona lewa dodonu na Kalou, o ira kece era bulataka tiko nai valavala sa vakaoqo, nai totogi duadua ga ena vakayacori vei ira me vakamatei, era sega walega ni cakava, era vakauqeta na tamata me ra cakava talega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
