<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"O koya oqo mo ni lomani Jiova na nomuni Kalou ka maroroya na Nona i tukutuku, na Nona i lesilesi, na Nona lewa, kei na Nona i vakaro kecega. 
<br /><span class="verse" id="2">2 </span>"Mo ni kila ena siga oqo Ni'u sa sega ni vosa vei ira na luvemuni, o ira sa sega ni kila, era sa sega talega ni raica na Nona veitotogitaki na Kalou o Jiova, na Nona cecere, na Nona qaqa kei na ligana kaukauwa sa dodo tiko yani â€” 
<br /><span class="verse" id="3">3 </span>"Na Nona mana kei na Nona cakacaka sa cakava mai Ijipita kivei Fero na tui; 
<br /><span class="verse" id="4">4 </span>"Na veika e cakava vei ira na mataivalu ni Ijipita, na nodra ose kei na kena kareti ena Nona cakava na Wasawasa Damudamu me vakaluvuci ira ena nodra sa cicivi kemuni tiko mai, kei na nodra vakarusai; 
<br /><span class="verse" id="5">5 </span>"Na veika e cakava vei kemuni mai na vanua liwa me yacova ni o ni sa tiko oqo; 
<br /><span class="verse" id="6">6 </span>"Kei na veika se cakava vei Decani kei Abirama na luvei Eliapi na luvei Rupeni; ena kena tadola na qele, qai tilota ira na tamata, na nodra kawa, na nodra vale laca kei na ka kece era taukena ena kedra maliwa na Isireli â€” 
<br /><span class="verse" id="7">7 </span>"Na matamuni sa raica kece na veika lelevu sa cakava o Jiova na Kalou. 
<br /><span class="verse" id="8">8 </span>"O koya mo ni qai maroroya nai vakaro kece au sa vakarota veikemuni ena siga oqo, mo ni kaukauwa kina, ka lako, ka taukena na vanua o ni sa takosova tiko mo ni taukena, 
<br /><span class="verse" id="9">9 </span>"Me rawa ni o ni bula balavu kina ena vanua sa yalayala kina o Jiova me solia vei ira na nomuni qase, ki vei ira kei ira na nodra kawa, na vanua sa drodro kina na sucu kei na oni." 
<br /><span class="verse" id="10">10 </span>"Na vanua o ni sa lakova tiko oqori mo ni taukena, sa sega ni tautauvata kei na vanua o Ijipita o ni a lako mai kina, na vanua o ni a tea kina na sila, ka vakasuasuataka e yavamuni me vaka na veirourou; 
<br /><span class="verse" id="11">11 </span>"Ia, o ni sa takosova oqo mo ni taukena, na vanua sa tu kina na veidelana kei na veibuca, sa gunuva tikoga na wai ni uca mai lomalagi, 
<br /><span class="verse" id="12">12 </span>"Na vanua sa rui kauwaitaka vakalevu na Kalou o Jiova; sa tiko ga kina na matai Jiova na Kalou mai nai vakatekivu ni yabaki me yacova ni sa cava na yabaki. 
<br /><span class="verse" id="13">13 </span>'Ena yaco kevaka o ni sa qarauna mo ni muria ka talairawarawa ki na Noqu vosa ka'u sa vakarota veikemuni e daidai, o ya mo ni lomani Jiova na nomuni Kalou ka qaravi koya ena yalomuni kei na lomamuni taucoko. 
<br /><span class="verse" id="14">14 </span>'Au na solia na uca ena kena gauna dodonu, na uca sa liu kei na uca qai tau e muri, me rawa ni o ni tamusuka kina na sila, na waini kei na waiwai. 
<br /><span class="verse" id="15">15 </span>'Au na vakatubura na co ena nomuni vanua me ra kana kina na manumanu, me rawa ni o ni kana ka mamau tiko.' 
<br /><span class="verse" id="16">16 </span>"Mo ni qarauni kemuni vinaka ga, de qai vakaisini na yalomuni ka vuki tani me qarava na vei ka sa sega ni Kalou, 
<br /><span class="verse" id="17">17 </span>"De na qai tubu na cudru ni Kalou vei kemuni, me sogota na lomalagi me kua ni tau kina na uca, me kua ni solia na qele na vuana, me rawa ki na ni o ni rusa vakatotolo mai na vanua vinaka sa solia veikemuni o Jiova. 
<br /><span class="verse" id="18">18 </span>"Mo ni maroroya sara na vosa oqo ena yalomuni kei na lomamuni, mo ni vauca mei vakatakilakila ena ligamuni, me dua talega me vaka na i ubi e maliwa ni matamuni. 
<br /><span class="verse" id="19">19 </span>"Mo ni vakavulica vei ira na luvemuni, mo ni dauveivosaki kina ni kemuni sa dabe tiko e lomanivale, ni kemuni sa lako tiko ena sala, ni, ni kemuni sa davo tiko, ni kemuni sa duri cake talega. 
<br /><span class="verse" id="20">20 </span>"Mo ni vola talega ena duru ni katuba ni nomuni vale, ena matamata ni nomuni vale talega, 
<br /><span class="verse" id="21">21 </span>"Me vakalevutaki kina na nomuni veisiga kei na nodra veisiga na luvemuni ena vanua sa yalataka vei ira na tamamuni, me solia vei ira, me vaka na veisiga vakalomalagi e vuravura. 
<br /><span class="verse" id="22">22 </span>"Kevaka o ni sa maroroya vakavinaka mai vakaro kece au sa vakarota veikemuni mo ni cakava â€” mo ni lomani Jiova na nomuni Kalou ka lako e Nona sala ka mo ni kukube matua Vuaâ€” 
<br /><span class="verse" id="23">23 </span>"Na Kalou ena cemuri ira kece na veimatanitu mai matamuni, ka o ni na vakasesea na veimatanitu lelevu ka qaqa oqo mai vei kemuni. 
<br /><span class="verse" id="24">24 </span>"Na vanua kece sa butuka na yavamuni sa na nomuni, mai na vanua liwa ki Lepanoni, mai na uciwai levu na Uferetisi, me yaco sara ki na Wasawasa mai na Ra nai yalayala ni nomuni vanua. 
<br /><span class="verse" id="25">25 </span>"E na sega ni dua e tagane me tu rawa e matamuni, na Kalou o Jiova ena biuta na kemuni rogorogo kei na dua na rere levu ena vanua kecega o ni sa butuka, me vaka ga sa vosa kina vei kemuni o Koya. 
<br /><span class="verse" id="26">26 </span>"Au sa tauca e matamuni na kalouvinaka kei na kalouca: 
<br /><span class="verse" id="27">27 </span>"Na kalouvinaka kevaka o ni sa vakarorogo ka muria nai vakaro kece i Jiova na nomuni Kalou, au sa vakarota e daidai; 
<br /><span class="verse" id="28">28 </span>"Na kalouca kevaka o ni sa bese ni talairawarawa ki nai vakaro i Jiova na nomuni Kalou sa tauci veikemuni e daidai ka muria na Kalou tani eso, o ni a sega tu ni kila. 
<br /><span class="verse" id="29">29 </span>"Ena qai yaco ni sa kauti kemuni mai o Jiova na nomuni Kalou kina vanua o ni sa lakova tiko oqori me taukena, mo ni biuta na kalouvinaka ena ulunivanua o Kerisimi kei na kalouca ena ulunivanua o Ipali. 
<br /><span class="verse" id="30">30 </span>"Era sa sega beka ni tiko mai na tai kadua ni Joritani me vaka ki na dromudromu ni matanisiga, ena nodra vanua na kai Kenani era sa tiko ena veibasai ni buca mai Kilikali; ena yasa ni veivunikau mai More? 
<br /><span class="verse" id="31">31 </span>"O ni na takosova na Joritani ka o ni na lako me taukena na vanua sa solia veikemuni o Jiova na nomuni Kalou, o ni na taukena ka tiko kina. 
<br /><span class="verse" id="32">32 </span>"O ni na qarauna kina me maroroya nai lesilesi kece kei na lewa kece, au sa biuta veikemuni ena siga oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
