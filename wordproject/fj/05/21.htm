<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Kevaka sa kune e dua sa davo matemate tu ena dua na vanua sa solia vei kemuni o Jiova mo ni taukena, ka sa sega ni kilai se mate vakacava, 
<br /><span class="verse" id="2">2 </span>"O ira na nomuni qase kei ira na nomuni turaganilewa, me ra lako yani ka vakarautaka na kena balavu mai na koro voleka ki na vanua sa kune kina na mate. 
<br /><span class="verse" id="3">3 </span>"O ira kece na qase ena koro sa voleka duadua ki na yago ni mate, me ra taura mai e dua na bulumakau gone sara e se bera ni vakacakacakataki, se me sa colata nai vua e domona. 
<br /><span class="verse" id="4">4 </span>"Me ra qai kauta mai na bulumakau oqo o ira na qase ni koro ki na dua na buca sa drodro vinaka kina na wai ka se bera talega ni siviyarataki se tei, me ra qai musuka na domo ni bulumakau gone oqo ena buca o ya. 
<br /><span class="verse" id="5">5 </span>"O ira na bete kei ira na luvei Livai me ra qai lako voleka mai, ni sa digitaki ira na Kalou me ra cakava na cakacaka ni veiqaravi Vua, ka veivakalouvinakataki ena yaca i Jiova, ena nodra vosa, na veibeitaki se dredre kece se veivala kece, sa na vakaoti kina. 
<br /><span class="verse" id="6">6 </span>"O ira kece na qase ena koro sa voleka ki na vanua ni mate me savata na ligadra ena dela ni bulumakau gone sa musuki oti na domona ena buca. 
<br /><span class="verse" id="7">7 </span>"Me ra qai vosa ka vaka: 'Na ligai keimami sa sega ni vakadavea na dra oqo, se sa raica na matai keimami. 
<br /><span class="verse" id="8">8 </span>'Mo ni vakarautaka na veisorosorovi, i Jiova me baleti ira na Nomuni tamata na Isireli, o ira o ni sa volia, mo ni kua ni vakatara na dra sega cala oqo vei ira na Isireli na Nomuni tamata.' E dua nai soro ni veibuluti oqo sa caka tiko ena vukudra, ena vuku ni dra sa vakadavei oti. 
<br /><span class="verse" id="9">9 </span>"Mo ni biuta tani kina na yalo beitaki ena vuku ni dra sega cala o ya mai vei kemuni, ni o ni sa cakava na veika e dodonu ena mata i Jiova. 
<br /><span class="verse" id="10">10 </span>"Ni kemuni sa lako ka ia nai valu kei ira na meca, ka sa soli ira ki na ligamuni o Jiova na nomuni Kalou, ka era sa nomuni kaivesu, 
<br /><span class="verse" id="11">11 </span>"Ka o sa raica mai vei ira na vesu e dua na yalewa rairai vinaka, ka o sa gadrevi koya ka vinakata me sa watimu, 
<br /><span class="verse" id="12">12 </span>"Mo qai kauti koya mai ki na nomu vale, me qai tasi na uluna ka kotiva nai taukuku ni ligana. 
<br /><span class="verse" id="13">13 </span>"Me qai kau laivi nai sulu ni kaivesu, me qai vakalolokutaki tamana kei tinana me dua na vula; ni oti o ya mo qai moceri koya ka mo sa watina tagane ka me watimu yalewa o koya. 
<br /><span class="verse" id="14">14 </span>"Kevaka o sa mani sega ni taleitaki koya, mo qai sereki koya, mo kua ni volitaki koya ena i lavo; mo kakua ni cakacaka vakaca vei koya, baleta ni o sa vakamalumalumitaki koya. 
<br /><span class="verse" id="15">15 </span>"Kevaka e dua na tagane sa rua na watina, e dua sa lomani vakalevu ka dua e lomani vakalailai, ka e rau sa vakaluveni ruarua vei koya, kevaka sa sucu na ulumatua mai vua sa lomani vakalailai, 
<br /><span class="verse" id="16">16 </span>"Ni sa yaco na gauna me sa wasei kina nai votavota vei ira na luvena tagane, me kua ni soli nai votavota ni ulumatua vua na luvei na watina sa rui lomana vakalevu. 
<br /><span class="verse" id="17">17 </span>"Me soli ga vua na luvena ulumatua dina mai vua na watina sa lomana ga vakalailai ni sa soli vua e rua nai votavota ena veika kece sa taukena, ni sai koya ga nai tekitekivu ni nona kaukauwa; na dodonu ni ulumatua sa nona ga. 
<br /><span class="verse" id="18">18 </span>"Kevaka e dua na tamata sa dua tiko na luvena e dautalaidredre ka dau vakadrecike. O koya sa dau bese ni rogoca na vosa i tamana, se na domo i tinana, o koya ni sa vunauci qai bese ga ni vakarorogo vei rau, 
<br /><span class="verse" id="19">19 </span>"Me rau qai tauri koya na tamana kei na tinana ka kauti koya mai vei ira na qase ni koro, ena matamata ni koro. 
<br /><span class="verse" id="20">20 </span>"Me rau qai tukuna vei ira na qase ena koro, 'Oqo na luvei keirau sa dau talaidredre ka vakadrecike, sa bese ni via vakarogoca na domo i keirau, sa gone daukana ka daumateni.' 
<br /><span class="verse" id="21">21 </span>"O ira na qase kece ena koro, me ra qai vakaviriki o ya ena vatu me mate sara. Mo ni qai biuta tani kina na tamata ca mai veikemuni, me ra rogoca kece na Isireli ka rere. 
<br /><span class="verse" id="22">22 </span>"Kevaka sai valavala ca e dua na tamata e dodonu me vakamatei kina, ka sa vakamatei, ni kemuni sa vakaliligi koya ki na vunikau, 
<br /><span class="verse" id="23">23 </span>"Me kua ni dua na bogi taucoko ena nona lili tu ena vunikau, mo ni buluti koya ga ena siga tikoga o ya, mo ni kua kina ni vakadukadukalitaka na vanua sa solia vei kemuni o Jiova na nomuni Kalou me nomuni votavota; ni o koya sa vakaliligi sa vakaloucataki mai vua na Kalou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
