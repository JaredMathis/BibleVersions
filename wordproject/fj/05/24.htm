<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 24 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24</span>
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 24</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ni sa taura e dua na yalewa e dua na tagane me watina ka sa vakamautaka, ka sa qai yaco tale me sega ni taleitaki koya, baleta ni sa raica e so na ka dukadukali mai vua, ka sa vola e dua nai vola ni veisere vua na yalewa, sa biuta sara e ligana ka vakatalai koya tani mai vale, 
<br /><span class="verse" id="2">2 </span>"Ni sa lako tani mai vale o koya, ka sa lako me la'ki watina tale e dua na tagane, 
<br /><span class="verse" id="3">3 </span>"Kevaka sa sega ni taleitaki koya, o koya nai karua ni watina ka sa solia vua nai vola ni veisere ki na ligana ka vakatala tani mai vale, se, kevaka sa mani mate nai karua ni watina, o koya e a kauti koya mai, 
<br /><span class="verse" id="4">4 </span>"O koya na matai ni watina sa tabu ni tauri koya tale, baleta ni sa vakacacani koya oti, oqo e dua na ka tabu ena mata i Jiova, mo ni kua gona kina ni kauta mai nai valavala ca ena vanua sa solia vei kemuni o Jiova na nomuni Kalou me nomuni votavota. 
<br /><span class="verse" id="5">5 </span>"Ni sa taura e dua na yalewa e dua na tagane me watina, sa tabu sara me lako ki nai valu, se me soli tale vua e dua na ka me cakava, me vakagalalataki o koya me dua na yabaki, ka me tiko mada ga e vale me vakamarautaka tiko kina na watina ena veisiga. 
<br /><span class="verse" id="6">6 </span>"Sa tabu ni dua e taura na vatu ni qaqi sila me veiyalayalati kina, ni vatu oqori sa nona bula na kena i taukei. 
<br /><span class="verse" id="7">7 </span>"Kevaka sa kune ni dua e taura vakavesu e dua vei ira na tacina na Isireli, qai cakacaka vakaca vua se volitaki koya, me vakamatei na tamata o ya, mo ni qai kauta tani na ka ca o ya ena kemuni maliwa. 
<br /><span class="verse" id="8">8 </span>"Mo ni qarauna na tete ni vukavuka, mo ni qarauna mo ni vakamuria kece ka cakava na veika kecega era sa vakavuvulitaka na bete kei na Livai, me vaka Au sa vakarota vei ira, mo ni qarauna, mo ni muria. 
<br /><span class="verse" id="9">9 </span>"Mo ni nanuma na veika e cakava na Kalou vei Miriama ena sala ena nomuni lako tani tiko mai Ijipita! 
<br /><span class="verse" id="10">10 </span>"Ni kemuni sa solia tiko vei tacimuni e dua na ka, mo ni kua ni lako ki na nona vale me solia mai vei kemuni e dua na yalayala. 
<br /><span class="verse" id="11">11 </span>"Kevaka o ni sa tucake tu e tuba, ka sa lako mai na tamata o ni a soli ka vua, me kauta mai na ka sa yalayala kina vei kemuni. 
<br /><span class="verse" id="12">12 </span>"Kevaka sa dravudravua na tamata o ya, me kua ni tiko vakadede vei kemuni na ka sa yalataka. 
<br /><span class="verse" id="13">13 </span>"Me vakasukai tale vei koya na ka sa yalataka ni se bera ni dromu na matanisiga me moce vata kei na nonai sulu ka vosa vinakataki kemuni, ka ena dodonu kina vei kemuni ena mata ni Kalou o Jiova. 
<br /><span class="verse" id="14">14 </span>"Mo ni kua ni vakaicolacolataki koya e dua na bobula sa voli ni sa dravudravua ka vakaloloma, se sa tacimuni se vulagi sa tiko ena vanua ena loma ni nomuni bai. 
<br /><span class="verse" id="15">15 </span>"Ena veisiga kece, mo ni solia vua na kena i sau, ka me sa soli vua ni bera ni dromu na matanisiga, ni sa dravudravua o koya ka sa vakanamata tuga ki na kena i sau, de qai tagi vua na Kalou o koya, qai wili veikemuni mei valavala ca. 
<br /><span class="verse" id="16">16 </span>"Sa tabu ni vakamatei na tama ena vuku ni luvedra, se o ira na gone ena vuku ni tamadra, ni sa dodonu me mate ga na tamata ena vuku ni nona i valavala ca. 
<br /><span class="verse" id="17">17 </span>"Mo ni kua ni vakatanitaka na lewa ena vukudra na vulagi kei ira na luve ni yali, se mo ni taura na nona i sulu na yada me ia kina na veiyalayalati. 
<br /><span class="verse" id="18">18 </span>"Mo ni nanuma ga ni o ni a bobula tu mai Ijipita, ka qai voli kemuni mai kea na Kalou o Jiova, o ni sa vakaroti kina mo ni cakava oqo. 
<br /><span class="verse" id="19">19 </span>"Ni kemuni sa tamusuka na nomuni were ka guilecava e dua nai binibini mai kea, mo ni kua ni lesuva tale, me sa tu ga me kedra na luveniyali, na yada kei ira na vulagi, me vakasaututaka kina o Jiova na cakacaka kecega ni ligamuni. 
<br /><span class="verse" id="20">20 </span>"Ni kemuni sa tauca na nomuni vei olive, mo ni qai biuta tu na kena vo, me kedra na vulagi, na luveniyali kei ira na yada. 
<br /><span class="verse" id="21">21 </span>"Ni kemuni sa kumuna na nomuni vaini mai na kena were, mo ni kua ni kauta kece, na kena vo me medra na vulagi, na luveniyali kei ira na yada. 
<br /><span class="verse" id="22">22 </span>"Mo ni nanuma ga, ni kemuni a bobula tu mai na vanua o Ijipita; o koya oqo Au sa vakaroti kemuni kina mo ni cakava oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
