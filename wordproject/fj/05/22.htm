<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ni kemuni sa raica na nona bulumakau kei na nona sipi na tacimuni ni sa lako sese tiko, ka o ni qai via sega ni kila, mo ni kila ni dodonu mo ni kauta lesu mai vua. 
<br /><span class="verse" id="2">2 </span>"Kevaka sa sega ni tiko voleka veikemuni o tacimuni, se o ni sa sega beka ni kilai koya, mo ni qai kauta mai ki na nomuni vale me tiko ga vei kemuni me yacova ni sa vakasaqara mai o tacimuni, mo ni qai solia lesu vua. 
<br /><span class="verse" id="3">3 </span>"Me vaka talega kina na nona Asa kei na nona i sulu talega. Na veika kecega i tacimuni sa yali, ka o ni sa kunea, mo ni qai vakasuka vua ka kakua ni vunitaka. 
<br /><span class="verse" id="4">4 </span>"Kevaka sa lutu na nona Asa se bulumakau ena sala, ka o ni qai vunitaki kemuni, e dodonu mo ni vukei koya ena kena vakagalalataki. 
<br /><span class="verse" id="5">5 </span>"Sa tabu vua na yalewa me daramaka e dua na ka e vakatakilakilataka na tagane, se me dua na tagane me daramaka e dua nai sulu e vakatakilakilataki ki na na yalewa, o ira kece sa cakava oqo, era sa cakacaka vakasisila vua na Kalou o Jiova. 
<br /><span class="verse" id="6">6 </span>"Kevaka o ni sa mani sotava e dua na sova ni manumanu vuka ena sala, ni sa toka ena vunikau se ena dela ni qele, ka sa sega tiko na yaloka se luvena, ka sa dabe toka e delana na tinana, mo ni kakua ni taura ruarua na tinana kei na luvena; 
<br /><span class="verse" id="7">7 </span>"Mo ni laiva na tinana me lako, ka kauta ga na luvena, me vinaka kina vei kemuni, ka me balavu talega kina na Nomuni bula. 
<br /><span class="verse" id="8">8 </span>"Ni kemuni sa tara e dua na vale vou, mo ni qai cakava nai cavacava tatarovi ena dela ni vale mo ni kua ni beitaki kina ena vakadave dra kevaka e dua sa lutu mai dela ni vale. 
<br /><span class="verse" id="9">9 </span>"Mo ni kua ni cavuraka na nomuni sore ni vaini vata kei soreni kau tale eso, de ra na qai vakacacani na vua ni nomuni vaini. 
<br /><span class="verse" id="10">10 </span>"Mo ni kua ni vakayagataka na siviyara ni rau sa vesu me cakacaka vata e dua na bulumakau kei na dua na asa. 
<br /><span class="verse" id="11">11 </span>"Mo ni kua ni daramaka nai sulu e duidui na kena mataqali, me vaka ni veiwaki na vutinisipi kei na lineni. 
<br /><span class="verse" id="12">12 </span>"Mo ni bukia na tutu ni sulu vava, o ni sa dau ubi kemuni kina. 
<br /><span class="verse" id="13">13 </span>"Kevaka e dua na tagane sa taura e dua na yalewa, ka rau sa tiko vata sara ka sa qai cati koya tale. 
<br /><span class="verse" id="14">14 </span>"Ka sa qai beitaka na goneyalewa e nai valavala vakamadua ka vakarogorogocataka na yacana ka tukuna tiko, 'Au sa taura na yalewa oqo, ka keirau sa tiko vata, au sa qai kunea ni sa vakacacani oti tu o koya,' 
<br /><span class="verse" id="15">15 </span>"Oi rau na tamana kei tinana na goneyalewa oqo, e rau sa kauta mai nai vakadinadina ni lasu na veibeitaki o ya vei ira na qase e na matamata ni koro. 
<br /><span class="verse" id="16">16 </span>"Sa vosa vei ira na qase o tama ni goneyalewa ka vaka, au sa solia na luvequ goneyalewa oqo vua na tagane oqo me watina, ia oqo sa qai cati koya ni sa mocera oti. 
<br /><span class="verse" id="17">17 </span>'Oqo sa beitaki na goneyalewa oqo ena i valavala e veimaduataki ka tukuna, "Au sa kunea na luvemu goneyalewa oqo ni sa veikilai oti kei na tagane." Oqo nai vakadinadina ni lasu na tagane na luvequ goneyalewa oqo.' E rau sa qai tevuka nai sulu mei vakadinadina vei ira na qase ni koro. 
<br /><span class="verse" id="18">18 </span>"O ira na qase ni koro o ya, me ra qai kauta na tagane o ya, ka totogitaka; 
<br /><span class="verse" id="19">19 </span>"Me ra totogitaka ena nona sauma e dua na drau na dola vua na tama ni goneyalewa, baleta ni sa vakarogorogocataka e dua na goneyalewa dina ni Isireli. Me taura talega me watina ni nona bula taucoko ka tabu ni solia vua nai vola ni veibiu se veisere. 
<br /><span class="verse" id="20">20 </span>"Kevaka sa dina, ni sa sega ni kune vua na goneyalewa nai vakatakilakila ni se tabu tagane dina, 
<br /><span class="verse" id="21">21 </span>"Me ra qai kauta mai na goneyalewa ki na matanikatuba nei tamana, ka me ra vakaviriki o ya ena vatu o ira na tagane ni koro o ya me mate, baleta ni sa cakava na goneyalewa oqo e dua na ka vakamadua levu e Isireli. Me sa dautagane tiko ena loma ni vale nei tamana, mo ni qai biuta laivi kina na tamata ca mai vei kemuni. 
<br /><span class="verse" id="22">22 </span>"Kevaka sa kune ni dua na tagane ni rau sa veimoceri tiko kei na dua na yalewa vakawati, me rau qai vakamatei ruaruaOo koya na tagane sa mocera na yalewa kei na yalewa sa moceri; me kautani kina na ka ca e Isireli. 
<br /><span class="verse" id="23">23 </span>"Kevaka sa vosaki oti e dua na goneyalewa mai vua e dua na tagane, qai dua tale na tagane e raici koya ena koro ka moceri koya, 
<br /><span class="verse" id="24">24 </span>"Mo ni qai kauti rau tani mai na koro ki na matamata ni koro, mo ni qai vakaviriki rau ena vatu me rau mate sara, na goneyalewa baleta ni sega ni kaila se tagi me kilai e nakoro, na tagane baleta ni vakamalumalumutaka na watina e dua tale na tagane; oqo mo ni qai biuta tani kina na tamata ca vaka oqo mai vei kemuni. 
<br /><span class="verse" id="25">25 </span>"Ia, kevaka ga sa kunea na goneyalewa sa vosaki oti vaka oqo, mai na taudaku ni koro, ka qai vakaukauwataka na goneyalewa ka curumi koya, na tagane duadua ga me vakamatei. 
<br /><span class="verse" id="26">26 </span>"Mo ni kua ni cakava vua na goneyalewa e dua na ka, ni sa sega na ka e tiko vua me beitaki kina me vakamatei, me vaka e dua sa tucake ka vakamatea na tacina, sa vaka kina na tikina oqo. 
<br /><span class="verse" id="27">27 </span>"Ni sa kunei koya na goneyalewa sa qai vosaki tiko mai na taudaku ni koro ka vakaukauwataki koya, sa tagi ka kaila na goneyalewa, ia, sa sega ni dua e raica se rogoca me vakabulai koya. 
<br /><span class="verse" id="28">28 </span>"Kevaka e dua na tagane sa kunea e dua na goneyalewa sa sega ni kila na tagane ka se sega talega ni vosaki, ka sa taura na yalewa o moceri koya ka era sa kila na tamata, 
<br /><span class="verse" id="29">29 </span>"Na tagane sa mocera na goneyalewa oqo me solia vei tama ni yalewa e limasagavulu na dola, ka me qai tauri koya me watina baleta ni sa vakamalumalumutaki koya, ka sa tabu talega ni solia vua nai vola ni veibiu se veisereki ena nona gauna taucoko ni bula. 
<br /><span class="verse" id="30">30 </span>"Sa tabu ni dua na tagane me taura na wati tamana se cega nai davodavo nei tamana.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
