<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 28 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
<span class="chapread">28</span>
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 28</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"O koya oqo, kevaka o ni sa vakarorogo vinaka ka talairawarawa ki na domo i Jiova na nomuni Kalou, mo ni vakamuria vinaka na Nona i vakaro kecega, au sa vakarota vei kemuni ena siga oqo, e na laveti kemuni cake kina o Jiova na nomuni Kalou mai vei ira na veimatanitu kecega e vuravura. 
<br /><span class="verse" id="2">2 </span>"Na veivakalouvinakataki kecega oqo era na lakovi kemuni mai, ka lako siviti kemuni, baleta ni o ni sa talairawarawa ki na domo i Jiova na nomuni Kalou: 
<br /><span class="verse" id="3">3 </span>"O ni na kalouvinaka ena koro, o ni na kalouvinaki na vanua. 
<br /><span class="verse" id="4">4 </span>"Ena vakalouvinakataki na vua ni yagomuni, na vua ni nomuni qele, ena tubu na nomuni manumanu ena bai, na nomuni bulumakau kei na manumanu susu kecega. 
<br /><span class="verse" id="5">5 </span>"Ena vakalouvinakataki na nomuni basikete kecega kei na nomudou tere kecega. 
<br /><span class="verse" id="6">6 </span>"O ni na kalouvinaka ena nomuni curu mai kei na nomuni lako yani. 
<br /><span class="verse" id="7">7 </span>"Na Kalou ena vakadrukai ira na kemuni meca e matamuni; era na lako mai ena dua na sala ka na veitau lesu ena vitu tale na sala. 
<br /><span class="verse" id="8">8 </span>"Na Kalou ena vakarota na sautu vei kemuni ena nomuni lololo, ena ka kecega sa tara na ligamuni ka ena vakalouvinakataki ena vanua sa solia vei kemuni na Kalou o Jiova. 
<br /><span class="verse" id="9">9 </span>"Na Kalou o Jiova ena vakataudeitaki kemuni; mo ni tamata tabu vua me vaka sa yalataka vei kemuni. Kevaka o ni sa maroroya na i vakaroi Jiova na nomuni Kalou ka lako ena Nona sala. 
<br /><span class="verse" id="10">10 </span>"O ira na tamata kece e vuravura era na raica ni kemuni sa kacivi ena yaca i Jiova, ka era na rerevaki kemuni. 
<br /><span class="verse" id="11">11 </span>"Na Kalou ena solia vei kemuni na veika vivinaka ena vua ni yagomuni, ena levu ni nomuni manumanu susu, ena vua ni nomuni qele, ena vanua sa yalataka o Jiova na nomuni Kalou vei ira na nomuni qase, me solia vei kemuni. 
<br /><span class="verse" id="12">12 </span>"O Jiova ena dolava vei kemuni na nona lololo kecega mai lomalagi, me solia na uca ki na nomuni vanua ena kena gauna dodonu ka me vakalouvinakataka na cakacaka ni ligamuni. o ni na dau veivuke ki vei ira na veimatanitu ka o ni na sega ni daukerekere. 
<br /><span class="verse" id="13">13 </span>"O Jiova ena cakava mo ni uluna ka sega ni buina, o ni na tiko ga e cake ka sega ni tiko e ra, kevaka o ni sa rogoca nai vakaroi Jiova na nomuni Kalou, au sa vakarota veikemuni ena siga oqo, ka qarauna me muria. 
<br /><span class="verse" id="14">14 </span>"O koya oqo mo ni kua ni vuki tani mai na vosa au sa vakarota vei kemuni ena siga oqo, ki nai mawi se ki nai matau, mo ni muri ira kina na Kalou tale eso ka qaravi ira. 
<br /><span class="verse" id="15">15 </span>"Ena yaco oqo kevaka o ni sa sega ni via rogoca na domo i Jiova na nomuni Kalou, ka sega ni via maroroya na Nona i vakaro kecega kei na Nona i lesilesi au sa vakarota vei kemuni ni kua, me lako mai ki na veikemuni na veikalouca kecega oqo, ena toboki kemuni ka siviti kemuni: 
<br /><span class="verse" id="16">16 </span>"O ni na kalouca ena koro, ka kalouca talega ena vanua. 
<br /><span class="verse" id="17">17 </span>"Ena kalouca na nomuni bola kei na nomuni tere. 
<br /><span class="verse" id="18">18 </span>"Ena vakaloucataki na vua ni yagomuni, na vua ni nomuni qele, na nomuni bulumakau kei na nomuni qele ni sipi. 
<br /><span class="verse" id="19">19 </span>"O ni na kalouca ena nomuni curu mai kei na nomuni lako yani. 
<br /><span class="verse" id="20">20 </span>"O Jiova ena tala veikemuni na kalouca, na veilecayaki kei na cudruvi ena veika kecega sa tara na ligamuni, me yacova ni kemuni sa vakarusai, me yacova ni kemuni sa yali yani vakatotolo sara, baleta na ca ni nomuni valavala ni kemuni sa biuta na Kalou. 
<br /><span class="verse" id="21">21 </span>"Na Kalou ena cakava na veimate ca oqo me kabiti kemuni me yacova ni sa kani kemuni kece mai na vanua sa solia vei kemuni mo ni taukena. 
<br /><span class="verse" id="22">22 </span>"O Jiova ena samuti kemuni ena mate ni gacagaca, ena katakata, ena mate dewa, ena tubu na mate cuqa, ena i seleiwau kei katakata sivia kei na mate ni suasua ca, oqo ena cicivi kemuni mai me yacova ni o ni sa vakarusai ka yali yani. 
<br /><span class="verse" id="23">23 </span>"Na lomalagi sa tu oqo ena ulumuni ena varasa mai kei na vuravura sa tu oqori e yavamuni ena kaukamea mai. 
<br /><span class="verse" id="24">24 </span>"Ena veisautaka o Jiova na uca ni nomuni vanua me pauta kei na kuvu ni soso; ka na lako sobu mai lomalagi vei kemuni me yacova ni o ni sa vakarusai kece. 
<br /><span class="verse" id="25">25 </span>"O Jiova ena vakavuna na nomuni vakadrukai mai vei ira na nomuni meca o ni na lako yani ena dua na sala, ka o ni na veidroyaki mai ena sala e vitu mai matadra. o ni na dauvakavu leqa, ki vei ira kece na veimatanitu e vuravura. 
<br /><span class="verse" id="26">26 </span>"Na yagomuni sa mate tu, sa na yaco me kedra na manumanu vuka ni macawa, kei na manumanu yavai va ni vuravura ka na sega e cemuri ira tani. 
<br /><span class="verse" id="27">27 </span>"O Jiova ena samuti kemuni ena bo ni Ijipita, na bo dra, na karokaro kei na milamila, na veika oqo, o ni na sega ni vakabulai rawa kina. 
<br /><span class="verse" id="28">28 </span>"O Jiova ena samuti kemuni ena lialia, ena mataboko kei veilecayaki ni bula. 
<br /><span class="verse" id="29">29 </span>"O ni na vakayayamo ena siga levu, me vaka sa vakayayamo na mataboko ena butobuto, o ni na sega ni tamata yaco ena nomuni lakolako; o ni na vakaocai ka vakacacani tikotiko ga ka sega ni dua e rawa ni vakabulai kemuni. 
<br /><span class="verse" id="30">30 </span>"O ni na vosaka e dua me watimuni, ia, e rau na veimoceri tale kei na dua na tagane tani; o ni na tara e dua na vale, ia, e dua tani tale na mai taukena. O ni na tea e dua na were ni vaini, ia, o ni na sega ni tauca na vuana. 
<br /><span class="verse" id="31">31 </span>"Ena vakamatei e matamuni na bulumakau, ia, o ni na sega ni kana kina, na nomuni asa ena tauri vakaukauwa mai vei kemuni ka ena sega ni vakasosomitaki tale vei kemuni, na nomuni sipi ena soli vei ira na kemuni meca, ka ena sega vei kemuni ena vakabulai ira rawa. 
<br /><span class="verse" id="32">32 </span>"Na luvemuni tagane kei na luvemuni yalewa era na soli vei ira na so tale na tamata, ka ena raica na matamuni ka sega ga ni cakava rawa e dua na ka, ni sa sega na kaukauwa ena ligamuni. 
<br /><span class="verse" id="33">33 </span>"Na veimatanitu o ni sa sega ni kila era na kania na vuata ni nomuni vanua kei na vua ni nomuni cakacaka, o ni na valuti ka vakacacani tikotiko ga. 
<br /><span class="verse" id="34">34 </span>O ni na vakagolei vakalialia baleta na rai sa rai tiko kina na matamuni. 
<br /><span class="verse" id="35">35 </span>"O Jiova ena samuta na durumuni kei na yavamuni ena bo ca sara ka o ni na sega ni vakabulai kina, mai na botoboto ni yavamuni kina buradelamuni. 
<br /><span class="verse" id="36">36 </span>"Ena kauti kemuni mai o Jiova, oi kemuni kei ira na tui o ni sa sega ni kila se me ra kila o ira na nomuni qase, mai kea ki ni na qaravi ira kina na kalouOsa buli ena kau kei na vatu. 
<br /><span class="verse" id="37">37 </span>"O ni na yaco me ka e veivakidacalataki, a i vakabalebale, e ka ga ni veitalanoa vei ira na veimatanitu ena vanua sa vakasevi kemuni kina o Jiova. 
<br /><span class="verse" id="38">38 </span>"O ni na kauta ka cavuraka vakalevu na sila, ia, o ni na kauta ga mai vakalailai, ni ra na kania ga na vodre. 
<br /><span class="verse" id="39">39 </span>"O ni na tea na veivaini ka qarava vinaka, ia o ni sega ga ni gunuva na kena waini se kania na vuana; era na kania ga na vuana na ulo. 
<br /><span class="verse" id="40">40 </span>"O ni na raica na veiolive ena nomuni veiyasana kecega, ia o ni na sega ni lumuta na kena waiwai, baleta ni ra na drodro tani na kena waiwai. 
<br /><span class="verse" id="41">41 </span>"Era na sucu mai vei kemuni na gonetagane kei na goneyalewa, ia era na sega ni wili vei kemuni; baleta ni ra na kau vakabobula 
<br /><span class="verse" id="42">42 </span>"Era na kania kece na nomuni veikau na vodre kei na ka kecega sa tubu mai na qele. 
<br /><span class="verse" id="43">43 </span>"O ira na kai tani era na tubu siviti kemuni, ia, oi kemuni, o ni na lutu sobu tikoga. 
<br /><span class="verse" id="44">44 </span>"Era na solia vei kemuni, ia, o ni na sega ni solia vei ira, era na uluna ka o ni na buina tikoga. 
<br /><span class="verse" id="45">45 </span>"E dina, na kalouca kece oqo era na lakovi kemuni mai, ka cici muri kemuni, ka lako siviti kemuni me yacova ni kemuni sa vakarusai, ni kemuni sa sega ni via rogoca na domo i Jiova na nomuni Kalou, ka maroroya na nona i vakaro kei na nona i lesilesi sa vakarota vei kemuni. 
<br /><span class="verse" id="46">46 </span>"Oqo o ni na vakatakilakilataki tani kina kei ira na nomuni kawa me sega ni mudu. 
<br /><span class="verse" id="47">47 </span>"Baleta ni kemuni sa sega ni qarava na Kalou o Jiova ena reki kei na marau ni yalomuni ni sa levu na veika e sa tu, 
<br /><span class="verse" id="48">48 </span>"O ni na qaravi ira na kemuni meca o ira ena talai ira mai o Jiova ena viakana kei na viagunu kei na luvawale, ka era sa vinakata na ka kecega, ena biuta talega o Jiova e dua nai vua e domomuni me yacova ni sa vakarusai kemuni o koya. 
<br /><span class="verse" id="49">49 </span>"O Jiova ena kauta mai vakayawa e dua na matanitu me vorati kemuni mai na yasai vuravura ka dua, ka na tubu vakatotolo me vaka sa vuka na i keli, e dua na matanitu o ni sa sega ni kila na nodra vosa, 
<br /><span class="verse" id="50">50 </span>"E dua na matanitu sa ca sara, sa sega vei ira na veidokai vei ira na qase se na nodra taleitaki ira na gone. 
<br /><span class="verse" id="51">51 </span>"Era na kania na tubu ni nomuni manumanu kei na vuata ni nomuni vanua, me yacova ni o sa vakarusai, ena sega ni vakavoci vei kemuni na sila, na waini, kei na waiwai kei na veika vivinaka ni nomuni bulumakau na veika vivinaka ni nomuni sipi, me yacova ni o ni sa vakarusai kece. 
<br /><span class="verse" id="52">52 </span>"Era na tagavi kemuni ena nomuni matamata kecega, me yacova ni sa kabasu kecega na nomuni bai ni valu o ni sa dau vakararavi kina, o koya sa solia veikemuni o Jiova na nomuni Kalou. 
<br /><span class="verse" id="53">53 </span>"O ni na kania na vua ni yagomuni na lewedra na luvemuni tagane kei na lewedra na luvemuni yalewa o ira sa solia vei kemuni o Jiova na nomuni Kalou, ni sa buku talega na druadrua ena vuku ni leqa era sa veivakaleqai kina na kemuni meca. 
<br /><span class="verse" id="54">54 </span>"Na tagane ena kemuni maliwa sa dau kidakida ka dau digidigi, ena dua tani na matana vua na wekana, vei koya talega na watina sa daulomana sara, vei ira talega na luvena era sa vo tiko vua, 
<br /><span class="verse" id="55">55 </span>"Ni sa sega ni via solia vei ira na lewei luvena ena kania, baleta ni sa sega tale na ka e vo ena kena buku mai na druadrua o koya era sa veivakaleqai mai kina na meca ena nomuni matamata ni koro. 
<br /><span class="verse" id="56">56 </span>"Na yalewa vinaka ka totoka sa tiko vei kemuni, o ira sa sega mada ga ni via butuka na qele ena yavadra baleta na nodra viavia ga, ena sega ni via solia vei watina dina se vei luvena tagane se luvena yalewa, 
<br /><span class="verse" id="57">57 </span>"Na kato ni gone sa lutu mai na maliwa ni yavana kei na lewe ni ketena dina, o ira sa vakasucuma o koya, ni na kinia lo ga o koya ni sa sega na kakana ena vuku ni veivakaleqai mai kina na meca ena nomuni matamata. 
<br /><span class="verse" id="58">58 </span>"Kevaka o ni sa sega ni qarauna mo ni maroroya na vosa kece ni vunau oqo, sa volai ena i vola oqo, sa volai ena i vola oqo, mo ni rerevaka kina na yaca lagilagi ka talei na yaca I JIOVA NA NOMUNI KALOU, 
<br /><span class="verse" id="59">59 </span>"O Jiova ga ena kauta mai vei kemuni kei ira na nomuni kawa na veimate cacaOna mate lelevu ka vakasisilaâ€” kei na veimate lelevu tale eso ka dau tu vakadede. 
<br /><span class="verse" id="60">60 </span>"Ena kauta lesu tale mai vei kemuni o Jiova na veimate caca kece mai Ijipita o ni dau rerevaka, era na kabiti kemuni. 
<br /><span class="verse" id="61">61 </span>"Na vei mate caca kecega sa sega ni volai ena i Vola ni Vunau, ena kauta mai vei kemuni o Jiova, me tarai kemuni me yacova ni kemuni sa rusa kecega. 
<br /><span class="verse" id="62">62 </span>"Ena vo e vica ga veikemuni, me vaka ni kemuni sa vaka na kalokalo ni lomalagi na kemuni lewe levu, baleta ni kemuni sa sega ni via rogoca na domo i Jiova na nomuni Kalou. 
<br /><span class="verse" id="63">63 </span>"Ena yaco ga, me vaka ni sa dau marautaki kemuni o Jiova ka daucakavinaka veikemuni ka dau vakalevutaki kemuni, ena marautaka o Jiova me vakarusai kemuni, ka vakayali kemuni ka mo ni kau tani mai na vanua o ni sa lako tiko yani kina mo ni taukena. 
<br /><span class="verse" id="64">64 </span>"Ena vakasesei kemuni o Jiova ena matadra na tamata kecega, mai na dua na yasana kei vuravura ki na dua tale na yasana, mai kea o ni na qarava kina na Kalou lasu, na Kalou o ni sa sega ni kila se o ira na nomuni qaseOsa buli ena kau kei na vatu. 
<br /><span class="verse" id="65">65 </span>"Ena kedra maliwa na veimatanitu oqori o ni na sega ni kune vakacegu kina, se me vakacegu kina na yavamuni, ia, o Jiova e solia veikemuni mai kea na yalo sa rere tikoga, na mata sa sega ni rai rawa kei na loma sa mosi vakalevu. 
<br /><span class="verse" id="66">66 </span>"Na nomuni bula sa lili tu vakaveimama e matamuni, o ni na rere tikoga, siga kei na bogi, ka sa sega nai vakadei ni bula. 
<br /><span class="verse" id="67">67 </span>"Ena veimataka o ni na tukuna, 'Oqo sa yakavi mai!' Ena veiyakavi o ni na tukuna, 'Ni sa mataka mai oqo!' Baleta na rere sa vakataqayataki kemuni tiko, kei na veika sa raica tiko na matamuni. 
<br /><span class="verse" id="68">68 </span>"O Jiova ena kauti kemudou lesu tale ki Ijipita ena waqa, ena sala e sa tukuni oti veikemuni, 'Ni o ni na sega ni raica tale.' Mai kea o ni na volitaki kina ki vei ira na kemuni meca, me bobula yalewa se bobula tagane, ia, ena sega ni dua e via voli kemuni."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="29.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
