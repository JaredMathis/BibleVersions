<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 32 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 32</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Mo vakarorogo o iko lomalagi, au na qai vosa; vakarorogo o iko vuravura ki na vosa ni gusuqu. 
<br /><span class="verse" id="2">2 </span>Na noqu i vakavuvuli me tau me vaka na uca. Na vosa ni gusuqu me lutu me vaka na tegu, me vaka sa tau na uca ena dela ni veico malumu, me vaka na veiuca ena veico. 
<br /><span class="verse" id="3">3 </span>Au sa tukuna tiko na yaca i Jiova: mo ni vakacerecerea, me vakalevulevui na noda Kalou. 
<br /><span class="verse" id="4">4 </span>Sa uluvatu o Koya, sa taucoko na Nona cakacaka; sa dodonu kecega na Nona i valavala. Sa Kalou ni dina ka sa sega vua na i valavala sa sega ni dodonu; sa dodonu ka yalododonu o Koya. 
<br /><span class="verse" id="5">5 </span>"Era sa vakadukadukalitaki ira vakai ira era sa sega ni luve ni Kalou, baleta ni ra sa sega ni vinaka: ai tabatamata sa vuki tani ka tatakelokelo. 
<br /><span class="verse" id="6">6 </span>Sa dua beka na nomuni veidinadinati kei Jiova, oi kemuni na tamata lialia ka yalowai? Sa sega beka ni tamamuni o Koya, ka sa voli kemuni oti? Sa sega beka ni buli kemuni o Koya ka vakadeitaki kemuni? 
<br /><span class="verse" id="7">7 </span>"Mo ni vakananuma mada na veisiga sa oti, na veiyabaki ni veigauna sa oti, taroga na tamamu, ena vakaraitaka vei iko, o ira na nomuni qase, era na tukuna veikemuni: 
<br /><span class="verse" id="8">8 </span>Ena gauna sa wasea kina o Koya sa Cecere Sara na nodra i votavota ki vei ira na veimatanitu, ni sa wasei ira na luvei Atama, sa biuta nai yalayala vei ira na tamata, me vaka nai wiliwili vei ira na luvei Isireli. 
<br /><span class="verse" id="9">9 </span>Ni sa i votavota i Jiova o ira ga na Nona tamata; o Jekope sa vanua ni Nona i votavota. 
<br /><span class="verse" id="10">10 </span>"Sa kunei koya ena vanua dravui-siga kei na vanua sai vovo tu ga ni vanua, na vanua liwa sa lala tu ga; sa vakavolivoliti koya o Jiova ka vakasalataki; sa maroroi koya me vaka na loa ni mata. 
<br /><span class="verse" id="11">11 </span>Me vaka sa vakayavalata na nona sova na ikeli ka vakaraici ira na luvena, sa qai tevuka na tabana ka kauti ira cake mai, ni sa kauti ira tiko mai ena tabana, 
<br /><span class="verse" id="12">12 </span>O Jiova ga sa liutaki koya ka sa sega na Kalou tani vua. 
<br /><span class="verse" id="13">13 </span>"O Jiova sa vakavuna vua me vodoka na veicecere kei vuravura, me kania kina na vuata ni vanua, sa vakavuna na nona kauta mai na oni mai na veilaqa ni vatu, kei na waiwai mai na veivatu qiwa; 
<br /><span class="verse" id="14">14 </span>Na kirimu ni sucu ni bulumakau, na sucu ni sipi na uro ni lami kei na luve ni sipi mai Pasani kei na me, kei na witi digitaki, ka o ni gunuva na waini, na wai dina ni vaini. 
<br /><span class="verse" id="15">15 </span>"Sa levulevu mai o Jesuruni ka caqecaqe, o ni sa levulevu, o ni sa vavaku, o ni ubi ena uro, sa qai guilecava na Kalou o koya sa veibuli, ka sa vakacacani koya na uluvatu ni nona vakabulai. 
<br /><span class="verse" id="16">16 </span>Era sa vakayavalati Koya me vuvutaki ira na Kalou tani, ena ka vakasisila era sa vakayavalati koya me cudru. 
<br /><span class="verse" id="17">17 </span>Era sa vakacaboisoro vua na tevoro ka sega vua na Kalou, vei ira na Kalou era sa sega ni kila, vei ira na Kalou qai basika vou tu ga mai, na vei Kalou era sa sega ni rerevaka o ira na nomuni qase. 
<br /><span class="verse" id="18">18 </span>Ia, na Uluvatu sa vakatuburi kemuni, o ni sa sega ni via kila, ka o ni sa guilecava na Kalou na tamamuni. 
<br /><span class="verse" id="19">19 </span>"Ni sa raica o Jiova na veika oqo, sa qai sega ni taleitaki ira, baleta na veivakacudrui era sa kitaka vua na luvena tagane kei ira na luvena yalewa. 
<br /><span class="verse" id="20">20 </span>Sa qai tukuna o Koya, 'Au na vunitaki Au mai vei ira, Au na via raica na nodra i cavacava, ni ra sa dua nai tabatamata dauvuki tani, era sa gone sega vei ira na vakabauta. 
<br /><span class="verse" id="21">21 </span>Era sa vakacudrui Au, me'u vuvu ena veika sa sega ni Kalou; era sa yavalati Au me'u cudru ena vuku ni nodra matakau lialia. Au na vakayavalati ira talega me na vuvutaki ira sa sega ni dua na matanitu; Au na yavalati ira mera cudru ena vuku ni matanitu lialia. 
<br /><span class="verse" id="22">22 </span>Na Noqu cudru sa vakawaqaca na buka, ka ena kama sobu ki eli, ena kania na vuravura kei na veika sa sinai kina, ka sa kama talega na yavu ni veiulunivanua. 
<br /><span class="verse" id="23">23 </span>'Au na vakatubura ka binia vei ira na veileqa lelevu; Au na vakayagataka na moto ni dakai vei ira. 
<br /><span class="verse" id="24">24 </span>Era na vakatawayagataki ena via kana, ena kani ira na veimate ca kecega kei na veivakarusai sa wiwi sara; Au na tala vei ira na bati gaga ni manumanu kila, na paisoni gaga ni gata mai na soso. 
<br /><span class="verse" id="25">25 </span>Nai seleiwau ena veivakarusai e taudaku; ena basika e loma na veivakarerei vei ira na cauravou, vei ira na goneyalewa, vei ira na gone era mei tiko mai vei ira na turaga era sa ulu sika. 
<br /><span class="verse" id="26">26 </span>Me'u a tukuna kina, "Ni'u na vakadasilataki ira, Au na cakava me ra kua tale ni vakananumi mai vei ira na tamata," 
<br /><span class="verse" id="27">27 </span>Kevaka, Au a sega ni rerevaka na nodra cudru katakata na meca, de ra qai nanuma vakatani na dauveisaqa, me ra na tukuna kina, "Sa qaqa na ligada; sa sega ni cakava o Jiova na veika oqo."' 
<br /><span class="verse" id="28">28 </span>"Ni ra sa dua na matanitu sa sega vei ira nai vakasala, ka sa sega vei ira na kila. 
<br /><span class="verse" id="29">29 </span>Io, era sa yalomatua ni ra sa kila oqo, ni sa dodonu me ra raica ka kila na nodra i cavacava! 
<br /><span class="verse" id="30">30 </span>Me cemuria rawa vakacava na udolu e dua ga na tamata, kei na lewe rua me rau vakavuna na nodra veidroyaki na lewe tini na udolu, vaka vo ga kevaka sa volitaki ira na nodra uluvatu, ka sa soli ira mai o Jiova. 
<br /><span class="verse" id="31">31 </span>Na nodra vatu sa sega ni tautauvata kei na noda uluvatu, o ira mada ga na keda meca era rawa ni vakalewa. 
<br /><span class="verse" id="32">32 </span>Na nodra waini sa waini ga ni Sotoma kei na vanua o Komora; Na kena vaini, sa vaini wiwi ga, sa wiwi talega na kena soso. 
<br /><span class="verse" id="33">33 </span>Na nodra waini sa paisoni ga ni gata kei na cudru gaga ni gata gaga. 
<br /><span class="verse" id="34">34 </span>Sa sega ni bini tiko oqo ena lololo me Noqu, me dregati vata kei na Noqu i yau talei? 
<br /><span class="verse" id="35">35 </span>Sa Noqu na veisausaumi kei na veitotaki, ena tacaqe na yavadra ena gauna dodonu baleta na siga ni nodra rarawa sa tu oqo, kei na veika me lako mai vakatotolo vei ira.' 
<br /><span class="verse" id="36">36 </span>"O Jiova ena lewai ira na Nona tamata ka na lomani ira na Nona dauveiqaravi, ni sa raica o Koya ni sa lako tani na nodra kaukauwa, ka sa sega ni dua e vo, o ira na vesuki se o ira na galala. 
<br /><span class="verse" id="37">37 </span>Ena tukuna o Koya, 'Sa i vei na nodra Kalou, na vatu era sa vakasaqaqara kina me vakarurugi ira? 
<br /><span class="verse" id="38">38 </span>O cei sa kania na uro ni nodra i soro ka gunuva na waini ni nodra i soro lau gunu? Me ra tucake ka vukei kemuni ka me nomuni drodro. 
<br /><span class="verse" id="39">39 </span>'Mo ni raica oqo, oi Au, io, oi Au ga, sai Koya, sa sega tale na Kalou, oi Au ga; Au sa vakamatea, Au sa vakabula; Au sa vakamavoataka, Au sa vakabula tale; sa sega tale e dua me veisereki mai na Ligaqu. 
<br /><span class="verse" id="40">40 </span>Ni'u sa dodoka na Ligaqu ki Lomalagi, ka tukuna, "Ni'u sa bula ka sega ni mudu, 
<br /><span class="verse" id="41">41 </span>Ni'u sa vakagata na Noqu i seleiwau, ka Au sa taura na lewa, Au na sauma vakadodonu vei ira na Kequ meca ka sauma vei ira sa cati Au. 
<br /><span class="verse" id="42">42 </span>Na noqu moto ni dakai ena mateni ena dra, kei na Noqu i sele ena kana lewe, ena nodra dra na vakamatei kei na nodra na vesuki, mai na uludra na veiliutaki vei ira na meca."' 
<br /><span class="verse" id="43">43 </span>"Mo ni reki na kai matanitu tani kei ira na Nona tamata, ni na sauma na nodra dra na Nona dauveiqaravi ka sauma vei ira na Kena meca; ena solia ka vakarautaka na veibuluti kei na veisorovi me baleta na nona vanua kei ira na Nona tamata." 
<br /><span class="verse" id="44">44 </span>Sa lako mai o Mosese kei Josua na luvei Nuni ka vosataka na vosa ni sere oqo ena nodra vakarorogo ka rogoca kece na tamata. 
<br /><span class="verse" id="45">45 </span>Sa qai oti na nona vosataka kei na nona tukuna na veivosa oqo o Mosese vei ira na Isireli, 
<br /><span class="verse" id="46">46 </span>Ka sa vaka oqo: mo ni vagolea na yalomuni ki na veika kece au sa cavuta veikemuni e daidai, "Mo ni vakarota vei ira na luvemuni me ra qarauna sara ka maroroya na veivosa kece ni vunau oqo. 
<br /><span class="verse" id="47">47 </span>"Ni sa sega ni ka wale oqo veikemuni, ni oqo ga na bula veikemuni, na veivosa talega oqo ena vakabalavutaka na nomuni bula ena vanua o ni sa na takosova kina na Joritani mo ni laki taukena." Ena Mate O Mosese Ena Ulunivanua O Nipo 
<br /><span class="verse" id="48">48 </span>Sa qai vosa o Jiova vei Mosese ena siga vata tikoga o ya ka tukuna: 
<br /><span class="verse" id="49">49 </span>"Lako cake ki na veiulunivanua oqo o Eparimi, na ulunivanua o Nipo, ena vanua o Moapi, veibasai kei Jeriko, raica na vanua o Kenani na vanua Au na solia vei ira na gone ni Isireli me ra taukena; 
<br /><span class="verse" id="50">50 </span>"O na mate mai na ulunivanua o sa kabata cake oqori, mo tiko vata mada kei ira na nomu tamata, me vaka sa mate o Eroni na tacimu ena ulunivanua o Ori, ka sa lako yani vei ira na tamata; 
<br /><span class="verse" id="51">51 </span>"Baleta ni o sa cala vei Au ena kedra maliwa na Isireli ena wai mai Meriba e Ketesa, mai na vanua liwa o Sini, ni o sa sega ni vakarokorokotaki Au ena kedra maliwa na Isireli. 
<br /><span class="verse" id="52">52 </span>"O na raica na vanua e matamu, e dina ga ni o na sega ni lako ki kea, na vanua Au sa solia vei ira na luvei Isireli."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
