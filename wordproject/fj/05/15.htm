<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ni sa mai cava e vitu na yabaki, mo ni qai vakatara me sa boko kece na dinau. 
<br /><span class="verse" id="2">2 </span>"Me vaka oqo na kenai vakarau: o ira kece sa solia na dinau vei ira na wekana me ra solia na veivakagalalataki; me kua tale ni taroga mai vua na wekana se tacina, ni sa vakatokai oqo, na veivakagalalataki i Jiova. 
<br /><span class="verse" id="3">3 </span>"Mai vei ira na vulagi e rawa ni kemuni taura; ia, mai vei ira na tacimuni e dodonu mo vakagalalataki ira, 
<br /><span class="verse" id="4">4 </span>"Vakavo ga, ke sa sega na dravudravua ena kemuni maliwa; ni o Jiova sa veivakasaututaki oti ena vanua sa solia veikemuni mo ni taukena me vaka na nomuni votavota â€“ 
<br /><span class="verse" id="5">5 </span>"Ni kemuni sa vakarorogo vakavinaka ga ki na domo i Jiova na nomuni Kalou, ka qarauna moni maroroya vakavinaka na i vakaro kecega sa vakaroti vei kemuni e daidai. 
<br /><span class="verse" id="6">6 </span>"Na Kalou o Jiova ena vakalouvinakataki kemuni, mo ni vaka sa yalataka vei kemuni; Mo ni dausolia vei ira na veimatanitu, mo ni kua ga ni taura mai vei ira; mo ni lewa vei ira na veimatanitu, me kua ga ni ra lewa mai veikemuni e dua na ka. 
<br /><span class="verse" id="7">7 </span>"Kevaka sa tiko veikemuni e dua na dravudravua mai vei ira na tacimuni ena nomuni tikotiko sa solia vei kemuni o Jiova na nomuni Kalou, mo ni kua ni yalo ca vei ira se bese ni dodoka na ligamuni mai ki vei ira na tacimuni dravudravua oqo, 
<br /><span class="verse" id="8">8 </span>Mo ni dolava ga na ligamuni vakalevu vei ira, ka gadreva vakalevu me vukea na nodra leqa se leqa cava ga. 
<br /><span class="verse" id="9">9 </span>"Mo ni qarauna ga de so na vakanananu ca e lako mai veikemuni mo ni tukuna kina, nai ka vitu ni yabaki na yabaki ni veisereki, ka sa tekivu me ca mai kina na yalomuni vua na tacimuni dravudravua ka sega ni solia vua e dua na ka, sa na qai tagi vua na Kalou o koya ena vukumuni, sa na qai dina kina nai valavala ca ena kemuni maliwa. 
<br /><span class="verse" id="10">10 </span>"E dodonu mo ni solia dina vua, me kua na yaloca mai veikemuni ni o ni sa solia e dua na ka, baleta ena veika kece oqo sa dauveivakalouvinakataki kina o Jiova, ena nomuni cakacaka kei na ka kece sa tara na ligamuni. 
<br /><span class="verse" id="11">11 </span>"Era na sega ni yali na dravudravua mai na vanua; au sa vakarota kina, 'mo ni dolava na ligamuni vei ira na tacimuni, vei ira na dravudravua vei ira talega era gadreva na veivuke ena vanua.' 
<br /><span class="verse" id="12">12 </span>"Kevaka sa dua na tacimuni, yalewa se tagane e Iperiu, sa volitaki veikemuni, ka sa qaravi kemuni me ono na yabaki ena i ka vitu ni yabaki mo ni qai sereki koya me lako ena galala. 
<br /><span class="verse" id="13">13 </span>"Ni kemuni sa sereki koya, me kua ni lako ena liga lala; 
<br /><span class="verse" id="14">14 </span>"Mo ni solia vei koya na veika mai na nomuni loma ni bai, na veika mai na rara ni butu sila, na veika mai na i vurevure ni waini. Na veika sa vakasaututaki kemuni kina na Kalou mo ni solia vakayalovinaka vei ira. 
<br /><span class="verse" id="15">15 </span>"Mo ni kila ga ni o ni a tiko vakabobula mai Ijipita, sa qai voli kemuni lesu mai na Kalou o Jiova; o koya oqo au sa vakarota ki na veikemuni na ka oqo. 
<br /><span class="verse" id="16">16 </span>"Kevaka sa mani yaco me sa tukuna mai, au na sega ni lako tani mai veikemuni baleta ni'u sa lomani kemuni kei na nomuni vale, ni'u sa bula vinaka talega mai vei kemuni. 
<br /><span class="verse" id="17">17 </span>"Mo ni qai cula na daligana me i vakatakilakila ni sa nomuni tamata me Sega ni mudu. Me caka talega vaka o ya vei ira na yalewa. 
<br /><span class="verse" id="18">18 </span>Ena sega ni dredre mo ni vakatalai koya wale tu ga; ni sa vaka tu ga e lewe rua o koya ena loma ni ono na yabaki. Na Kalou ena vakasaututaki iko ena ka kecega o cakava. 
<br /><span class="verse" id="19">19 </span>"Na ulumatua ni manumanu kecega e ka tagane me vakatabui vua na Kalou; me kua ni vakacakacakataki se koti na vutidra. 
<br /><span class="verse" id="20">20 </span>"Oi kemuni kei ira na nomuni vuvale mo ni kana tiko ena matani Kalou o Jiova ena yabaki kei na veiyabaki ena vanua sa digitaki oti o Jiova. 
<br /><span class="verse" id="21">21 </span>"Kevaka sa kune kina e dua na ka ca, kevaka sa lokiloki se mataboko se dua sa ca sara kina vakalevu, mo ni qai kua ni vakacabora vei Jiova na Nomuni Kalou. 
<br /><span class="verse" id="22">22 </span>"Mo ni qai kania ga ena loma ni nomuni bai; o ira sa tawasavasava kei na savasava na dia ni veikau lalai se na dia ni vanua. 
<br /><span class="verse" id="23">23 </span>"Mo ni kakua ga ni kania na kena dra; me sova laivi yani ena qele me vaka na wai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
