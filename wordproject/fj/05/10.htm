<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ena gauna o ya sa vosa vei au o Jiova, 'Cakava mai e rua na vatu ni taba me vaka na kena i matai, ka lako cake mai vei Au ki na ulunivanua ka cakava vei iko e dua na kato kau. 
<br /><span class="verse" id="2">2 </span>'Au na vola ena vatu e rua oqori na veika e a volai ga kina e liu, o a qai voroka, mo qai biuta oqori ki na Kato.' 
<br /><span class="verse" id="3">3 </span>"Au sa cakava sara na kato ena kau Akonia, au sa vakarautaka talega na vatu ni taba e rua me vaka na kena i matai, ka lako cake ki na ulunivanua kei na rua na vatu oqori e ligaqu. 
<br /><span class="verse" id="4">4 </span>"Sa volavola o Jiova ena vatu oqori me vaka ga na ka e a volai kina e liu, nai Vakaro e Tini, o koya e a vosataka vei kemuni o Jiova mai na ulunivanua ena loma ni bukawaqa ena siga ni vakasoqoni vata; ka sa solia mai vei au o Jiova. 
<br /><span class="verse" id="5">5 </span>"Au sa qai lako sobu mai na ulunivanua ka biuta na vatu e rua ena loma ni kato au sa cakava ga; sa yaco ga koya me vaka sa vakarota vei au o Jiova." 
<br /><span class="verse" id="6">6 </span>(O ira na gone ni Isireli era sa lako mai na mata ni wai mai Beni Jakani ki Masera. Oqo na vanua sa qai mai mate kina o Eroni ka bulu kina; eke sa mai veiqaravi kina o Iliesa me vaka na bete levu me kena i sosomi. 
<br /><span class="verse" id="7">7 </span>Mai kea era sa gole sara yani ki Qutiqota, mai Qutiqota ki Jotibaya na vanua ni veiuciwai ni wai. 
<br /><span class="verse" id="8">8 </span>O Jiova ena gauna o ya sa tawasei ira na Livai me ra vakatawa tiko na kato ni veiyalayalati nei Jiova, me ra tucake tu ena mata ni Kalou ka cakacaka vua, ka vakacaucautaka tiko na Yacana me yacova na siga oqo. 
<br /><span class="verse" id="9">9 </span>O Livai sa sega na nona i wasewase ni vanua se nona i votavota mai vei ira na tacina; o Jiova ga sa nona i votavota, me vaka ga sa yalataka vua o Jiova na nona Kalou.) 
<br /><span class="verse" id="10">10 </span>"Me vaka na matai ni gauna, au sa tiko ga mai na ulunivanua me vasagavulu na siga ka vasagavulu na bogi, sa rogoci au talega ena gauna o ya o Jiova me kua ni vakarusai kemuni. 
<br /><span class="verse" id="11">11 </span>"Sa vosa vei au o Jiova ka vaka: 'Mo tucake ka tekivu lako e matadra na tamata, me rawa ni na lako yani ka taukena na vanua au a yalataka vei ira na nodra qase me'u solia vei ira.' 
<br /><span class="verse" id="12">12 </span>"Oqo oi kemuni na Isireli, na cava sara mada sa vinakata mai vei kemuni o Jiova na nomuni Kalou? Mo ni rerevaki Jiova ga na nomuni Kalou, mo ni lako voli ena nona sala, mo ni lomani koya, mo ni qaravi Jiova na nomuni Kalou ena yalomuni taucoko kei na lomamu kecega, 
<br /><span class="verse" id="13">13 </span>"Ka maroroya nai vakaro kecega i Jiova kei na Nona i lesilesi au sa vakarota vei kemuni e daidai, mo ni vinaka kina? 
<br /><span class="verse" id="14">14 </span>"Sa dina sara, o lomalagi kei lomalagi e cake sara sa Nona na Kalou o Jiova, o vuravura talega kei na ka kecega sa sinai kina. 
<br /><span class="verse" id="15">15 </span>"O Jiova sa marautaki ira ga na tamamuni, me lomani ira; sa digitaki ira na nodra kawa sa muri ira, sai kemuni, mai vei ira kece na tamata, me vaka ena siga oqo. 
<br /><span class="verse" id="16">16 </span>"O koya oqo, mo ni ciliva na mata ni yalomuni ka mo ni kakua ni vakadomoqa tale. 
<br /><span class="verse" id="17">17 </span>"Ni o Jiova na nomuni Kalou, sa Kalou ni Kalou, ka Turaga ni turaga, na Kalou qaqa, cecere ka levu, sa rui totoka, sa sega ni veivakaduiduitaki ka sa sega ni taura na ka ni vei vaqumi. 
<br /><span class="verse" id="18">18 </span>"Sa lewa vakadodonu vei ira na luveniyali kei ira na yada; sa lomani ira na vulagi, sa solia vei koya na kakana kei nai sulu. 
<br /><span class="verse" id="19">19 </span>"O koya oqo, mo ni lomani ira na vulagi, ni o ni a tu vakavulagi mai Ijipita. 
<br /><span class="verse" id="20">20 </span>"Mo ni rerevaki Jiova na nomuni Kalou; mo ni qaravi Koya, sai koya ga mo ni taura matua, ka bubului ga ena yacana. 
<br /><span class="verse" id="21">21 </span>"Sai koya ga na nomuni lagilagi, ka sa nomuni Kalou ga o Koya, sai Koya ga sa cakava vei Kemuni na veika lelevu ka vinaka o koya sa raica oti na matamuni. 
<br /><span class="verse" id="22">22 </span>"Era sa lako sobu ki Ijipita na tamamuni kei na vitusagavulu na tamata, ia oqo sa vakayacora o Koya mo ni vaka na kalokalo ni lomalagi na kemuni lewe levu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
