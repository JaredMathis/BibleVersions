<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Oqo nai lesilesi kei na lewa, sa soli tiko mai moni maroroya vakavinaka ena vanua sa solia vei kemuni na Kalou o Jiova ni nomuni qase mo ni taukena, ena veisiga kece o ni sa bula kina e vuravura. 
<br /><span class="verse" id="2">2 </span>"Mo ni vakarusa kece na veivanua era sa dau qaravi Kalou kina na veimatanitu oqo, ena veiulunivanua, ena veidelana se ena ruku ni veivunikau. 
<br /><span class="verse" id="3">3 </span>"Mo ni vakarusa na nodra veicabocabo ni soro, me musuki na nodra veiduru tabu ka vakamai na nodra matakau, me laulauta na nodra veika kece sa ceuti, ka me vakarusai talega na yacadra mai kea. 
<br /><span class="verse" id="4">4 </span>"Mo ni kua ni lotu vei Jiova na nomuni Kalou ena veika oqo. 
<br /><span class="verse" id="5">5 </span>"Mo ni vakasaqara ga na vanua sa digitaka o Jiova, mai na nomuni veiyavusa kece, me biuta kina na Yacana ena Nona i tikotiko, e kea mo ni lako kina. 
<br /><span class="verse" id="6">6 </span>"Mo ni kauta ki kea na nomuni i soro kama kece, nai madrali, nai katini kei nai soro ni vakalavelaveti ena ligamuni, na nomuni yalayala, na soli ka vakayalovinaka kei nai sevu kecega ni nomuni manumanu susu. 
<br /><span class="verse" id="7">7 </span>"Mo ni kana kina ena matai Jiova na nomuni Kalou, mo ni marau kina ena veika sa kauta mai na ligamuni, oi kemuni kei ira na nomuni vuvale, me vaka sa vakasaututaki kemuni kina o Jiova. 
<br /><span class="verse" id="8">8 </span>"Mo ni kua ni cakava me vaka o ni sa cakava tiko oqo â€“ o ya, na tamata yadua sa cakava tiko ga na veika e dodonu e matana â€“ 
<br /><span class="verse" id="9">9 </span>"Me vaka ni o ni se bera ni lako yani ki nai vakavakacegu, ki nai votavota sa solia vei kemuni o Jiova na nomuni Kalou. 
<br /><span class="verse" id="10">10 </span>"Ni o ni sa takosova na Joritani ka tiko ena vanua sa solia veikemuni o Jiova na Kalou mo ni taukena, ka ena solia veikemuni na vakacegu mai vei ira kece na kemuni meca vakavolivoliti kemuni, mo ni tiko vinaka kina, 
<br /><span class="verse" id="11">11 </span>"Me dua kina na vanua sa digitaka na Kalou o Jiova me tiko vakadua kina na yacana, mo ni kauta kece mai kea na nomuni madrali kei nai soro au sa vakarota veikemuni, nai soro kama, nai katini, nai soro ni vakalavelaveti e ligamuni kei nai soro kece o ni sa yalataka vei Jiova. 
<br /><span class="verse" id="12">12 </span>"Mo ni reki tiko ena matai i Jiova na nomuni Kalou, oi kemuni kei ira na luvemuni tagane kei na luvemuni yalewa, kei ira na nomuni dauveiqaravi tagane kei na yalewa, kei ira na Livai era sa tiko ena nomuni lomanibai, ni sa sega na nona i votavota ena kemuni maliwa. 
<br /><span class="verse" id="13">13 </span>"Mo ni qarauni kemuni vinaka, ka me kua na vakacaboi soro kama ena vanua sa rawa o ni sa raica; 
<br /><span class="verse" id="14">14 </span>"Ena vanua ga sa digitaki o Jiova, ena dua ga vei ira na yavusa, mai kea mo ni vakacabora ki na nomuni i soro kama, mai kea mo ni cakava kina na vei ka au sa vakarota vei kemuni. 
<br /><span class="verse" id="15">15 </span>"Io, e rawa ni o ni vakamatea na manumanu ka kania ena loma ni bai, na cava sa gadreva na lomamuni, me vaka na nona veivakalouvinakataki na Kalou o Jiova sa solia vei kemuni; o ira sa savasava kei ira sa sega ni savasava me ra kana kina, na me tagane kei na me kila. 
<br /><span class="verse" id="16">16 </span>Mo ni kua ga ni kania na dra me sova kina qele me vaka na wai. 
<br /><span class="verse" id="17">17 </span>"Mo ni kua ni kania ena loma ni bai na i katini ni sila, se waini, se waiwai, se nai sevu ni nomuni manumanu, se na veika o ni sa yalataka me vakacabora, se dua na solisoli ka ni loloma, se nai madrali sa laveti e ligamuni. 
<br /><span class="verse" id="18">18 </span>"Ia, mo ni kania ga ena matai Jiova na Kalou ena vanua sa digitaka o koya, oi kemuni kei ira na luvemuni tagane kei na yalewa, o ira na nomuni dauveiqaravi, o ira na Livai sa tiko ena nomuni loma ni bai; mo ni marau tiko ena matai Jiova na nomuni Kalou kei na vei ka kecega sa tara na ligamuni. 
<br /><span class="verse" id="19">19 </span>"Mo ni qarauna vakavinaka sara, o ya mo ni kua ni guilecavi se biuti ira na Livai ena veisiga kece o ni sa bula kina ena vanua. 
<br /><span class="verse" id="20">20 </span>"Ni sa vakalevutaka na nomuni yalayala ni vanua, me vaka sa yalayala ki na vei kemuni, o ni na tukuna ki na, me'u kana leweni manumanu mada, baleta ni o ni sa via kana lewe ni manumanu, mo ni kania sara vakalevu na lewe ni manumanu. 
<br /><span class="verse" id="21">21 </span>"Kevaka sa rui yawa veikemuni na vanua sa digitaki me vakatikora kina na yacana, mo ni qai vakamatea na nomuni manumanu sa solia vei kemuni o Jiova, me vaka au sa vakarota vei kemuni, mo ni qai kana ga ena loma ni nomuni bai na kena levu ga o ni via kania. 
<br /><span class="verse" id="22">22 </span>"Me vaka ni sa laukana na me tagane kei na me kila, me ra kana talega na savasava kei na sega savasava. 
<br /><span class="verse" id="23">23 </span>"Mo ni kila deivaki ga ni sa tabu na kana dra, ni sa ka bula na dra, mo ni kua ni kania na bula kei na lewena. 
<br /><span class="verse" id="24">24 </span>"Mo ni sova ki na qele na dra me vaka na wai, ni sa tabu ni laukana. 
<br /><span class="verse" id="25">25 </span>"Mo ni kua ni kania, me vinaka kina vei kemuni kei ira na luvemuni sa muri kemuni, ni o ni sa cakava na veika e dina ka dodonu ena mata i Jiova. 
<br /><span class="verse" id="26">26 </span>"Na veika tabu ga sa tu vei kemuni, kei nai soro ni veika o ni sa yalataka, mo ni taura ka lako ki na vanua sa digitaka o Jiova. 
<br /><span class="verse" id="27">27 </span>"Mo ni vakacabora na nomuni soro kama, na lewe ni manumanu kei na kena dra ena cabocabo ni soro nei Jiova na nomuni Kalou, ka mo ni kania na lewe ni manumanu. 
<br /><span class="verse" id="28">28 </span>"Mo ni vakarorogo ka muria na vosa kecega au sa vakarota vei kemuni, me vinaka kina vei kemuni kei ira na luvemuni me sega ni mudu, ni kemuni sa cakava na veika e vinaka ka dodonu ena matai Jiova na nomuni Kalou. 
<br /><span class="verse" id="29">29 </span>"O Jiova na nomuni Kalou sa musuki ira laivi na veimatanitu mai na matamuni o ni sa lako tiko kina oqori me vakasesea ka vuaviritaka, mo ni taukena ka tiko ena nodra vanua, 
<br /><span class="verse" id="30">30 </span>"Mo ni qarauni kemuni vinaka, mo ni kua ni vesuki me muri ira, ni oti na nodra sa vakarusai mai na matamuni, mo ni kakua ni vakataroga na nodra Kalou ka tukuna, 'Era sa qarava vakacava na nodra Kalou na veimatanitu oqo? Au na cakava talega oi Au.' 
<br /><span class="verse" id="31">31 </span>"Sa tabu ni o ni qaravi Jiova na nomuni Kalou me vaka o ya; sa ka vakasisila kece vei Jiova, ka sa cata talega vakalevu na nodra i valavala ni qaravi Kalou, ni sa yaco me ra sai soro kama na luvedra tagane kei na luvedra yalewa ki na nodra Kalou. 
<br /><span class="verse" id="32">32 </span>"Na veika au sa vakarota vei kemuni moni qarauna ka maroroya, mo ni kua ni vakuria se kauta tani na veika sa tu kina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
