<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakarua, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakarua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa kacivi ira na Isireli o Mosese ka tukuna vei ira: "mo ni rogoca na Isireli, nai lesilesi kei na lewa, au sa cavuta mo ni rogoca ena siga oqo, mo ni vulica ka qarauna mo ni cakava. 
<br /><span class="verse" id="2">2 </span>"Na Kalou o Jiova sa cakava na nona veiyalayalati kei keda mai Orepi. 
<br /><span class="verse" id="3">3 </span>"Sa Sega ni cakava na veiyalayalati oqo kei ira na noda qase, kei keda ga, sa tiko oqo ena siga e dai. Oi keda kece sa bula tiko. 
<br /><span class="verse" id="4">4 </span>"Sa veivosaki vata kei kemuni o Jiova ena matana votu ena ulunivanua mai na loma ni bukawaqa. 
<br /><span class="verse" id="5">5 </span>"Au a tucake tu ena kemuni veimama vata kei na Kalou, me'u tukuna vei kemuni na vosa ni Kalou; ni kemuni sa rere sara ena vuku ni bukawaqa yameyame caudre, o ni sa sega ni lako cake ki na ulunivanua, sa tukuna kina na Kalou: 
<br /><span class="verse" id="6">6 </span>'Sai Au na nomudou Kalou o Jiova, Au sa kauti kemudou tani mai na vanua o Ijipita na vale ni veivakabobulataki. 
<br /><span class="verse" id="7">7 </span>'Me kua tale ni dua na nomudou Kalou, oi Au duadua ga. 
<br /><span class="verse" id="8">8 </span>'Me kua ni dua e cakava vua e dua na Kalou ceuti â€” se dua ga na ka e ceuti me vakatautauvatataki ki na vei ka mai lomalagi e cake, se vuravura era, se ena rukui vuravura; 
<br /><span class="verse" id="9">9 </span>Me kua ni dua e lotu kina se qarava. Ni sai Au o Jiova na Kalou vuvu, sa drodro vakayawa sara na noqu dau sauma na nodra caka cala na tama, me yacova sara na i katolu kei nai ka va ni tabatamata ni nodra era sa cati au, 
<br /><span class="verse" id="10">10 </span>Au na vakaraitaka na Noqu yalololoma ki nai tabatamata e vakaudolu, ki vei ira sa lomani Au ka maroroya na Noqu i vakaro. 
<br /><span class="verse" id="11">11 </span>'Mo ni kakua ni taura vakamamada na yaca ni Kalou o Jiova se vakawaletaka, o Jiova ena beitaki ira sa beca na Kalou kei na yacana. 
<br /><span class="verse" id="12">12 </span>'Mo ni maroroya ka vakatabuya na Siga ni vakacecegu, me vaka sa vakaroti kemuni kina o Jiova. 
<br /><span class="verse" id="13">13 </span>E ono na siga mo ni cakacaka kina, 
<br /><span class="verse" id="14">14 </span>Ia, nai kavitu ni siga, na Siga ni Vakacecegu nei Jiova na nomuni Kalou. Mo ni kua ni cakava kina e dua na cakacaka, oi kemuni se o ira na luvemuni tagane se yalewa, se o ira na nomuni tamata veiqaravi, se o ira na nomuni bulumakau, se na Asa se na manumanu yavai va cava ga, se me dua na vulagi cava ga sa tiko ena nomuni matamata, me ra vakacegu talega na nomuni dauveiqaravi tagane se yalewa me vakataki kemuni. 
<br /><span class="verse" id="15">15 </span>Mo ni nanuma, ni kemuni talega, a bobula tu mai Ijipita, na Kalou o Jiova sa qai kauti kemuni tani mai kea, ena ligana kaukauwa sa dodo tiko yani; o koya oqo sa vakaroti kemuni kina na Kalou, mo ni maroroya na Siga ni Vakacecegu. 
<br /><span class="verse" id="16">16 </span>'Mo ni dokai ira na tamamuni kei ira na tinamuni, me vaka sa vakarota veikemuni na Kalou o Jiova, me balavu kina na nomuni veisiga, me vinaka kina veikemuni ena vanua sa solia o Jiova na nomuni Kalou mo ni taukena. 
<br /><span class="verse" id="17">17 </span>'Mo ni kakua ni laba. 
<br /><span class="verse" id="18">18 </span>'Mo ni kakua ni ia na veibutakoci. 
<br /><span class="verse" id="19">19 </span>'Mo ni kakua ni butako. 
<br /><span class="verse" id="20">20 </span>'Mo ni kakua ni beitaka vakai lasu na wekamuni. 
<br /><span class="verse" id="21">21 </span>'Mo ni kakua ni butakoca se kocova na watina na wekamuni; mo ni kua ni kocova na nona vale se veiteitei se nona dauveiqaravi tagane se yalewa, se nona manumanu susu, se dua ga na ka sa nona na wekamu.' 
<br /><span class="verse" id="22">22 </span>"Na vosa kece i Jiova oqo mo cavuta e matadra kece nai soqosoqo levu, mai na ulunivanua ena loma ni bukawaqa caucaudre mai na o kei na butobuto loaloa kei na domo rogo levu sa qai sega tale ni vakuria. Sa qai vola kece oqori ena rua na vatu raraba, ka solia, mai vei au. 
<br /><span class="verse" id="23">23 </span>"Ni o ni sa rogoca na domo mai na loma ni butobuto ni o ni sa tiko ena ulunivanua sa kama caucaudre tiko, mo ni lako mai vei au, oi kemuni kece nai liuliu ni veiyavusa kei ira na qase. 
<br /><span class="verse" id="24">24 </span>"O ni sa tukuna: 'Sa dina sara na Kalou o Jiova sa vakaraitaka vei keimami na nona lagilagi kei na nona cecere, ka keimami sa rogoca na domona mai na loma ni bukawaqa yameyame caucaudre. Keimami sa kila ena siga oqo ni vosa mai na Kalou vei ira na tamata, ia, e se rawa ni na bula ga. 
<br /><span class="verse" id="25">25 </span>'O koya oqo, ena cava me keimami mate kina? Na bukawaqa levu oqo ena kani keimami kevaka keimami sa rogoca na domo ni Kalou o Jiova, ka keimami na mate. 
<br /><span class="verse" id="26">26 </span>'Se, o cei sa tiko ena yago oqori, ni sa rogoca na Kalou ni a vosa mai ena loma ni bukawaqa yameyame caucaudre me vakataki keimami, me qai bula? 
<br /><span class="verse" id="27">27 </span>'Mo ni lako voleka ka rogoca na ka kecega sa via tukuna na Kalou o Jiova ka mai tukuna vei keimami na ka kecega sa tukuna na Kalou o Jiova vei kemuni me keimami rogoca ka cakava.' 
<br /><span class="verse" id="28">28 </span>"O Jiova sa mani rogoca na veika sa tukuna na gusumuni, ni o ni sa vosa mai vei au, sa vosa kina vei au o Jiova: 'Au sa rogoca na domodra na tamata oqo sa vosa tiko vei iko. Sa vinaka ka dodonu taucoko na vei ka era sa tukuna. 
<br /><span class="verse" id="29">29 </span>'Sa dina, sa tiko vei ira oqo na yalo sa rerevaka na Kalou ka sa maroroya tikoga na Noqu i vakaro, ena vinaka vei ira kei ira talega na luvedra me sega ni mudu! 
<br /><span class="verse" id="30">30 </span>'Mo lako ka tukuna vei ira, "mo ni lesu, tale ki na nomuni keba." 
<br /><span class="verse" id="31">31 </span>'Ia, vei iko Mosese, mo tucake tu e yasaqu, Au na qai tukuna vei iko na Noqu i vakaro na Noqu i lesilesi, kei na Noqu lewa, mo na vakavulica vei ira na tamata, me ra muria ena vanua sa soli vei ira me ra taukena.' 
<br /><span class="verse" id="32">32 </span>"O koya oqo mo qarauna vinaka mo cakava me vaka sa vakaroti iko kina o Jiova na nomu Kalou; mo kua ni lako vakatikitiki, se ki nai matau se ki nai mawi. 
<br /><span class="verse" id="33">33 </span>"Mo ni muri ena sala sa vakarota veikemuni o Jiova na nomuni Kalou, mo ni bula kina ka vinaka kina, me dede kina na nomuni bula ena vanua o ni na taukena.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
