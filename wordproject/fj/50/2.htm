<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Filipai, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Filipai</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O koya oqo, kevaka sa mani tiko na veivakacegui i Karisito, kevaka sa tiko na veimositi ni loloma, kevaka sa tiko na lomavata ni Yalo Tabu, kevaka sa tiko na yalololoma kei na yalovinaka, 
<br /><span class="verse" id="2">2 </span>Mo dou vakayacora sara na ka au rekitaka ni dou sa duavata ena vakanananu, dou sa tautauvata ena loloma, ka dou qai yalovata ka lomavata. 
<br /><span class="verse" id="3">3 </span>Me kua ni caka e dua na ka ena dela ni qaciqacia kei na dokadoka, ia mo dou kauti kemudou sobu, me ra uasivi cake kina vei kemudou o ira na tamata 
<br /><span class="verse" id="4">4 </span>Dou kua ni dau nanumi kemudou tikoga, dou tovolea mo dou raici ira na kolaiciba tu e yasamudou. 
<br /><span class="verse" id="5">5 </span>Me tiko vei kemudou na vakanananu oqo ka tu talega vei Karisito. 
<br /><span class="verse" id="6">6 </span>O koya, nai rairai dina ni Kalou, e sega ni vakasama ni sa butako ena nona vakatautauvatani kei na Kalou, 
<br /><span class="verse" id="7">7 </span>Ia sa kauti koya sobu me kua ni dokai, ka kauta vua nai tovo ni tamata dauveqaravi, e tautauvata sara ga kei na tamata. 
<br /><span class="verse" id="8">8 </span>E laurai ena nona bula ni vaka dina na tamata, e vakamalumalumutaki koya ka talairawarawa me mate, io me mate ena kauveilatai. 
<br /><span class="verse" id="9">9 </span>O koya oqo, sa vakalevulevui Koya cake kina na Kalou, ka solia vua e dua na yaca, sa uasivi cake ena yaca kecega, 
<br /><span class="verse" id="10">10 </span>Ki na yaca i Jisu, me tekiduru kina na duru vakayaduaga, mai lomalagi kei vuravura, kei na botoi vuravura. 
<br /><span class="verse" id="11">11 </span>Me vakatusa talega na vei yame kecega, ni sa Turaga o Jisu Karisito, me vakarokorokotaki kina na Kalou o Tamada. 
<br /><span class="verse" id="12">12 </span>O koya oqo, oi kemudou sa lomani, me vaka nomudou talairawarawa tikoga, ka sega walega ena gauna au tiko kina kei kemudou, e vakauasivi sara na noqu yali mai vei kemudou, mo dou cakacaka taka na nomudou vakabulai, ena rere dina sara. 
<br /><span class="verse" id="13">13 </span>Ni sa cakacaka vei kemudou na Kalou, mo dou kila nona lewa kei na nomudou cakava na ka sa vinaka vua. 
<br /><span class="verse" id="14">14 </span>Ena nomudou cakacaka kecega, me kakua na vosa kudrukudru se vakaduduileti, 
<br /><span class="verse" id="15">15 </span>Me kakua ni dua na ka mo dou beitaki kina ni dou cala, oi kemudou na luve ni Kalou, me kua ni dua na malumalumu mo dou na vakamelei kina, ni dou bula veimaliwai tiko kei ira nai tabatamata veiveveyaki ka lomavakatani, enakedra maliwa mo dou rarama, ka cina e vuravura, 
<br /><span class="verse" id="16">16 </span>Dou maroroya dei tiko na vosa ni bula, ka me'u sa reki ga ena siga i Karisito ni'u a sega ni cici wale se vakaogai walega. 
<br /><span class="verse" id="17">17 </span>Io, kevaka au sovaraki yani me'u i madrali sa cabori, ena vuku ni nomudou vakabauta, au na reki kina ka marau vata kei kemudou. 
<br /><span class="verse" id="18">18 </span>Ka sa dodonu talega vei kemudou e na vuku ni ka oqo, mo dou reki vata talega kei au. 
<br /><span class="verse" id="19">19 </span>Au sa vakanuinui vua na Turaga o Jisu, ni dua na gauna lekaleka ga mai oqo, au sa na talai Timoci yani, me rawa ni mai tukuna vei au na kemudou i tukutuku me'u vakayaloqaqataki kina. 
<br /><span class="verse" id="20">20 </span>E sega tale ni dua au nanuma rawa me na lako yani, me vukei kemudou ena nomudou vakararawataki. 
<br /><span class="verse" id="21">21 </span>Ni levu era vakasaqara mada ga na veika me ra bula kina, ka sega ni veika baleti Jisu Karisito. 
<br /><span class="verse" id="22">22 </span>Ia dou sa kila vinaka na nonai valavala, o koya e vaka e dua na gone vei tamana ena neirau cakacaka vata tiko e na vuku ni tukutuku vinaka. 
<br /><span class="verse" id="23">23 </span>O koya oqo, au sa nuitaka ni'u na talai koya yani vei kemudou, ena dua na gauna totolo ga mai oqo ni'u sa raica rawa ga na ka e baleti au. 
<br /><span class="verse" id="24">24 </span>Ia au sa nuitaka tikoga na Turaga, ni'u na lako yani me datou la'ki sota. 
<br /><span class="verse" id="25">25 </span>Ia au sa nanuma mada ga me'u sa talai Epafirotaito yani vei kemudou, o koya e dua na taciqu, ka noqu i tokani ni valu vakayalo, ia o koya na nomudou i talatala ka dau tu tikivi au ena gauna ni noqu galili; 
<br /><span class="verse" id="26">26 </span>Sa dua na ka na nona via raici kemudou kecega, e via yalolailai ni sa mai kila ni dou sa rogoca na nona a tauvi mate. 
<br /><span class="verse" id="27">27 </span>E tauvi mate dina ka voleka sara kina ni mate; ia na Kalou sa lomani koya, sega ni o koya ga, oi au talega, de vakaikuritaki na noqu rarawa, ena dua tale na ka rarawa. 
<br /><span class="verse" id="28">28 </span>O koya oqo au sa sasaga sara ga kina me'u sa talai koya yani, me rawa ni dou reki kina ni dou sa raici koya tale, ena vakaruruya sobu talega na noqu yalo rarawa. 
<br /><span class="verse" id="29">29 </span>Mo dou ciqomi koya ena yalo e veidokai ena vuku ni Turaga, na tamata vaka oqo mo dou dau vakarokorokotaka; 
<br /><span class="verse" id="30">30 </span>Levu na gauna e dau voleka ni mate ena vuku ni cakacaka i Karisito, e sega ni wilika tu me dua na ka vua na nona bula, sa gu ga na yalona me cakava na cakacaka ni Turaga, me vaka na ka au tukuna vua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
