<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Filipai, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Filipai</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi keirau o Paula kei Timoci nai talatala i Jisu Karisito, vei ira kecega nai soqosoqo lotu i Jisu Karisito, era tiko mai Filipai; kei ira nai Talatala Qase kei ira na Tuirara: 
<br /><span class="verse" id="2">2 </span>Me nomudou na loloma kei na vakacegu ni Kalou na Tamada kei na Turaga o Jisu Karisito. 
<br /><span class="verse" id="3">3 </span>Au dau vakavinavinaka vua na noqu Kalou, ena gauna kecega au dau nanumi kemudou kina; 
<br /><span class="verse" id="4">4 </span>Dau reki na yaloqu ena veigauna kece au dau cavuti kemudou kina ena noqu masu, 
<br /><span class="verse" id="5">5 </span>Ena nomudou lomavata ena i tukutuku vinaka, ka vakatekivu mai na matai ni siga me yacova tiko mai oqo, 
<br /><span class="verse" id="6">6 </span>Au via vakadeitaka na ka oqo, o koya e tekivutaka na cakacaka vinaka vei kemudou, ena vakacavara vinaka, me yacova nona lesu tale mai o Jisu Karisito. 
<br /><span class="verse" id="7">7 </span>Ni sa dodonu me'u dau namuni kemudou ena ka oqo, baleta ni dou na sega ni taqusi mai yaloqu, dou sa duavata kei ena noqu vesuki tu, kei na kena taqomaki ka vakadeitaki nai tukutuku vinaka, eda sa wasea vata kina na loloma. 
<br /><span class="verse" id="8">8 </span>Sa kila ga na Kalou na noqu dau vakasamataki kemudou, ena veika dredre dou sotava ena vuku i Jisu Karisito. 
<br /><span class="verse" id="9">9 </span>Sa noqu masu, me tikoga vei kemudou na loloma, kei na nomudou kila, ena kila ka vakayalo kecega. 
<br /><span class="verse" id="10">10 </span>Me rawa ni dou kabita kina na ka vinaka, mo dou savasava ka sega ni cala, me yacova nona lesu mai o Karisito. 
<br /><span class="verse" id="11">11 </span>Ka mo dou qai vakasinaiti tu ena vua ni yalododonu ena vuku i Jisu Karisito, me vakalagilagi ka vakavinavinakataki kina na Kalou. 
<br /><span class="verse" id="12">12 </span>Ia oqo na veiwekani au sa vinakata mo dou kila, ni veika taucoko e vakayacori vei au, sa qai tete ga kina nai tukutuku vinaka, 
<br /><span class="verse" id="13">13 </span>E vunautaki vei ira na sotia dau yadrava na vale ni Tui, kei ira taucoko na veiqaravi tu kina, me ra kila ni'u vesuki tiko ena vuku i Karisito; 
<br /><span class="verse" id="14">14 </span>Na ka au cakava e solia e dua na yalo ni bolebole vei ira na wekada sa lotu tiko, me ra vunau ka sega ni rere. 
<br /><span class="verse" id="15">15 </span>E dina ga sa so era vunautaki Karisito, ni ra sa dauvuvu ka dauveileti, eso talega ni ra sa lomavinaka; 
<br /><span class="verse" id="16">16 </span>Eso vei ira na dauvunau tiko mai era vunau tu ga vakaviavialevu ka sega na yalomatua, ka ra sega ni kila na ka era cakava ni mai tarai au na kena bibi; 
<br /><span class="verse" id="17">17 </span>Ia eso ena loloma, ena nodra kila noqu tu oqo me baleta ga nai tukutuku vinaka. 
<br /><span class="verse" id="18">18 </span>Me cava tale? Sa muri na gaunisala kece, me veirairai walega se laurai na dina, sa vunautaki oti o Karisito; oqo na ka e vakamarautaki au, io au sa dau reki tikoga kina. 
<br /><span class="verse" id="19">19 </span>Au sa kila na veika taucoko oqo ena yaco kina na noqu sereki, o ya na nomudou masu kei na veivuke ni Yalo i Jisu Karisito, 
<br /><span class="verse" id="20">20 </span>Me vaka na ka au sa namaka ka vakanuinuitaka, ni sega na ka me'u madua kina, ia au doudou me caka e yagoqu na veika e vakarokorokotaki kina o Karisito, me'u bula se me'u mate ga. 
<br /><span class="verse" id="21">21 </span>Kivei au, me'u bula, o Karisito ga, sa uasivi sara ke yaco na mate. 
<br /><span class="verse" id="22">22 </span>Ia kevaka e vakayago tiko noqu bula, oqori sai vakaraitaki ni vua ni noqu cakacaka; ni ka au digitaka ena sega ni rawa me'u tukuna. 
<br /><span class="verse" id="23">23 </span>E dua ga vei rau me'u na taura, au sa daugadreva tu ga me'u lako yani vei Karisito, ni sa vinaka cake mai na bula oqo. 
<br /><span class="verse" id="24">24 </span>Ena vinaka talega vei kemudou me'u tiko vata mada ga kei kemudou. 
<br /><span class="verse" id="25">25 </span>Au sa vakadeitaka vei au, me'u tiko mada ka veitomani vata kei kemudou ena nomudou vakatuburi cake kei na reki ni vakabauta, 
<br /><span class="verse" id="26">26 </span>Na nomudou marautaki au ena noqu na lesu tale yani vei kemudou, me sa uasivi cake sara ena vuku i Jisu Karisito. 
<br /><span class="verse" id="27">27 </span>Nai tukutuku vinaka i Karisito me rau salavata tiko kei na nomudou i valavala, ni'u tiko me'u raici kemudou se'u yali mai vei kemudou, au vinakata ga me'u rogoca ni dou tudei ka yalovata, qai gumatua ena lomavata, ka vakabauta tiko nai tukutuku vinaka, 
<br /><span class="verse" id="28">28 </span>Dou kua ni rere ena nodra vei vakarerei mai tuba, oqori sa vakaraitaka tiko na nodra na rusa, ia vei kemudou oqori na nomudou vakabulai, ni sa yaco tiko na nona lewa na Kalou. 
<br /><span class="verse" id="29">29 </span>E sega ni vakacalaka na veika e yacovi kemudou ena vuku i Karisito, e sega ni nomudou mai lewena ga nai soqosoqo lotu, ia mo dou na mai sotava sara ga na veika rarawa ena vukuna, 
<br /><span class="verse" id="30">30 </span>Dou sa raica ka vakadinadinataka na veika rarawa e tarai au, ia oqo au sa mai rogoca ni dou sotava talega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
