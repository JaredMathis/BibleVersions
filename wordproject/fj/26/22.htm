<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei au, ka vaka, 
<br /><span class="verse" id="2">2 </span>"Oqo, luve ni tamata, o na sega li ni lewa, o na sega li ni lewa na koro oqo sa dauvakadave dra? Io, vakaraitaka vua na nonai valavala vakasisila kecega! 
<br /><span class="verse" id="3">3 </span>"Mo qai vaka, 'Sa tukuna vakaoqo na Kalou o Jiova: "Na koro oqo sa vakadavea na dra e kena maliwa, ni na yaco mai na nona gauna; ka na cakava o koya na vei-matakau e na kena maliwa me vakadukadukalitaki koya vakai koya. 
<br /><span class="verse" id="4">4 </span>"O sa cala e na vuku ni dra o sa vakadavea, ka o sa vakadukadukalitaki iko e na nomu matakau o sa bulia. O sa vakavuna me toso voleka mai nomu veisiga, ka o sa yacova nai otioti ni nomu veiyabaki; o koya oqo Au sa soli iko kina mo vakalialiai e na veimatanitu tani, ka mo dredrevaki e na veivanua kecega. 
<br /><span class="verse" id="5">5 </span>"O ira era voleka kei ira era yawa vei iko era na dredrevaki iko me vaka e dua sa sega ni yaga ka sinai ena veilecayaki. 
<br /><span class="verse" id="6">6 </span>"Raica, o ira kecega na turaga ni Isireli: era sa dui vakayagataka na nodra kaukauwa me ra vakadave dra vei kemudou. 
<br /><span class="verse" id="7">7 </span>"O ira era tiko vei iko era sa beca na tamadra kei na tinadra; ka ra sa vaka-saurarataki ira na nomu vulagi e na kemudou maliwa; ka ra vakararawataka na luveniyali kei na yada era tiko vei iko. 
<br /><span class="verse" id="8">8 </span>"O sa beca na Noqu ka tabu ka vakacacana na Noqu Siga ni Vakacecegu. 
<br /><span class="verse" id="9">9 </span>"Era sa tiko vei iko na tamata daukakase mera vakadavea na dra; ka ra tiko vei iko o ira sa daukana e na veiulunivanua; e na kemudou maliwa era cakava nai valavala vakavelavela. 
<br /><span class="verse" id="10">10 </span>"Na tamata era tiko vei iko era sa vakaluvawaletaka na tamadra; e na kemudou maliwa era sa vakasaurarataka ira na yalewa era tawasei tani e na gauna ni nodra sega ni savasava. 
<br /><span class="verse" id="11">11 </span>"E dua sa cakava na ka vakasisila kei na wati ni kai nona; ka dua tale e vaka-dukadukalitaka vakaca na vugona yalewa; ka dua tani tale e na kemudou maliwa sa vakasaurarataka na ganena, na luve i tamana yalewa. 
<br /><span class="verse" id="12">12 </span>"Era tiko vei iko na dau taura nai lavo ni veivaqumi mei sau ni nodra vakadave dra; ka o sa taura na ka e kerei vata kei na kenai kere e sivia; o sa rawata mai vua na wekamu na tubu ena nomu taura vakaukauwa na nodra i yau, ka o sa guilecavi Au," sa tukuna na Kalou o Jiova. 
<br /><span class="verse" id="13">13 </span>"Raica, o koya oqo, Au sa tavia vata na Ligaqu e na vuku ni nomui yau ni kocokoco o sa rawata, e na vuku talega ni vakadave dra e na kemu maliwa. 
<br /><span class="verse" id="14">14 </span>"Ena rawa beka ni vosota na lomamu, se kaukauwa tikoga na ligamu, e na veisiga Au na tarai iko kina? Oi au, o Jiova, Au sa cavuta, Au na cakava talega. 
<br /><span class="verse" id="15">15 </span>"Au na vakasavi kemudou ki na veimatanitu, ka duibiubiuti kemudou ki na veivanua, ka vakaotia tani na nomu dukadukali mai vei iko. 
<br /><span class="verse" id="16">16 </span>"O na vakadukadukalitaki iko e matadra na veimatanitu; ia o na qai kila ni sai Au o Jiova."'" 
<br /><span class="verse" id="17">17 </span>Na vosa i Jiova sa lako mai vei au, ka vaka, 
<br /><span class="verse" id="18">18 </span>"Luve ni tamata, sa yaco na vuvale i Isireli me veveka ni kaukamea vei Au; era sa varasa kecega, kava, kaukamea, kei na uma, e na loma ni lovo; io era sa veveka ga mai na siliva. 
<br /><span class="verse" id="19">19 </span>"O koya sa tukuna kina vakaoqo na Kalou o Jiova; 'Ni sa yaco mo dou veveka kecega ni kaukamea, o koya oqo raica, Au na soqoni kemudou kina ki na loma i Jerusalemi. 
<br /><span class="verse" id="20">20 </span>'Me vaka era sa kumuna vata na siliva, na varasa, na kaukamea, na uma, kei na kava, ki na loma ni lovo, me uvuca kina na bukawaqa, me vakawaicalataki; Au na soqoni kemudou vakakina e na Noqu cudru kei na Noqu cudru katakata, Au na qai biuti kemudou kina, ka vakawaicalataki kemudou. 
<br /><span class="verse" id="21">21 </span>'Io, Au na vakasoqoni kemudou, ka uvuci kemudou e na bukawaqa ni Noqu cudru, mo dou vakawaicalataki kina. 
<br /><span class="verse" id="22">22 </span>'Me vaka na siliva sa vakawaicalataki e na loma ni lovo, dou na vakawaicalataki vakakina; Dou na qai kila ni o Au, o Jiova, ka sovaraka na Noqu cudru vei kemudou.'" 
<br /><span class="verse" id="23">23 </span>Na vosa i Jiova sa lako mai vei au, ka vaka, 
<br /><span class="verse" id="24">24 </span>"Luve ni tamata, mo tukuna vei koya: 'O iko na vanua e sega ni vakasavasavataki se tau kina na uca e na siga ni cudru.' 
<br /><span class="verse" id="25">25 </span>"Na nodra vere na parofita e na kena maliwa ena vaka na laione sa tagi ni sa dresulaka na kena; era sa kani ira na tamata; era sa taura nai yau kei na ka talei; era sa cakava me lewe levu na yada ena kena maliwa. 
<br /><span class="verse" id="26">26 </span>"O ira na nona bete era sa vakacataka na Noqu vunau, ka vakacacana na Noqu ka tabu; era sega ni vakaduiduitaka na ka e tabu kei na ka e sega ni tabu, se me ra vakatakila na kena duidui na ka e sega ni savasava kei na ka e savasava; ka ra sa tabonaka talega na matadra mai na Noqu Siga ni Vakacecegu, Au sa vosavakacacataki vei ira. 
<br /><span class="verse" id="27">27 </span>"Na nona turaga e na kena maliwa era sa vaka na oliva e dresulaka na kedra, me ra vakadave dra, me vakarusa na tamata, ka me rawa ka e nai vakarau vaka- veidabui. 
<br /><span class="verse" id="28">28 </span>"Na nona parofita era boroi ira e nai boro ca, ni ra raica na raivotu lasu, ka caka mana lasu vei ira, ka vaka, 'Sa tukuna vakaoqo na Kalou o Jiova,' ni a sega dina ni vosa o Jiova. 
<br /><span class="verse" id="29">29 </span>"Era sai valavala vakaukauwa na lewe ni vanua, era butako, ka ra vakalolomataki ira talega na dravudravua kei na luveniyali; ka ra vakasaurarataki ira vaka- sega- dodonu na vulagi. 
<br /><span class="verse" id="30">30 </span>"Au a mani qara vei ira e dua na tamata o koya me na tara e dua na bai, ka me tu e na maliwa e Mataqu e na vuku ni vanua, Me'u na kakua kina ni vakarusa; ia Au sa sega ni kunea e dua. 
<br /><span class="verse" id="31">31 </span>"O koya oqo Au sa sovaraka kina vei ira na Noqu cudru; Au sa vakarusai ira e na bukawaqa ni Noqu cudru; Au sa sauma kivei ira na nodra i valavala ena uludra," sa tukuna na Kalou o Jiova. E Rua Na Veitacini Dautagane</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
