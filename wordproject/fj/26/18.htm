<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei au, ka vaka, 
<br /><span class="verse" id="2">2 </span>"Na cava dou tukuna tiko ni dou vakayagataka na vosa vakaibalebale oqo, e na vuku i Isireli ka vaka: 'O ira na qase era a kania na vua-ni-vaini wiwi, ka sa kaukauwa kina na batidra na luvedra'? 
<br /><span class="verse" id="3">3 </span>"Me vaka au sa bula, sa tukuna na Kalou o Jiova, dou na sega tale ni vakayagataka na vosa vakaibalebale oqo e Isireli. 
<br /><span class="verse" id="4">4 </span>"Raica, sa Noqu na yalo kecega; na yalo ni qase kei na yalo ni luvena sa Noqu ga; Na yalo ga sai valavala ca ena mate. 
<br /><span class="verse" id="5">5 </span>Ia kevaka sa yalododonu e dua na tamata, ka sa cakava na ka sa dodonu ka vinaka; 
<br /><span class="verse" id="6">6 </span>Ke sega ni kana e na veiulunivanua, se ta cake ki na nodra matakau na vuvale i Isireli, se vakacacana na wati ni kai nona, se torova e dua na yalewa sa tauva na nona mate vakavula; 
<br /><span class="verse" id="7">7 </span>Ke sega ni vakasaurarataka e dua, ia sa vakasuka na kenai vakadinadina vua sa kerea e dua na ka; sa sega ni butakoca vakaukauwa o koya e dua, ia sa soli kakana vua sa viakana, ka sa vakaisulutaki koya sa luvawale; 
<br /><span class="verse" id="8">8 </span>Ke sega ni soli ka me saumi vakatawadodonu kina, se taura na kenai kere, ia sa tarova na ligana mai na caka cala, ka sa lewa vakadodonu vei ira na tamata; 
<br /><span class="verse" id="9">9 </span>Ke muria tiko ga na Noqu vunau o koya, ka yalodina ena maroroya na Noqu lewa O E yalododonu o koya; Ena bula vakaidina o koya!" Sa tukuna na Kalou o Jiova. 
<br /><span class="verse" id="10">10 </span>"Kevaka ena sucu e dua na luvena tagane e daubutako, se daulaba, o koya e cakava e dua na ka vakaoqo 
<br /><span class="verse" id="11">11 </span>ka sega ni cakava o koya e dua nai tavi o ya, Ia sa kana e na veiulunivanua, ka vakacacana na wati ni kai nona; 
<br /><span class="verse" id="12">12 </span>ke vakasaurarataka na dravudravua kei na luveniyali, ke daubutako e nai valavala kaukauwa, ke sega ni vakasuka na kenai vakadinadina, Sa ta cake ki na matakau se cakava na ka vakasisila; 
<br /><span class="verse" id="13">13 </span>ke solia nai yau me saumi vakatawadodonu, ke taura ga na kenai kere O ena mate vakaidina o koya; Na nona dra e na tu ga vua. 
<br /><span class="verse" id="14">14 </span>"Ka raica, kevaka ena sucu e dua na luvena tagane, ka sa raica kecega nai valavala ca sa cakava o tamana, ka sa veinanuyaka, ka sega ni cakava na ka e vakakina; 
<br /><span class="verse" id="15">15 </span>Ke sega ni kana e na veiulunivanua, se ta cake ki na nodra matakau na vuvale i Isireli, se vakacacana na wati ni kai nona; 
<br /><span class="verse" id="16">16 </span>Se vakasaurarataka e dua, se bureitaka nai vakadinadina, se ia na butako e nai vakarau kaukauwa, ia sa soli kakana vua sa viakana, ka vakaisulutaki koya sa luvawale; 
<br /><span class="verse" id="17">17 </span>Sa tarova na ligana mai vua sa dravudravua, sa sega ni taura nai voli ni ka e kerei kei nai yau e tubu kina; sa cakava ga na Noqu lewa, ka sa muria na Noqu vunau O ena sega ni mate o koya oqo e na vuku ni caka cala i tamana, ena bula vakaidina o koya! 
<br /><span class="verse" id="18">18 </span>"Ia na tamana, ni sa dauia na veivakasaurarataki, daubutakoci ira na wekana e nai vakarau kaukauwa, e a cakava na ka sa sega ni vinaka e na kedra maliwa na kai nona, Raica, ena mate ga o koya e na nona caka cala. 
<br /><span class="verse" id="19">19 </span>"Ia dou sa tukuna, 'Na cava e sega ni cudruvi kina na gone e na vuku ni caka cala ni tamana?' Ke cakava na luvena na ka sa dodonu ka vinaka, ka vakabauta kecega na Noqu vunau ka cakava, ena bula vakaidina ga o koya. 
<br /><span class="verse" id="20">20 </span>"Na yalo sai valavala ca, ena mate ga, Ena sega ni cudruvi na gone e na caka cala i tamana, a tamana talega ena sega ni cudruvi e na caka cala ni luvena. Na nona caka dodonu na yalododonu ena tu ga vua, kei na nona ca na tamata ca ena tu ga vua. 
<br /><span class="verse" id="21">21 </span>"Ia kevaka ena saumaki mai na tamata ca mai na nonai valavala ca kecega sa kitaka, ka vakabauta kecega na Noqu vunau, ka cakava na ka e dodonu ka vinaka, ena bula vakaidina o koya, ena sega ni mate. 
<br /><span class="verse" id="22">22 </span>"Na nona talaidredre kecega ena sega ni cavuti vua: ena bula ga o koya e na nonai valavala dodonu. 
<br /><span class="verse" id="23">23 </span>"Au vinakata beka vakalailai na nona mate na tamata ca, sa tukuna na Kalou o Jiova, "ka sega ni dodonu li me saumaki o koya mai na nona sala ca, ka me bula? 
<br /><span class="verse" id="24">24 </span>"Ia ni sa suka tani na tamata yalododonu, mai na nona caka dodonu, ka kitaka na ka ca, ka cakava me vaka nai valavala vakasisila kecega sa cakava na tamata ca, ena bula li o koya? A nonai valavala dodonu kece sa cakava oti ena sega ni nanumi tale; na nona talaidredre sa talaidredre kina, kei na nonai valavala ca sai valavala ca kina, ena mate ga kina o koya. 
<br /><span class="verse" id="25">25 </span>"Ia dou sa tukuna, 'Sa sega ni dodonu na lewa ni Turaga.' Dou rogoca mada, na vuvale i Isireli, e sega li ni noqu lewa e dodonu, ia na nomudou lewa ga e sega ni dodonu? 
<br /><span class="verse" id="26">26 </span>"Ni sa vuki na tamata yalododonu mai na nona caka dodonu, ka la'ki cakava na ka ca, ka mate kina, ena mate e na vuku ni nona ca sa cakava. 
<br /><span class="verse" id="27">27 </span>"Oqo talega, ni sa saumaki mai na tamata ca mai na nona ca sa kitaka, ka cakava na ka sa dodonu ka vinaka, ena vakabula na yalona o koya. 
<br /><span class="verse" id="28">28 </span>"Ni sa vakananuma, ka saumaki mai na nonai valavala ca kecega, ena bula vakaidina o koya, ena sega ni mate. 
<br /><span class="verse" id="29">29 </span>"Ia sa tukuna na vuvale i Isireli, 'Sa sega ni dodonu na lewa ni Turaga.' Isa na vuvale i Isireli, e sega li ni dodonu na Noqui valavala, ia na nomudou i valavala ga sa sega ni dodonu? 
<br /><span class="verse" id="30">30 </span>"O koya oqo Au na lewai kemudou yadua kina, na vuvale i Isireli, me vaka na nomudoui valavala yadua, sa tukuna na Kalou o Jiova. Dou veivutuni, ka saumaki mada mai na nomudoui valavala ca kecega, me kakua kina ni vu ni nomudou rusa na caka ca. 
<br /><span class="verse" id="31">31 </span>"Dou biuta tani vei kemudou na nomudoui valavala ca kecega dou sa daucala kina, ka taura me nomudou na yalo e vou kei na uto e vou. E na cava dou sa via mate kina oi kemudou na vuvale i Isireli? 
<br /><span class="verse" id="32">32 </span>"Ni'u sa sega ni marautaka na nona mate e dua na tamata sa mate," sa tukuna na Kalou o Jiova: "O koya oqo mo dou saumaki mada mai, mo dou bula!"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
