<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 24 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24</span>
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 24</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei au na nai kaciwa ni yabaki, e nai katini ni vula, e nai katini ni siga ni vula, ka vaka, 
<br /><span class="verse" id="2">2 </span>"Luve ni tamata,mo vola na yaca ni siga oqo, na siga dina oqoâ€” o tui Papiloni sa tuvai valu vei Jerusalemi e na siga dina oqo. 
<br /><span class="verse" id="3">3 </span>"Mo cavuta na vosa vakatautauvata ki na vuvale dauvukitani, ka tukuna vei ira, 'Sa tukuna vakaoqo na Kalou o Jiova: "Mo biuta kina e dua na kuro, vakadabera e delana, ka sova ki loma na wai. 
<br /><span class="verse" id="4">4 </span>Mo biuta kina na lewena kecega, na tikina vinaka kecega, na sagana kei na tabana. Vakasinaita ena sui digitaki; 
<br /><span class="verse" id="5">5 </span>Mo kauta na sipi digitaki ka uro. Vakama talega na suina e rukuna, Laiva me kere vakavinaka sara, me ra vakabuta vinaka talega na kena sui e loma ni kuro." 
<br /><span class="verse" id="6">6 </span>'O koya oqo sa tukuna kina na Kalou o Jiova: "Ena ca na koro sa vakadavedra, na kuro sa tu kina na kena de-ni-kuro sa sega ni takali mai kina! me kau vakatikina mai na lewena; me kakua kina na vakawiri madigi. 
<br /><span class="verse" id="7">7 </span>Ena vuku ni kena dra ni sa tu ga vua; sa tauca o koya ena delani vatu; sa sega ni livia kina qele, me ubia na kuvu-ni-soso. 
<br /><span class="verse" id="8">8 </span>Me na vakatubura kina na cudru me ia na veicudruvi; au sa tauca na kena dra ena dela ni vatu, me kakua kina ni tabonaki." 
<br /><span class="verse" id="9">9 </span>'O koya oqo sa tukuna kina na Kalou o Jiova: "Ena ca na koro sa vakadave dra! io oi Au, Au na binia me levu nai kelekele buka. 
<br /><span class="verse" id="10">10 </span>Kelea na buka, vakawaqa na buka,mo vakabuta vakavinaka na lewe ni kuro,ka vakaboivinakataka ena boro, me kama talega na sui. 
<br /><span class="verse" id="11">11 </span>"Me qai toka ni sa lala na kuro ena kena qilaisosa waqa, me katakata, ka kama na kuro, ka vakawaicalataka e loma ni kuro na kena duka, me yavu na kena de-ni-kuro. 
<br /><span class="verse" id="12">12 </span>Sa vakaocai koya ena lasulasu, a sa sega ni takali tani vua na nona dukalevu: me tiko ga ena bukawaqa na nona dukalevu! 
<br /><span class="verse" id="13">13 </span>Sa sakulevu na nomu dukadukali: ni ka'u a vakasavasavataki iko, ia o sa sega ga ni savasava, o na sega kina ni vakasavasavataki tale mai na nomu dukadukali, me yacova ni sa tarai iko mada na noqu cudru katakata. 
<br /><span class="verse" id="14">14 </span>Oi au, o Jiova, sa vosa; ena yaco ga, Ni'u sa cakava, Au na sega ni vakasuka kimuri, Au na sega talega ni vakavoca, Au na sega talega ni veisautaka; me vaka na nomu i tovo, ka vaka na nomui valavala, era na lewai iko,"'" sa tukuna na Kalou o Jiova.'" 
<br /><span class="verse" id="15">15 </span>Na vosa i Jiova sa lako tale mai vei au, ka vaka, 
<br /><span class="verse" id="16">16 </span>"O iko luveni tamata, raica, Au sa kauta tani vakasauri mai vei iko na gagadre ni matamu ena dua nai toqa; ia mo kakua ni vakaloloku se tagicaka, me kakua talega ni drodro na wai ni matamu. 
<br /><span class="verse" id="17">17 </span>"Mo tagi lo, mo kakua talega ni tagicaka na mate, mo vakaisala ga, ka daramaka vei iko na nomu i vava, kakua ni ubia na tebenigusumu, ka mo kakua ni kania na madrai ni rarawa." 
<br /><span class="verse" id="18">18 </span>Ia au a vosa vei ira na tamata ena mataka, sa mate na watiqu ena yakavi; ia au sa cakava ena mataka ka tarava me vaka na ka sa vakaroti vei au. 
<br /><span class="verse" id="19">19 </span>Era sa tukuna vei au o ira na tamata, "o na sega li ni tukuna vei keimami se cava nai balebale ni ka oqo, na cava na ka oqo, o sa cakava?" 
<br /><span class="verse" id="20">20 </span>Au a qai tukuna vei ira, sa yaco mai vei au na vosa i Jiova, "ka vaka, 
<br /><span class="verse" id="21">21 </span>'Mo tukuna vei ira na vuvale i Isireli. "Sa tukuna vakaoqo na Kalou o Jiova: 'Raica, Au na vakacacana na Noqu vale tabu, o koya na nomudou kaukauwa dou sa dokai kemudou kina, ka sa gadreva tikoga na matamudou, ka sa daulomana talega na yalomudou; ia na luvemudou tagane kei na luvemudou yalewa, o ira dou a laiva yani, era na bale ena i seleiwau. 
<br /><span class="verse" id="22">22 </span>'Ia dou na kitaka me vaka na ka ka'u sa kitaka: dou na sega ni ubia na tebenigusumudou, ka dou na sega ni kania na madrai ni rarawa. 
<br /><span class="verse" id="23">23 </span>'Ena vakaisala talega na ulumudou, ka vakaivava na yavamudou: dou na sega ni yaso se tagi, ia sa na lutu sobu na yagomudou ena vuku ni nomudoui valavala ca, ka dou na dui vutugu vakataki kemudou. 
<br /><span class="verse" id="24">24 </span>'Ia o Isikeli, ena kemudoui vakatakilakila: na ka kece ka cakava o koya dou na cakava vakakina: ia ni sa yaco na ka oqo, dou na kila ni sai Au na Kalou o Jiova.'" 
<br /><span class="verse" id="25">25 </span>'O iko talega, luve ni tamataâ€”ena sega beka na yaco ena siga Au na kauta tani kina vei ira na nodra kaukauwa, kei na nodra marau lagilagi, na ka era sa matalau kina, kei na ka sa lasa kina na yalodra, na luvedra tagane kei na luvedra yalewa: 
<br /><span class="verse" id="26">26 </span>'Ena siga o ya o koya sa dro ena lako mai me vakarogoya ki na daligamu? 
<br /><span class="verse" id="27">27 </span>'Ena siga o ya o na vosa vei koya sa dro; o na vosa ka na sega ni galu. Ena yaco moi vakatakilakila vei ira, ka ra na kila ni sai Au o Jiova.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
