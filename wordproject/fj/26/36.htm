<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 36 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a>
<span class="chapread">36</span>
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 36</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Kei iko, luve ni tamata, parofisai ki na veiulunivanua i Isireli, ka vaka, 'Na veiulunivanua ni Isireli, dou rogoca na vosa i Jiova! 
<br /><span class="verse" id="2">2 </span>'Sa tukuna vakaoqo na Kalou o Jiova: "Baleta ni sa tukuna e na vukumu o koya na meca, 'Sai koya ga! Na vanua-cecere makawa sa yaco me noda i votavota,'"' 
<br /><span class="verse" id="3">3 </span>"O koya oqo mo parofisai, ka tukuna, 'Sa vosa vakaoqo na Kalou o Jiova: "Baleta ni ra sa cakava mo dou laladidi, ka tilomi kemudou e na veitikina kecega, mo dou nodra i votavota kina na vo ni veimatanitu, ni dou sa cavuti tiko e na gusudra na dauvosa ka kaseti mai vei ira na tamata". 
<br /><span class="verse" id="4">4 </span>'O koya oqo, Isa na veiulunivanua i Isireli, dou rogoca na vosa ni Kalou o Jiova! Sa tukuna vakaoqo na Kalou o Jiova ki na veiulunivanua, na veidelana, na veiuciwai, na veibuca, na veitikina sa laladidi, kei na veikoro sa biu wale, na ka sa kovei ka sa ka ni veivakalialiai vei ira na vo ni veimatanitu ka ra tiko vakavolivoliti kemudou. 
<br /><span class="verse" id="5">5 </span>'O koya sa tukuna kina vakaoqo na Kalou o Jiova: "E dina Au sa vosataka na ka ca e na dela ni Noqu vuvu katakata e na vukudra na vo ni veimatanitu kei na vuku i Itomi taucoko, o ira era a solia na Noqu vanua me nodra ga, kei na reki e na vu ni yalodra ka veibeci e na nanuma ni lomadra, me ra kovea kina na vanua lalaga."' 
<br /><span class="verse" id="6">6 </span>"O koya oqo mo parofisai e na vuku ni vanua o Isireli, ka tukuna ki na veiulunivanua, na veidelana, kei na veiuciwai, kei na veibuca, 'Sa tukuna vakaoqo na Kalou o Jiova: "Raica, Au a vosa e na dela ni Noqu vuvu kei na Noqu cudru, baleta ni dou a colata madua ni veimatanitu." 
<br /><span class="verse" id="7">7 </span>'O koya sa tukuna kina vakaoqo na Kalou o Jiova: "Au a laveta cake na Ligaqu e na bubului ni sa dina o ira na veimatanitu era tu vakavolivoliti kemudou era na colata ga na nodra madua. 
<br /><span class="verse" id="8">8 </span>"Ia Oi kemudou, na veiulunivanua i Isireli, dou na vakatubura yani na taba-mudou ka vuataka na vuata vei ira na Noqu tamata na Isireli, ni ra sa voleka ni lako mai. 
<br /><span class="verse" id="9">9 </span>"Ni sa dina Au sa to vata kei kemudou, Au na vuki lesu tale vei kemudou, dou na cukiraki ka teivaki. 
<br /><span class="verse" id="10">10 </span>"Au na vakaikuritaka na tagane vei kemudou, na vuvale kecega i Isireli, taucoko sara; kei na veikoro kece e na sega ka tara cake tale na veika e a vakarusai. 
<br /><span class="verse" id="11">11 </span>"Au na vakaikuritaka vei kemudou na tamata kei na manumanu; era na lewe levu ka vakaluveni; Au na vakavuna mo tawani tale me vaka e na veiguna e liu, ka cakava vei kemudou na ka e vinaka cake mai na nomudoui tekitekivu. Dou na qai kila ni sai Au o Jiova. 
<br /><span class="verse" id="12">12 </span>"Io, Au na vakavuna me ra lakovi kemudou na tamata, oi kemudou na Noqu tamata na Isireli; era na taukeni iko, o na nodra i votavota talega; o na sega tale ni o tagimatetaki ira e na vukudra na gone." 
<br /><span class="verse" id="13">13 </span>'Sa tukuna vakaoqo na Kalou o Jiova: "Baleta ni ra tukuna vei iko, 'O a kani ira na tamata, ka a tagimatetaka na nomu matanitu e na vukudra na gone.' 
<br /><span class="verse" id="14">14 </span>"O koya oqo o na sega tale ni kania na tamata, se tagimatetaka tale na nomu matanitu," sa tukuna na Kalou o Jiova. 
<br /><span class="verse" id="15">15 </span>Se Me'u na vakatara mo rogoca tale na nodra veivakalialiai na veimatanitu, se mo na colata tale na nodra veibeitaki na tamata, se mo na vakavuna tale na tarabe ni nomu matanitu," sa tukuna na Kalou o Jiova.'" 
<br /><span class="verse" id="16">16 </span>Na vosa i Jiova sa lako tale mai vei au, ka vaka: 
<br /><span class="verse" id="17">17 </span>"Luve ni tamata, ni ra a tiko na vuvale i Isireli e na nodra vanua, era a vakadukadukalitaka e na nodra i valavala kei na nodra cakacaka; kivei Au na nodra i valavala sa vaka na nona dukadukali na yalewa e na gauna ni nona tawasei. 
<br /><span class="verse" id="18">18 </span>"O koya oqo Au a sovaraka kina na Noqu cudru vei ira e na vuku ni dra era a vakadavea e na vanua, kei na vuku talega ni nodra matakau era sa vaka-dukadukalitaka kina. 
<br /><span class="verse" id="19">19 </span>"Au a mani vakasavi ira kina e na maliwa ni veimatanitu, ka ra veibiuyaki e na veivanua; Au a lewai ira me vaka na nodra i valavala kei na nodra cakacaka. 
<br /><span class="verse" id="20">20 </span>"Ni ra yaco yani ki na vematanitu, me vaka era dui lakova, era a vakacacana na Yacaqu tabu O ni sa tukuni e na vukudra, 'O ira oqo na tamata i Jiova, ia era sa lako tani mai na Nona vanua.' 
<br /><span class="verse" id="21">21 </span>"Ia Au a kauwai e na vuku ni Yacaqu tabu, o koya era a vakacacana na vuvale i Isireli e na maliwa ni veimatanitu tani era a dui lako kina. 
<br /><span class="verse" id="22">22 </span>"O koya oqo mo vosa ki na vuvale i Isireli, 'Sa tukuna vakaoqo na Kalou o Jiova: "Au sega ni cakava oqo e na vukumudou, Isa na vuvale i Isireli, ia e na vuku ga ni Yacaqu tabu, o Koya dou a vakacacana e na veimatanitu tani dou a dui lako kina. 
<br /><span class="verse" id="23">23 </span>"Au na vakatabuya na Yacaqu levu, o Koya e a vakacacani e na maliwa ni veimatanitu, o Koya dou a vakacacana e na kedra maliwa; Ka ra na kila na veimatanitu ni sai Au o Jiova," sa tukuna na Kalou o Jiova, "Ni'u sa vakarokorokotaki vei kemudou e matadra. 
<br /><span class="verse" id="24">24 </span>"Ni'u na kauti kemudou mai na kedra maliwa na veimatanitu, soqoni kemudou vata mai na veivanua kecega, ka kauti kemudou mai ki na nomudou vanua. 
<br /><span class="verse" id="25">25 </span>"Au na qai kureitaka na wai savasava vei kemudou, ka dou na savasava; Au na vakasavasavataki kemudou mai na nomudou dukadukali kecega kei na nomudou matakau kecega. 
<br /><span class="verse" id="26">26 </span>"Au na solia vei kemudou e dua na uto vou ka vakacuruma ki lomamudou e dua na yalo vou; Au na kauta tani na uto e vatu mai na yagomudou ka solia na uto vakalewe vei kemudou. 
<br /><span class="verse" id="27">27 </span>"Au na vakacuruma ki na lomamudou na Yaloqu, ka cakava mo dou muria na Noqu vunau, ka dou na maroroya na Noqu lewa ka cakava. 
<br /><span class="verse" id="28">28 </span>"Dou na qai tiko ga e na vanua Au a solia vei ira na nomudou qase; dou na Noqu tamata, Au na qai nomudou Kalou. 
<br /><span class="verse" id="29">29 </span>"Au na vakasavasavataki kemudou mai na nomudou dukadukali kecega. Au na kaci e na vuku ni sila ka vakaikuritaka, ka sega ni kauta tale mai vei kemudou na dausiga. 
<br /><span class="verse" id="30">30 </span>"Au na vakalevutaka talega na vua ni nomudou veivunikau, kei na nomudou vua ni qele, me yaco mo dou kakua tale ni colata na veibeitaki ni dausiga e na maliwa ni veimatanitu. 
<br /><span class="verse" id="31">31 </span>"Dou na qai nanuma na nomudoui valavala e ca kei na nomudou cakacaka e sega ni vinaka; ka dou na vakasisilataki kemudou e matamudou, e na vuku ni nomudou caka ca kei na nomudoui valavala vakasisila. 
<br /><span class="verse" id="32">32 </span>"E sega ni vukumudou Au cakava kina na ka oqo," sa tukuna na Kalou o Jiova. "Me kilai mada oqo vei kemudou. Dou madua ka taqaya e na vuku ni nomudoui valavala, Isa na vuvale i Isireli!" 
<br /><span class="verse" id="33">33 </span>'Sa tukuna vakaoqo na Kalou o Jiova: "E na siga o ya Au na vakasavasavataki kemudou mai na nomudoui valavala ca kecega, Au na vakarawarawataka talega vei kemudou na nomudou tawana na veikoro, ka na tara cake tale na veitikina e vakarusai. 
<br /><span class="verse" id="34">34 </span>"Na vanua lala ena cuki tale me kakua ni biu tu ga me lala e matadra kece era lakova. 
<br /><span class="verse" id="35">35 </span>"Era na mani tukuna, 'Na vanua oqo ka lala sa qai yaco me vaka na were o Iteni; kei na veikoro sa biu wale tu, lala, ka rusa sa qai yaco me koro vakabai ni valu ka sega tale.' 
<br /><span class="verse" id="36">36 </span>"Era na qai kila na veimatanitu sa vo tu e yasamu ni oi Au, o Jiova, sa tara cake tale na veitikina sa rusa ka tea tale na veivanua lala. Oi Au, o Jiova, sa tukuna, Ka'u na cakava talega." 
<br /><span class="verse" id="37">37 </span>'Sa tukuna vakaoqo na Kalou o Jiova: "Au na vakatara talega ki na vuvale i Isireli me ra masuti Au Me'u cakava vei ira na ka oqo: Au na vakalewevuqataka na nodra tamata me vaka na qele ni sipi. 
<br /><span class="verse" id="38">38 </span>"Me vaka na qele ni sipi e vakacabori mei soro tabu, me vaka na qele ni sipi e Jerusalemi e na kena veisiga ni Solevu tabu, e na yaco na veikoro lala me sinai e nai soqosoqo levu ni tamata. Era na qai kila ni sai Au o Jiova."'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="37.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
