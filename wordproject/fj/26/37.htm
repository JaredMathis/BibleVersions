<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 37 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a>
<span class="chapread">37</span>
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 37</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na Liga i Jiova sa tauri au ka kauti au tani mai e na Yalo i Jiova, ka vakadaberi au sobu e na loma ni dua na buca; ka sa sinai tu e na sui. 
<br /><span class="verse" id="2">2 </span>Sa qai laiva o Koya me'u lako siviti ira ka wavokita vinaka na vanua taucoko, ka raica, sa dua na ka na kena levu e na buca o ya; e dina ni ra sa mamaca sara. 
<br /><span class="verse" id="3">3 </span>Ka sa tukuna vei au o Koya, "Luve ni tamata, era na bula rawa tale beka na sui oqo?" Au a mani tukuna, "Isa Kemuni Jiova na Kalou, o ni sa kila ga." 
<br /><span class="verse" id="4">4 </span>Sa tukuna tale vei au o Koya, "Parofisai vei ira na sui oqo, ka tukuna vei ira, 'Oi kemudou na sui mamaca, dou rogoca na vosa i Jiova! 
<br /><span class="verse" id="5">5 </span>'Sa tukuna na Kalou o Jiova ki na sui oqo: "E dina Au na vakavuna me curumi kemudou nai cegu, ka dou na bula. 
<br /><span class="verse" id="6">6 </span>"Au na biuta vei kemudou na ua ka kauta mai vei kemudou na lewe, ubi kemudou e na kuli ka vakacuruma vei kemudou nai cegu; ka dou na bula. Dou na qai kila ni sai Au o Jiova."'" 
<br /><span class="verse" id="7">7 </span>Au a mani parofisai me vaka e vakaroti vei au; ia ni'u sa parofisai tiko, sa dua na rorogo, ka vakasauri na tataqiriqiri; ka ra sa toso vata mai na sui, ka veiuturi na sui ki na sui. 
<br /><span class="verse" id="8">8 </span>E dina, ni'u a vakaraica tiko, sa tubu cake mai na kena ua kei na lewena, ka sa vakasulumi taucoko e na kulina; ia e sega nai cegu vei ira. 
<br /><span class="verse" id="9">9 </span>E tukuna tale vei au o Koya, "Parofisai ki nai cegu, parofisai, ka tukuna ki nai cegu, 'Sa tukuna vakaoqo na Kalou o Jiova: "Lako mai na mata ni cagi vava, Nai cegu, ka ceguvi ira na mate tu oqo, me ra bula mada."'" 
<br /><span class="verse" id="10">10 </span>Au a mani parofisai me vaka e vakaroti vei au, ka sa curumi ira nai cegu, ka ra sa bula, ka wavu tu e na yavadra, e dua na mataivalu levu sara. 
<br /><span class="verse" id="11">11 </span>E qai tukuna vei au o koya, "Luve ni tamata, na sui kece oqo sai koya na vuvale taucoko i Isireli. E dina era sa tukuna vakaoqo, 'Na suida sa mamaca, sa yali na noda i nuinui, ka da sa muduki oi keda!' 
<br /><span class="verse" id="12">12 </span>"O koya oqo mo parofisai kina ka tukuna vei ira, 'Sa tukuna vakaoqo na Kalou o Jiova: "Raica, Isa oi kemudou na Noqu tamata, Au na dolava na nomudoui bulubulu ka vakavuna mo dou lako cake mai na nomudou bulubulu, ka kauti. 
<br /><span class="verse" id="13">13 </span>"Dou na qai kila ni sai Au o Jiova, Ni'u a dolava na nomudoui bulubulu, Oi kemudou na Noqu tamata, ka kauti kemudou cake mai na nomudoui bulubulu. 
<br /><span class="verse" id="14">14 </span>"Au na vakacuruma na Yaloqu ki lomamudou, ka dou na bula, Au na vakatikori kemudou talega e na nomudou vanua. Dou na qai kila ni oi Au, o Jiova, sa tukuna ka cakava talega," sa tukuna o Jiova.'" 
<br /><span class="verse" id="15">15 </span>Na vosa i Jiova sa lako tale mai vei au, ka vaka, 
<br /><span class="verse" id="16">16 </span>"Me vaka vei iko, luve ni tamata, mo taura e dua nai titoko ka vola kina: 'Vei Juta kei ira talega na luve i Isireli, era nonai tokani.' Mo qai taura e dua tale nai titoko ka vola kina, 'Vei Joseva, nai titoko i Ifereimi, kei na veivuvale taucoko e Isireli, era nonai tokani.' 
<br /><span class="verse" id="17">17 </span>"Mo qai semati rau vata vei iko me dua ga nai titoko, ka rau na yaco me dua ga e na ligamu. 
<br /><span class="verse" id="18">18 </span>"Ka ni ra na vosa vei iko o ira na luve ni nomu tamata, ka tukuna, 'O na sega beka ni vakaraitaka vei keimami nai balebale ni ka oqori?' â€“ 
<br /><span class="verse" id="19">19 </span>"Tukuna vei ira, 'Sa tukuna vakaoqo na Kalou o Jiova: "E dina Au na taura nai titoko i Joseva, o koya e tiko e na liga i Ifireimi, kei na veiyavusa i Isireli era nonai tokani; Au na semati rau vata, vata kei nai titoko i Juta, ka cakava me dua ga nai titoko, ka rau na dua bau ga e na Ligaqu."' 
<br /><span class="verse" id="20">20 </span>"Kei nai titoko o a volavola kina ena tu ga e na ligamu e matadra. 
<br /><span class="verse" id="21">21 </span>"Mo qai tukuna vei ira, 'Sa tukuna vakaoqo na Kalou o Jiova: "E dina Au na kauti ira na Isireli mai kedra maliwa na veimatanitu, e vei ga era a dui yaco yani kina, Au na vakasoqoni ira mai na veiyasana, ka kauti ira mai ki na nodra vanua; 
<br /><span class="verse" id="22">22 </span>"Ia Au na cakava me rau dua ga na matanitu e na vanua, e na veiulunivanua i Isireli; ka dua na tui me na tui vei ira kecega; ena sega tale ni rua na matanitu, se me rau tawase tale me rua na matanitu. 
<br /><span class="verse" id="23">23 </span>"Era na sega tale ni vakadukadukalitaki ira e na nodra matakau, se na nodra ka vakasisila, se e na dua na nodra talaidredre; ia Au na vakabulai ira mai na nodra i tikotiko kece era sai valavala ca kina, ka vakasavasavataki ira. Era na qai Noqu tamata, Ka'u na nodra Kalou. 
<br /><span class="verse" id="24">24 </span>"O Tevita na Noqu tamata ena tui vei ira, ena dua ga nai vakatawa vei ira kece; era na lako tu e na Noqu lewa ka muria na Noqu vunau, ka cakava. 
<br /><span class="verse" id="25">25 </span>"Era na tiko ga e na vanua Au a solia vei Jekope na Noqu tamata, ena vanua era a tiko kina na nomudou qase; ka ra na tiko kina, o ira, kei ira na luvedra, kei ira na makubudra, me sega ni mudu; kei Tevita na Noqu tamata, ena nodra turaga me sega ni mudu. 
<br /><span class="verse" id="26">26 </span>"Ia Au na cakava e dua na veiyalayalati ni veivinakati kei ira, ka na veiyalayalati e sega ni mudu vei ira; Au na vakataudeitaki ira ka vakalewe-levutaki ira, ka vakadeitaka na Noqu vale tabu e na kedra maliwa me sega ni mudu. 
<br /><span class="verse" id="27">27 </span>"Na noqu valenisoro talega e na tu vata kei ira; e dina Au na nodra Kalou, ka ra na Noqu tamata. 
<br /><span class="verse" id="28">28 </span>"Na veimatanitu talega era na kila ni oi Au o Jiova, sa vakatabui Isireli, ni sa tiko ga na Noqu vale tabu e na kedra maliwa me sega ni mudu."'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="38.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
