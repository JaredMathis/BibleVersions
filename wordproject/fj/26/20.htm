<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco e nai kavitu ni yabaki, e nai kalima ni vula, e nai katini ni siga ni vula, era sa lako mai eso na qase ni Isireli me tarogi Jiova, era sa mai tiko e mataqu. 
<br /><span class="verse" id="2">2 </span>Na vosa i Jiova sa lako mai vei au, ka vaka, 
<br /><span class="verse" id="3">3 </span>"Luve ni tamata, mo vosa vei ira na qase ni Isireli, ka tukuna vei ira, 'Sa tukuna vakaoqo na Kalou o Jiova; "Dou sa lako mai me tarogi Au, ne? Me vaka Au sa bula," sa tukuna na Kalou o Jiova, "Au na sega ni tarogi mai vei kemudou."' 
<br /><span class="verse" id="4">4 </span>"O na sega li ni lewai ira, luve ni tamata? Mo vakatakila vei ira nai valavala vakasisila ni nodra qase. 
<br /><span class="verse" id="5">5 </span>"Tukuna vei ira, 'Sa vosa vakaoqo na Kalou o Jiova: "E na siga Au a digitaki ira kina na Isireli, ka laveta cake na Ligaqu e na vukudra na kawa i Jekope, ka vakatakilai Au vei ira e na vanua o Ijipita, ni'u a laveta cake na ligaqu vei ira, ka tukuna, 'Oi Au o Jiova na nomudou Kalou.' 
<br /><span class="verse" id="6">6 </span>"Ena siga Au a laveta cake kina na Ligaqu vei ira, Me'u kauti ira tani mai na vanua o Ijipita ki na dua na vanua Au a vakaraica me nodra, 'Sa dave kina na sucu kei na o ni.' Na vanua vakaiukuuku vei ira na veivanua kecega. 
<br /><span class="verse" id="7">7 </span>"Au a qai tukuna vei ira, 'Mo dou dui biuta tani na ka vakasisila ni matamudou, ia mo dou kakua ni vakadukadukalitaki kemudou e na matakau ni Ijipita. Oi Au o Jiova na nomudou Kalou.' 
<br /><span class="verse" id="8">8 </span>"Ia era sa vuki tani vei Au ka ra bese ni vakarorogo vei Au. Era sega ni dui biuta tani na ka vakasisila ni matadra, ka ra sega ni biuta na matakau ni Ijipita. Au a qai tukuna, 'Au na sovaraka na Noqu cudru vei ira, Me'u vakayacora na Noqu cudru vei ira e loma ni vanua o Ijipita.' 
<br /><span class="verse" id="9">9 </span>"Ia ka'u a cakacaka ga e na vuku ni yacaqu, me kakua ni vakacacani e matadra na veimatanitu era sa tiko kina kei ira, ka'u a vakatakilai au vei ira e matadra, ni'u a kauti ira tani mai na vanua o Ijipita. 
<br /><span class="verse" id="10">10 </span>"O koya oqo Au a cakava me ra lako tani mai na vanua o Ijipita ka kauti ira ki na vanua liwa. 
<br /><span class="verse" id="11">11 </span>"Au a solia talega vei ira na Noqu vunau, ka vakatakila vei ira na Noqu lewa, 'O koya, ke cakava e dua na tamata, ena bula kina.' 
<br /><span class="verse" id="12">12 </span>"Ia Au a solia talega vei ira na Noqu Siga ni Vakacecegu, me Noqui vakatakilakila vei ira, me ra kila ni sai Au o Jiova ka vakatabui ira. 
<br /><span class="verse" id="13">13 </span>"Ia sa vuki tani vei Au na vuvale ni Isireli mai na vanua liwa; ka ra sega ni muria na Noqu vunau; ka ra beca na Noqu lewa, 'O koya, ke cakava e dua na tamata, ena bula kina'; ka ra vakacacana sara na Noqu Siga ni Vakacecegu. Au a qai tukuna Ni'u na sovaraka na Noqu cudru vei ira e na vanua liwa, Me'u vakarusai ira. 
<br /><span class="verse" id="14">14 </span>"Ia Au a cakacaka ga e na vuku ni Yacaqu, me kakua ni vakacacani e matadra na veimatanitu tani, Au a kauti ira tani mai e matadra. 
<br /><span class="verse" id="15">15 </span>"Au a mani laveta cake talega na Ligaqu vei ira mai na vanua liwa, Me'u kakua ni kauti ira ki na vanua Au a solia, 'Ka sa dave kina na sucu kei na oni,' oqo e uasivi cake ki na veivanua kecega, 
<br /><span class="verse" id="16">16 </span>"Baleta ni ra a beca na Noqu lewa ka ra sega ni muria na Noqu vunau, ka ra vakacacana na Noqu Siga ni Vakacecegu; ia e na lomadra era sa goleva na nodra matakau. 
<br /><span class="verse" id="17">17 </span>"Ia sa vosoti ira na Mataqu Me'u kakua ni vakarusai ira. Au a sega kina ni vakaoti ira mai na vanua liwa. 
<br /><span class="verse" id="18">18 </span>"Ia Au a tukuna vei ira na luvedra e na vanua liwa lala, 'Mo dou kakua ni muria na nodra vunau na nomudou qase, kakua ni vakabauta na nodra lewa, kakua talega ni vakadukadukalitaki kemudou e na nodra matakau. 
<br /><span class="verse" id="19">19 </span>'Oi au o Jiova na nomudou Kalou: Dou muria na Noqu vunau, mo dou vakabauta na Noqu lewa, ka cakava; 
<br /><span class="verse" id="20">20 </span>'Dou vakatabuya na Noqu Siga ni Vakacecegu, ka ra nai vakatakilakila vei Au kei kemudou, mo dou kila ni sai Au o Jiova na nomudou Kalou.' 
<br /><span class="verse" id="21">21 </span>"E sega ni dina, ka ni ra sa vuki tani vei Au o ira na luvedra; era sega ni muria na noqu vunau, ka ra sega ni yalomatua mera maroroya na Noqu lewa, 'Ia, ke sa cakava e dua na tamata, ena bula kina'; ia era sa vakacacana talega na Noqu Siga ni Vakacecegu. Au a qai tukuna, Au na sovaraka na Noqu cudru vei ira, Me'u vakayacora na Noqu cudru vei ira e na vanua liwa. 
<br /><span class="verse" id="22">22 </span>"Ia Au a tarova na Ligaqu ka cakacaka e na vuku ni Yacaqu, me kakua ni vakacacani e matadra na veimatanitu tani, Au a kauti ira tani mai e matadra. 
<br /><span class="verse" id="23">23 </span>"Au a laveta cake talega na Ligaqu vei ira e na vanua liwa, me'u dui vakasavi ira ki na veimatanitu tani ka duibiubiuti ira ki na veivanua, 
<br /><span class="verse" id="24">24 </span>"Ka ni ra sega ni muria na Noqu lewa, ka ra beca na Noqu vunau, ka ra vakacacana na Noqu Siga ni Vakacecegu, ka goleva na matakau ni nodra qase na matadra. 
<br /><span class="verse" id="25">25 </span>"O koya oqo Au a solia kina vei ira na vunau e sega ni vinaka, kei na lewa era na sega ni bula kina; 
<br /><span class="verse" id="26">26 </span>"Au na vakatokai ira me dukadukali, baleta na ka era vakacabora, ni ra sa vakacabora kecega na ulumatua e loma ni bukawaqa, Me'u vakasavi ira, me ra kila kina ni sai Au o Jiova."' 
<br /><span class="verse" id="27">27 </span>"O koya oqo, luve ni tamata, mo vosa vei ira na vuvale i Isireli, ka tukuna vei ira, 'Sa vosa vakaoqo na Kalou o Jiova: "Na ka talega oqo era sa vosavakacacataki Au kina o ira na nomudou qase, ni ra sa talaidredre vakalevu vei Au. 
<br /><span class="verse" id="28">28 </span>"Ni'u a kauti ira ki na vanua Au a dulaka cake kina na Ligaqu me'u solia vei ira, era sa qai raica na veiulu-ni-koro cecere kecega, kei na kau rugurugua kecega, era vakacabora maikea na nodra i soro kei na nodra i madrali talega me ra vakacudrui Au kina. Era sa tauca maikea na nodra ka boi vinaka ka sova maikea na nodra i soro laugunu. 
<br /><span class="verse" id="29">29 </span>"Au a qai tukuna vei ira, 'Na vanua cecere cava oqo dou sa lakova?' Ia sa vakatokai na yacana o Pama ka yacova na siga oqo."' 
<br /><span class="verse" id="30">30 </span>"O koya oqo mo vosa ki na vuvale i Isireli, 'Sa tukuna vakaoqo na Kalou o Jiova: "Dou sa vakadukadukalitaki talega e na nodra i valavala na nomudou qase ka dou sa ia talega na veibutakoci ka muria na nodra ka vakasisila, ne? 
<br /><span class="verse" id="31">31 </span>"Ka ni dou sa cabora na nomudou i solisoli, ni dou vakacabori ira na luvemudou e loma ni bukawaqa, dou sa vakadukadukalitaki e na nomudou matakau kecega, ka yacova sara na siga oqo. Ia me'u tarogi li oi Au vei kemudou, na vuvale i Isireli? Me vaka Au sa bula," sa tukuna na Kalou o Jiova, "Au na sega ni tarogi mai vei kemudou. 
<br /><span class="verse" id="32">32 </span>"Ia na ka dou vakananuma e na lomamudou ena sega sara ni yaco, ni dou sa tukuna, 'Keimami na vakataki ira na lewe ni veimatanitu tani, kei na veimataqali ni veivanua me keimami qarava na kau kei na vatu.' 
<br /><span class="verse" id="33">33 </span>"Me vaka Au sa bula," sa tukuna na Kalou o Jiova, "E dina e na Liga kaukauwa, kei na Liga e dodo yani, kei na cudru sa sovaraki yani, Au na lewai kemudou. 
<br /><span class="verse" id="34">34 </span>"Au na kauti kemudou tani mai na veimata tamata ka vaka soqoni kemudou mai na veivanua dou a dui vakasavi kina, e na Liga kaukauwa, kei na Liga e dodo yani, kei na cudru sa sovaraki. 
<br /><span class="verse" id="35">35 </span>"Ia Au na kauti kemudou mai ki na vanua ni veimata-tamata, mai kea Au na ia kina na veilewai kei kemudou ni da veirai mata. 
<br /><span class="verse" id="36">36 </span>"Me vaka na Noqu a veilewai kei ira na nomudou qase e na vanua liwa mai na vanua o Ijipita, Au na veilewai vakakina kei kemudou," sa tukuna na Kalou o Jiova. 
<br /><span class="verse" id="37">37 </span>"Au na cakava mo dou takosova nai titoko, ka kauti kemudou mai mo dou vauci e na veiyalayalati; 
<br /><span class="verse" id="38">38 </span>"Au na wasei ira tani na daube mai na kemudou maliwa, kei ira era talaidredre vei Au; Au na kauti ira tani mai na veivanua era sa dui tiko kina, ia era na sega ni curuma na vanua o Isireli. Dou na qai kila ni sai Au o Jiova. 
<br /><span class="verse" id="39">39 </span>"Ia vei kemudou, na vuvale i Isireli," sa tukuna vakaoqo na Kalou o Jiova: "Dou dui la'ki qarava yadua na nona matakau â€“ emuri talega â€“ kevaka dou na sega ni vakarorogo vei Au; ka dou kakua ni vakacacana tale na Yacaqu Tabu e na nomudoui solisoli, kei na nomudou matakau. 
<br /><span class="verse" id="40">40 </span>"Mai na Noqu ulunivanua tabu, e na ulunivanua cecere i Isireli," sa tukuna na Kalou o Jiova, "Mai kea na vuvale kece i Isireli, o ira kece era sa tiko e na vanua, era na qaravi Au; mai kea Au na vinakati ira, maikea talega Au na gadreva na nomudou i soro kei nai sevu ni nomudoui soro, vata kei na veika kecega e vakatabui. 
<br /><span class="verse" id="41">41 </span>"Au na ciqomi kemudou e na nomudoui madrali boi vinaka ni'u na kauti kemudou mai vei ira na veimata-tamata ka vakasoqoni kemudou mai na veivanua dou a dui vakasavi kina; Au na vakarokorokotaki vei kemudou e matadra na veimatanitu tani. 
<br /><span class="verse" id="42">42 </span>"Dou na kila ni sai Au o Jiova, ni'u na kauti kemudou ki na vanua oisireli, ki na vanua Au a dulaka cake kina na Ligaqu Me'u solia vei ira na nomudou qase. 
<br /><span class="verse" id="43">43 </span>"Ia mai kea dou na nanuma na nomudoui valavala kei na nomudou cakacaka kecega dou a vakadukadukalitaki kina; ka dou na beci kemudou vakataki kemudou e na vuku ni nomudou ca kecega dou sa cakava. 
<br /><span class="verse" id="44">44 </span>"Dou na kila ni sai Au o Jiova, ni'u a lewa vei kemudou e na vuku ni Yacaqu, ka sega e na vuku ni nomudoui tovo ca, se ena vuku ni cakacaka ca, oi kemudou na vuvale i Isireli," sa tukuna na Kalou o Jiova.'" 
<br /><span class="verse" id="45">45 </span>Sa baci yaco tale vei au na vosa i Jiova, ka vaka, 
<br /><span class="verse" id="46">46 </span>"Luve ni tamata, mo rai mada vaka ki na ceva; vunau ki na ceva, ka parofisai ki na vanua veikau, na Ceva, 
<br /><span class="verse" id="47">47 </span>"Ka tukuna ki na veikau mai na Ceva, 'Mo rogoca na vosa i Jiova! Sa tukuna vakaoqo na Kalou o Jiova: "Raica, Au na tutuvaka na buka vei iko, ia ena kama kina na nomu veikau bulabula kei na kau madu kecega e tu vei iko; ena sega ni bokoci rawa na yameyame ni bukawaqa, ia ena kama kina na matadra kecega mai na ceva me yacova na vualiku. 
<br /><span class="verse" id="48">48 </span>"Era na raica na ka bula kecega ni o Au, o Jiova, ka vakawaqaca na buka; ena sega talega ni bokoci."'" 
<br /><span class="verse" id="49">49 </span>Au a qai tukuna, "Ulei Jiova na Kalou! Era sa tukuna vei au, 'E sega beka ni cavuta o koya na vosa vakatautauvata?'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
