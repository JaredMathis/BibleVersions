<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako tale mai vei au, ka vaka, 
<br /><span class="verse" id="2">2 </span>"Ia o iko, na luve ni tamata, sa tukuna vakaoqo na Kalou o Jiova ki na vanua vaka-Isireli: 'Nai otioti! Sa yaco mai nai otioti ki nai yalayala vava ni vanua. 
<br /><span class="verse" id="3">3 </span>Sa qai yaco vei iko na kemui otioti, ia Au na tala yani na Noqu cudru vei iko; Ka na lewai iko me vaka na nomui valavala, Ka na sauma vei iko ena vuku ni nomui valavala vakasisila kecega. 
<br /><span class="verse" id="4">4 </span>Na Mataqu ena sega ni vosoti iko, Au na sega talega ni yalololoma vei iko; Ni'u na sauma vei iko na nomui valavala, ia na nomui valavala vakasisila sa na tu ga vei iko; Ia dou na kila ni sai Au o Jiova!' 
<br /><span class="verse" id="5">5 </span>"Sa tukuna vakaoqo na Kalou o Jiova: 'Na ca, e dua ga na ca; Raica, sa yaco mai! 
<br /><span class="verse" id="6">6 </span>Sa yaco mai nai otioti, Sa yaco mai nai otioti; Sa kida mai vei iko; Raica, sa yaco mai! 
<br /><span class="verse" id="7">7 </span>Na rusa sa lako mai vei iko, o iko sa tiko e na vanua; sa yaco mai na gauna, e dua na siga ni rarawa sa voleka mai, ka sega ni ka ni reki e na veiulunivanua. 
<br /><span class="verse" id="8">8 </span>Ia oqo Au sa na vakarau sova yani na Noqu cudru vei iko, ka vakayacora na Noqu rarawa vei iko. Au na lewai iko me vaka na nomui valavala, ka na sauma vei iko na nomui vakarau vakasisila kecega. 
<br /><span class="verse" id="9">9 </span>'Na Mataqu ena sega ni veivosoti, se Me'u na yalololoma talega; Au na sauma vei iko me vaka na nomui valavala, ia na nomui vakarau vakasisila ena tu ga ena kemudou maliwa. Dou na qai kila ni sai Au o Jiova sa ia na veimoku. 
<br /><span class="verse" id="10">10 </span>'Raica, na kena siga! Raica, sa yaco mai! O rusa sa lako tani yani; Sa kubu mai na tabana, Sa kubu mai na viavialevu. 
<br /><span class="verse" id="11">11 </span>Nai vakarau kaukauwa sa tubu cake me kau ni ka ca sara; Ena sega ni dua vei ira me vo, Se dua vei ira na lewe vuqa, Ena sega ni dua; Ena sega talega na tagi yaso e na vukudra. 
<br /><span class="verse" id="12">12 </span>Sa yaco mai na gauna, Sa toso voleka mai na siga. 'Me kakua ni marau o koya sa volia, Me kakua talega ni tagi o koya sa volitaka, Ni sa cudruvi kecega na lewe vuqa. 
<br /><span class="verse" id="13">13 </span>Sa na sega ni lesuva tale na ka e volitaki o koya sa volitaka, E dina ga ke se bula tiko; Ni sa baleti ira kecega na lewe vuqa na raivotu oqo, ena sega ni lesu tale; Ena sega talega ni vakaukauwataki o koya sa caka cala tiko. 
<br /><span class="verse" id="14">14 </span>'Era sa uvuca na davui me ra vakarau kina na tamata kecega, sa sega ni dua e lako ki nai valu; Ni sa tiko na noqu cudru vei ira na lewe vuqa. 
<br /><span class="verse" id="15">15 </span>Nai seleiwau sa tu e tuba, ka sa tu e loma na mate dauveiveitauvi kei na dausiga. O koya sa tiko mai na were ena mate e nai seleiwau; o koya talega sa tiko e na loma ni koro, na dausiga kei na mate dauveiveitauvi, ena tilomi koya. 
<br /><span class="verse" id="16">16 </span>'Era na dro o ira sa dro bula, era na tiko e na veiulunivanua me vaka na ruve ni veibuca, ka dui tagi yadua e na vuku ni nonai valavala ca. 
<br /><span class="verse" id="17">17 </span>Na ligadra kece ena wadamele, na durudra kece talega ena vaka na wai. 
<br /><span class="verse" id="18">18 </span>Era na ubi e nai sulu taga, na domobula ena ubi ira ena madua na mata kecega, ena cou na ulu kecega. 
<br /><span class="verse" id="19">19 </span>'Era na viritaka na siliva ena sala; na nodra koula ena vaka na benu; na nodra siliva kei na nodra koula, ena sega ni vakabulai ira rawa ena siga ni cudru i Jiova: ena sega ni sotavi na yalodra; na ketedra talega, era sa vakataotaki ga ena nodra caka cala. 
<br /><span class="verse" id="20">20 </span>'Na nona ka totoka ni ukuuku, sa vakaduria o koya me ka vakaturaga, era sa cakava kina na matakau ni nodra ka vakasisila, o koya oqo Au sa cakava kina me benu vei ira. 
<br /><span class="verse" id="21">21 </span>Au na solia ki na ligadra na vulagi; vei ira talega na tamata ca kei vuravura, mei toki ni valu; me ra na vakacacana. 
<br /><span class="verse" id="22">22 </span>Au na vagolea tani na Mataqu vei ira, ka ra na vakacacana na Noqu tikina tabu; ni ra na curu kina na daubutako, ka vakacacana. 
<br /><span class="verse" id="23">23 </span>'Mo cakava na sinucodo, ni sa sinai na vanua ena vakadavedra; kei na koro sa sinai tu e nai valavala kaukauwa. 
<br /><span class="verse" id="24">24 </span>O koya oqo, Au na kauti ira mai sa ca sara vei ira na matanitu tani, era na taukena na nodra veivale; Au na vakaotia na nodra vakaturaga na kaukauwa, ena vakacacani talega na nodra tikina tabu. 
<br /><span class="verse" id="25">25 </span>Sa yaco mai na veivakarusai, era na vakasaqara na veivinakati, sa na sega ga. 
<br /><span class="verse" id="26">26 </span>Na ca ena veitaravi kei na ca, nai rogorogo talega kei nai rogorogo; era na qai vakasaqara na raivotu mai vua na parofita; ia na vunau, ena yali mai vua na bete; kei na i vakasala, mai vei ira na qase. 
<br /><span class="verse" id="27">27 </span>'Na tui ena tagi, io, o koya na turaga ena vakaisulu e na vakaloloma; na ligadra na lewe ni vanua, ena sautaninini; Au na cakava vei ira me vaka na nodra i valavala; ia Au na lewa vakadodonu vei ira; Era na kila ni sai Au o Jiova!'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
