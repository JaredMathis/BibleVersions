<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei au, ka vaka: 
<br /><span class="verse" id="2">2 </span>"Luve ni tamata, e lewe rua na yalewa, e rau tina vata. 
<br /><span class="verse" id="3">3 </span>E rau sa dautagane e Ijipita, E rau sa dautagane e na gauna ni nodrau goneyalewa; Na sucudrau sa mokoti, e rau sa veiyavalati ena nodrau goneyalewa. 
<br /><span class="verse" id="4">4 </span>Na yacadrau: O Ola e qase, kei Oliva na tacina; e rau a Noqu, ka rau vakasucuma na luvedrau tagane kei na luvedrau yalewa. Me vaka na yacadrau, Samaria o Aola, kei Jerusalemi o Oliva. 
<br /><span class="verse" id="5">5 </span>"Sa ia na dautagane o Ola e dina ga ni a Noqu; ka sa garovi ira na nonai tau, na kai Asiria era tiko voleka, 
<br /><span class="verse" id="6">6 </span>Era vakaisulu e nai sulu lokaloka, na kavetani ni valu kei na turaga era lewa, era cauravou vinaka kecega, ka dauvodo ose. 
<br /><span class="verse" id="7">7 </span>Ia sa soli koya me ia na veibutakoci kei ira, era gone digitaki kecega ni Asiria, kei ira kece talega sa dodomo kina o koya: Sa vakadukadukalitaki koya kei na nodra matakau kecega. 
<br /><span class="verse" id="8">8 </span>E sega ga ni biuta tani o koya na nona dautagane e kauta mai Ijipita, Ni ra a moce vata kei koya ni se goneyalewa, ka ra tabaka na lomaserena, ka sova vua na nodra dauyalewa. 
<br /><span class="verse" id="9">9 </span>"O koya oqo Au sa soli koya kina ki na ligadra na nonai tau, ki na ligadra na kai Asiria, o ira sa dodomo kina o koya. 
<br /><span class="verse" id="10">10 </span>Era a vakaraitaka na nona luvawale, Era kauta tani na luvena tagane kei na luvena yalewa, ka ra vakamatei koya e nai seleiwau; Sa ka ni veitalanoa wale o koya vei ira na yalewa, Ni ra sa vakatulewa oti e na vukuna. 
<br /><span class="verse" id="11">11 </span>"Sa raica na tacina o Oliva, sa qai ca vakalevu cake vei rau o koya e na nona daugagano, ia na nona dautagane sa qai levu mai ka lailai na nona dautagane na tuakana. 
<br /><span class="verse" id="12">12 </span>"Sa daudomoni ira na gone ni Asiria o koya, na kavetani ni valu kei na turaga era lewa, era sa vakaisulu e nai sulu vakaiukuuku, era dauvodo ose, ka ra cauravou vinaka kecega. 
<br /><span class="verse" id="13">13 </span>Au a qai raica ni sa vakadukadukalitaki o koya, ni rau sai valavala vata ga. 
<br /><span class="verse" id="14">14 </span>Ia sa vakaikuritaka o koya na nona dautagane; sa raica o koya nai taba ni tagane era tu e na lalaga ni vale, na kedra i vakatakarakara na kai Kalitia era boro tu e nai roka damudamu, 
<br /><span class="verse" id="15">15 </span>E vauci na tolodra e nai vau, E vau na uludra e nai vau duiroka, o ira kecega era rairai vaka na kavetani, me vakataki ira na kai Papiloni mai Kalitia, na vanua era a sucu kina. 
<br /><span class="verse" id="16">16 </span>Ni sa raici ira na matana, sa dodomo vei ira ka vakatala eso na dauni tukutuku vei ira ki Kalitia. 
<br /><span class="verse" id="17">17 </span>"Era sa qai lako mai vua o ira na kai Papiloni ki nai mocemoce ni veidomoni, ka vakadukadukalitaki koya e na nodra dauyalewa, sa vakadukadukalitaki kina o koya, ka sa vuki tani mai vei ira na lomana. 
<br /><span class="verse" id="18">18 </span>Sa vakaraitaka vakaoqo o koya na nona dautagane ka vakatakila na nona luvawale. Au sa qai vuki tani mai vua, me vaka Au a vuki tani mai vua na tuakana. 
<br /><span class="verse" id="19">19 </span>"Ia sa vakalevutaka tiko na nona dautagane, ni sa vakananuma o koya na gauna ni nona goneyalewa, ni sa dautagane mai na vanua o Ijipita. 
<br /><span class="verse" id="20">20 </span>Ni sa domoni ira o koya era nonai tau, na lewedra e vaka na lewe ni asa, kei na nodra buraki mi e vaka na buraki mi ni ose. 
<br /><span class="verse" id="21">21 </span>Ia o a vakananuma lesu ki na nomui valavala velavela ni o a gone, ni ra tabaka na lomaseremu mai Ijipita e na vuku ni sucumu vagoneyalewa. 
<br /><span class="verse" id="22">22 </span>"O koya oqo, Oliva, Sa tukuna na Kalou o Jiova: 'Raica, au na vakauqeti ira na nomui tau me ra vala kei iko, o ira o sa vuki tani mai kina, Au na kauti ira mai na veiyasana kece me ra vala kei iko: 
<br /><span class="verse" id="23">23 </span>O ira na kai Papiloni, ira kece na kai Kalitia, o Pikote, Soa, Koa, kei ira kecega na kai Asiria ka ra tu vata tukuna, era cauravou vinaka kecega, na kovana kei na turaga era lewa, kavetani kei na turaga rogo, era vodo ose kecega. 
<br /><span class="verse" id="24">24 </span>Era na lako mai me valuti iko e na qiqi-nivalu, na qiqi-ni-yaya, kei na ose-ni-vala, kei nai vavakoso e lewe vuqa. era na tuvai ira vakaivalu vei iko, nai sasabai, nai vakaruru, na sala ni valu. 'Au na solia vei ira me ra lewa, ka ra na lewai iko me vaka na nodra lewa. 
<br /><span class="verse" id="25">25 </span>Au na vakaraitaka na Noqu vuvu vei iko, ka ra nai valavala vakaukauwa sara vei iko; era na cebeta laivi na ucumu kei na daligamu, kei na nomu kawa sa vo era na bale e nai seleiwau; era na kauti ira na luvemu tagane kei na luvemu yalewa, kei na nomu kawa e vo era na vakamai e na bukawaqa. 
<br /><span class="verse" id="26">26 </span>Era na luvata tani talega vei iko na nomui sulu, ka kauta tani na nomui ukuuku totoka. 
<br /><span class="verse" id="27">27 </span>'Ia oqo Au na vakaotia kina vei iko na nomui valavala velavela kei na nomu dautagane e kau mai na vanua o Ijipita, mo na sega kina ni ta cake vei ira, se mo na nanumi Ijipita tale.' 
<br /><span class="verse" id="28">28 </span>"Ni sa tukuna vakaoqo na Kalou o Jiova: 'E dina Au na soli iko ki na ligadra na tamata o sa cata, ki na ligadra o sa vuki tani mai kina. 
<br /><span class="verse" id="29">29 </span>'Era na kitaki iko e na yaloca, kauta tani na ka kece o a oca kina, ka laivi iko mo luvawale ka kune votu. Na luvawale ni nomu dautagane e na vakaraitaki, oi ruarua na nomui valavala velavela kei na nomu dautagane. 
<br /><span class="verse" id="30">30 </span>'Au na cakava vei iko na ka oqo ni o sa muri ira me vaka na dautagane na veimatanitu tani, baleta ni o sa vakadukadukalitaki e na nodra matakau. 
<br /><span class="verse" id="31">31 </span>'O sa muria ga nai valavala ni tuakamu; o koya oqo Au na solia kina na mena bilo ki na ligamu.' 
<br /><span class="verse" id="32">32 </span>"Sa tukuna vakaoqo na Kalou o Jiova: 'O na gunu mai na bilo nei tuakamu, o koya sa titobu ka raba; o na dredrevaki ena veibeci ka vakalialiai; E sinai vinaka tu. 
<br /><span class="verse" id="33">33 </span>O na vakasinaiti e na mateni kei na rarawa, Na bilo ni domobula kei na veivakarusai, Na mena bilo na tuakamu o Samaria. 
<br /><span class="verse" id="34">34 </span>O na gunuva ka vakamaca sara, o na vorolaka talega na kenai caca, ka tava na sucumu; Ni'u sa vosa,' sa tukuna na Kalou o Jiova. 
<br /><span class="verse" id="35">35 </span>"O koya sa tukuna kina vakaoqo na Kalou o Jiova: 'Ni o sa guilecavi Au, ka vakanadakui Au, me yaco vei iko na kenai sau ni nomui valavala velavela kei na nomu dautagane.'" 
<br /><span class="verse" id="36">36 </span>Sa tukuna tale vei au o Jiova: "Luve ni tamata, o na sega beka ni lewai Ola kei Oliva? Mo qai tukuna vei rau na nodraui valavala vakasisila. 
<br /><span class="verse" id="37">37 </span>"Ni rau sa ia na dautagane, ka sa tu na dra e na ligadrau. E rau sa ia talega na dautagane kei na nodrau matakau, ka vakacabora talega na luvedrau e rau a vakasucuma vei Au, e rau a biuta e loma ni bukawaqa me kani ira. 
<br /><span class="verse" id="38">38 </span>"O koya oqo na ka e rau sa cakava vei Au: E rau sa vakavelavelataka na Noqu vale tabu e na siga vata ga e rau vakacacana kina na Noqu Siga ni Vakacecegu. 
<br /><span class="verse" id="39">39 </span>"Ka ni rau sa vakacabori ira oti na luvedrau ki na nodrau matakau, ena siga vata ga o ya e rau sa lako mai ki na Noqu vale tabu me vakavelavelataka; e dina sa vakaoqo na ka e rau sa cakava e na Noqu loma ni vale. 
<br /><span class="verse" id="40">40 </span>"O koya talega oqo dou a tukutuku kina me ra lako mai na tamata era tiko vakayawa, o ira sa vakau kina nai tukutuku; ka raica era sa lako mai. O sa vakasilimi iko e na vukudra, boroya na matamu, ka ukutaki iko e nai ukuuku talei kecega. 
<br /><span class="verse" id="41">41 </span>"O a dabe toka ena dabedabe vakaturaga, kei na dua na teveli sa vakarau tu kina, o sa biuta tu kina na Noqu ka boi vinaka kei na Noqu waiwai. 
<br /><span class="verse" id="42">42 </span>"Na domodra talega na lewe vuqa era wele voli sa tu vata kei koya, kei ira na Sabini era sa kau mai na veikau vata kei ira na tamata wale, ka ra daramaka na qato ki na ligadra kei nai sala vakaiukuuku e uludra. 
<br /><span class="verse" id="43">43 </span>"Au a qai tukuna e na vuku i koya sa qase vata kei na dautagane, 'Era na ia li kei koya na veibutakoci e na gauna oqo, o koya talega vata kei ira?' 
<br /><span class="verse" id="44">44 </span>"Ia era sa curu vua, me vaka era curu vua na yalewa na dautagane; sa vakaoqo na nodra curu vei Ola kei Oliva, oi rau na yalewa velavela. 
<br /><span class="verse" id="45">45 </span>"Ia o ira na tamata yalododonu, era na lewai rau me vaka era lewai o ira na yalewa dautagane, kei na kenai valavala vei ira na yalewa sa vakadave dra, ni rau yalewa dautagane, ka tu talega e ligadrau na dra. 
<br /><span class="verse" id="46">46 </span>"Ni sa tukuna vakaoqo na Kalou o Jiova: 'Kauta cake mai e dua nai vavakoso me veivala kei rau, soli rau me rau vakacacani ka cavu laivi. 
<br /><span class="verse" id="47">47 </span>'Era na vakaviriki rau talega e na vatu nai vavakoso ka suaki rau e na nodra i seleiwau; era na vakamatea talega na luvedrau tagane kei na luvedrau yalewa ka ra na vakama na nodrau veivale. 
<br /><span class="verse" id="48">48 </span>'Au na muduka tani vakaoqo nai valavala velavela mai na vanua, me ra vakavulici kece kina na yalewa kecega me ra kakua ni muria na nomudraui valavala velavela. 
<br /><span class="verse" id="49">49 </span>'Era na sauma vei kemudrau na nomudrau i valavala velavela, ena tau talega vei kemudrau nai sau ni valavala ca. Drau na qai kila ni sai Au na Kalou o Jiova.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
