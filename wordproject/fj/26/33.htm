<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 33 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a>
<span class="chapread">33</span>
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 33</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako tale mai vei au, ka vaka, 
<br /><span class="verse" id="2">2 </span>"Luve ni tamata, mo vosa vei ira na luvedra na nomu tamata, ka tukuna vei ira: 'Ni'u sa kauta mai nai seleiwau ki na dua na vanua, ka ra kauta o ira na lewe ni vanua e dua na tamata mai na nodra yasana ka lesi koya me nodra i vakatawa, 
<br /><span class="verse" id="3">3 </span>'Ni sa raica o koya nai seleiwau ni sa lako tiko mai ki na vanua, ke sa uvuca na davui ka vakasalataki ira na tamata, 
<br /><span class="verse" id="4">4 </span>'O koya ga na tamata sa rogoca na domo ni davui ka sega ni via ciqoma nai vakasala, ke mani lako mai nai seleiwau ka kauti koya tani, na nona dra e na tu ga e uluna. 
<br /><span class="verse" id="5">5 </span>'Sa rogoca o koya na domo ni davui ka sega ni ciqoma nai vakasala; na nona dra e na tarogi ga vua. Ia o koya e ciqoma nai vakasala e na vakabula na yalona. 
<br /><span class="verse" id="6">6 </span>'Ia kevaka sa raica o koya nai vakatawa ni sa lako tiko mai nai seleiwau ka sega ni uvuca na davui, ka ra sega ni vakasalataki na tamata, kevaka sa lako mai nai seleiwau, ka kauta tani e dua na tamata mai na kedra maliwa, sa kau tani o koya e na nonai valavala ca; ia na nona dra Au na taroga ena ligana nai vakatawa.' 
<br /><span class="verse" id="7">7 </span>"Ia o iko, luve ni tamata: Au sa lesi iko moi vakatawa e na vukudra na vuvale i Isireli; o koya oqo o na rogoca kina na vosa sa tau mai na Gusuqu ka vakasala vei ira e na Vukuqu. 
<br /><span class="verse" id="8">8 </span>"Ni'u sa tukuna vua na tamata ca, 'Isa na tamata ca, o na mate vakaidina!' Kevaka o na sega ni vakasala vua na tamata ca me lesu tani mai na nonai tovo ca, e na mate ga na tamata ca o ya e na nonai valavala ca; ia na nona dra Au na taroga e na ligamu. 
<br /><span class="verse" id="9">9 </span>"Ia, kevaka o sa vakasalataka na tamata ca me lesu tani mai na nonai tovo ca, ke sega ni biuta o koya na nonai tovo, ena mate ga o koya e na nonai tovo ca; ia o sa vakabula na yalomu. 
<br /><span class="verse" id="10">10 </span>"O koya oqo o iko, na luve ni tamata, tukuna ki na vuvale i Isireli: 'Dou vosa vakaoqo, "Kevaka sa tu ga vei keda na noda talaidredre kei na noda ii valavala ca, ka da sa tauvimate kina, eda na qai bula rawa vakaevei oi keda?"' 
<br /><span class="verse" id="11">11 </span>"Tukuna vei ira: 'Me vaka Au sa bula,' sa tukuna na Kalou o Jiova, 'Au sega ni marautaka na nona mate na tamata ca; ia me lesu ga mai na tamata ca mai na nonai tovo me bula. Vuki, dou vuki tani mai na nomudoui tovo ca! Ena vuku ni cava mo dou mate kina, Isa na vuvale i Isireli?' 
<br /><span class="verse" id="12">12 </span>"O koya oqo o iko, na luve ni tamata, tukuna vei ira na luvedra na nomu tamata: 'Na nonai valavala dodonu na yalododonu ena sega ni vakabulai koya e na siga ni nona talaidredre; me vaka na nona ca na tamata ca, ena sega ni mate kina o koya e na siga sa lesu kina mai na nona ca; se me na bula o koya na yalododonu baleta na nona yalododonu e na siga sai valavala ca kina o koya.' 
<br /><span class="verse" id="13">13 </span>"Ni'u sa tukuna vua na tamata yalododonu ni na bula vakaidina o koya, ia sa vakararavi o koya ki na nona yalododonu ka vakayacora nai valavala ca, ena sega ni dua na nonai valavala dodonu me nanumi; ia e na vuku ni valavala ca e vakayacora, ena mate kina o koya. 
<br /><span class="verse" id="14">14 </span>"Oqo tale, Ni'u sa tukuna vua na tamata ca, 'O na mate vakaidina,' kevaka ena lesu mai o koya mai na nona i valavala ca, ka cakava na ka e dodonu ka dina, 
<br /><span class="verse" id="15">15 </span>"Ke vakasuka tale na tamata ca na yalayala, vakasuka talega na ka e butakoca, ka muria na vunau ni bula ka sega ni cakava na ka ca; ena bula vakaidina o koya, ena sega ni mate. 
<br /><span class="verse" id="16">16 </span>"Ena sega ni dua na nonai valavala ca e a cakava me na nanumi me baleti koya; sa cakava o koya na ka e dodonu ka dina; ena bula vakaidina o koya. 
<br /><span class="verse" id="17">17 </span>"Ia era tukuna o ira na luve ni nomu tamata, 'Nai valavala i Jiova e sega ni vinaka.' Ia na nodra i valavala ga sa sega ni dodonu! 
<br /><span class="verse" id="18">18 </span>"Ni sa lesu tani na yalododonu mai na nonai valavala dodonu ka sa cakava na ka ca, ena mate kina o koya. 
<br /><span class="verse" id="19">19 </span>"Ia ni sa lesu na tamata ca mai na nona ca ka cakava na ka e dodonu ka vinaka, ena bula kina o koya. 
<br /><span class="verse" id="20">20 </span>"Ia dou sa tukuna, 'Nai valavala i Jiova e sega ni vinaka.' Isa na vuvale i Isireli, Au na lewai kemudou yadua me vaka na dui nomudoui valavala." 
<br /><span class="verse" id="21">21 </span>Ka sa yaco e nai katinikarua ni yabaki ni neimami tiko vakabobula, e nai katini ni vula, e nai kalima ni siga ni vula, e dua e a dro mai Jerusalemi sa lako mai vei au ka tukuna, "Sa vesuki na koro!" 
<br /><span class="verse" id="22">22 </span>Ia oqo na liga i Jiova e a tu vei au e na yakavi ni se bera ni yaco mai na tamata dro o ya. Ka sa dolava na gusuqu o Koya; ka ni qai lako mai vei au o koya ena mataka, sa dalaga na gusuqu, au sa qai sega tale ni galu. 
<br /><span class="verse" id="23">23 </span>Na vosa i Jiova sa lako mai vei au, ka vaka: 
<br /><span class="verse" id="24">24 </span>"Luve ni tamata, o ira era vakatawa tu na veitikina vakarusai e na vanua o Isireli era sa tukuna, 'O Eparaama e le dua ga, ka sa taukena na vanua. Ia eda sa lewe vuqa; na vanua e a soli vei keda me da taukena.' 
<br /><span class="verse" id="25">25 </span>"O koya oqo mo tukuna vei ira, 'Sa vosa vakaoqo na Kalou o Jiova: "Dou sa kania na lewe ni manumanu kei na kena dra, dou sa vaqara cake na matamudou ki na nomudou matakau, ka vakadave dra. Mo dou na qai taukena li na vanua? 
<br /><span class="verse" id="26">26 </span>"Dou sa vakararavi ki na nomudoui seleiwau, dou cakava na ka vakasisila, ka dou dui vakacacana na watina na wekamudou. Mo dou na qai taukena li na vanua?"' 
<br /><span class="verse" id="27">27 </span>"Mo tukuna vakaoqo vei ira, 'Sa vosa vakaoqo na Kalou o Jiova: "Me vaka Au sa bula, e dina o ira era tiko e na veivanua vakarusai era na mate ga e nai seleiwau, kei koya e tu mai na vanua lalaga Au na soli koya vei ira na manumanu kila me ra kania, kei ira era tiko e na veivanua vakabai kei na qaravatu era na mate e na mate dauveiveitauvi. 
<br /><span class="verse" id="28">28 </span>"Ni'u na vakayacora na vanua me laladidi, na nona kaukauwa viavialevu ena muduki, kei na veiulunivanua i Isireli ena laladidi me sega ni dua na tamata e na lakova. 
<br /><span class="verse" id="29">29 </span>"Era na qai kila ni sai Au o Jiova, Ni'u a cakava me laladidi sara na vanua e na vuku ni nodra i valavala vakasisila kecega era a cakava."' 
<br /><span class="verse" id="30">30 </span>"Ia vei iko, na luve ni tamata, na luvedra na wekamu era sa veivosakitaki iko tiko e na yasa ni lalaga kei na katuba talega ni veivale, ka ra veivosaki vakai ira, na tamata yadua vua na tacina, 'Yalovinaka mo dou lako mai ka mai rogoca na vosa cava e lako mai vei Jiova.' 
<br /><span class="verse" id="31">31 </span>"Era sa mani lako mai vei iko me vaka era dau vakayacora na tamata, ka mai dabe e matamu me vaka ni ra Noqu tamata, ka ra vakarogoca na nomu vosa, ia era sega ga ni cakava; ni ena gusudra era vakaraitaka na levu ni loloma, ia na yalodra e vakasaqara na ka me nona ga. 
<br /><span class="verse" id="32">32 </span>"E dina o sa vaka vei ira na nona sere rogo vinaka e dua e domo vinaka ka rawa talega ni qiria vakavinaka nai vakatagi; ni ra sa rogoca na nomu vosa, ia era sega ga ni cakava. 
<br /><span class="verse" id="33">33 </span>"Ka ni sa na yaco oti na ka oqo â€“ e dina ena yaco mai â€“ Era na qai kila ni sa tiko e dua na parofita ena kedra maliwa."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="34.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
