<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 26 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 26</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia e nai katinikadua ni yabaki, e nai matai ni siga ni vula, Na vosa i Jiova sa lako mai vei au, ka vaka, 
<br /><span class="verse" id="2">2 </span>"Luve ni tamata, baleta ni sa vosataki Jerusalemi o Taia, ka vaka, 'Sai koya! Sa ramusu o koya ka nodra matamata-ni-koro na vei-mata tamata; ia oqo sa vukici lesu mai vei Au o koya; Au na vakasinaiti; sa davo lala no o koya.' 
<br /><span class="verse" id="3">3 </span>"O koya oqo sa tukuna kina na Kalou o Jiova: 'Raica, Au sa veimecaki kei iko, Isa Taia, ka na vakavuna mai vala kei iko na veimatanitu e vuqa, me vaka na ua ni sa se mai ki na wasawasa. 
<br /><span class="verse" id="4">4 </span>'Era na vakarusa na bai kei Taia ka basuka sobu na kena veivale cecere; Au na taviraka tani na kena kuvu-ni-soso, ka vakatautauvatataki koya kei na dela ni vatu. 
<br /><span class="verse" id="5">5 </span>'Ka na yaco mei sasau ni lawa e loma ni wasawasa, Ni'u a cavuta,' sa tukuna na Kalou o Jiova: 'Ena yaco o koya me nodra i toki ni valu na veimatanitu. 
<br /><span class="verse" id="6">6 </span>'Na nona veikoro lalai talega mai tailevu era na mate e nai seleiwau, ka ra na kila ni sai Au o Jiova.' 
<br /><span class="verse" id="7">7 </span>"Ni sa tukuna vakaoqo na Kalou o Jiova: 'Raica, Au na kauta mai me valuti Taia mai na vualiku o Nepukanesa na tui Papiloni, nodra tui na tui, kei na ose, kei na qiqi-ni-valu, kei ira na dauvodo ose, kei na mataivalu ni tamata e lewe levu. 
<br /><span class="verse" id="8">8 </span>'Na nomu veikoro lalai ena vakamatea o koya e nai seleiwau; ia ena tuvai valu vei iko, ka viria na kemu bai, ka vakaduria na kemui vakaruru. 
<br /><span class="verse" id="9">9 </span>'Ena vakarota o koya na nonai voro ni lalaga me voroka na nomu bai vatu; ka na voroka sobu na nomu vale ni valu cecere e na nona matau. 
<br /><span class="verse" id="10">10 </span>'Baleta na levu ni nona ose, na nodra kuvu-nisoso ena ubi iko; na nomu bai vatu e na sautakurekure e na vuku ni domo ni valu sa vodo ose, na qiqi-ni-yaya, kei na qiqi-ni-valu, ni sa curu o koya ki na nomu matamata-ni-koro, e vaka ni ra curuma na tamata na koro sa kabasu. 
<br /><span class="verse" id="11">11 </span>'E na ququ ni nona ose ena buturaka kece kina na nomu sala; ena vakamatei ira na nomu tamata e nai seleiwau, kei na nomu bai ni valu kaukauwa ena bale sobu ga ki na qele. 
<br /><span class="verse" id="12">12 </span>'Era na tokitaka na nomui yau ka butakoca na nomui yau ni veivoli; era na basuka sobu na nomu bai ka vakarusa na nomu veivale vivinaka; era na viritaka na nomu veivatu, na nomu kau ni vale, kei na nomu qele ki loma ni wai. 
<br /><span class="verse" id="13">13 </span>'Au na vakaotia na domo ni nomu sere, kei na domo ni nomu api ena sega tale ni rogo. 
<br /><span class="verse" id="14">14 </span>'Au na cakava mo tautauvata kei na dela ni vatu; o na yaco me vanua e dau tevuki kina na lawa, o na sega ni tara cake tale, ni sai Au o Jiova ka sa vosa,' e tukuna na Kalou o Jiova. 
<br /><span class="verse" id="15">15 </span>"Sa tukuna vakaoqo na Kalou o Jiova ki Taia: 'Ena sega beka ni yavavala na veivanua mai baravi ena rorogo na nomu bale, ni ra vutugu o ira na mavoa, ni sa yaco na veivakamatei e na kemu maliwa? 
<br /><span class="verse" id="16">16 </span>'Era na qai siro sobu mai nodra i tikotiko vakaturaga na turaga kece ni wasawasa, biuta tani na nodra i ubi balavu, era na luvata tani na nodra i sulu tali; era na vakaisulu e na sautaninini; era na dabe sobu e na qele, ni ra sautaninini tikoga, ka kidacalataki iko. 
<br /><span class="verse" id="17">17 </span>'Ka ra na tagi lagalaga e na vukumu, ka tukuna vei iko: "E vakaevei na nomu rusa, Isa e dua era tiko kina na kai wai, Isa na koro rogo, o koya sa kaukauwa mai wasawasa, o koya kei na ira na lewena, o koya sa dauveivakarerei vei ira kecega era tiko kina! 
<br /><span class="verse" id="18">18 </span>Ia oqo era sa sautaninini na veivanua e baravi e na siga ni nomu bale; Io, na veivanua e baravi era sa kidroa ni o sa lako tani."' 
<br /><span class="verse" id="19">19 </span>"Ni sa tukuna vakaoqo na Kalou o Jiova: 'Ni'u na cakava mo koro lala, me vaka na veikoro sa sega tu ni sega, Ni'u na kauta cake mai vei iko na wasa titobu, ka me luvuci iko na wai levu, 
<br /><span class="verse" id="20">20 </span>'Au na qai kauti iko sobu kei ira era lako sobu ki nai Keli, vei ira na tamata ni gauna makawa, Au na cakava mo tiko e na vanua lolovira duadua e vuravura, e na veitikina sa lala ni sa rui makawa, kei ira era lako sobu ki nai Keli, me yaco mo na kakua ni sega tale; Au na qai vakadeitaka tale nai ukuuku e na nodra vanua na bula. 
<br /><span class="verse" id="21">21 </span>'Au na cakava mo ka rerevaki, o na yali vakadua sara; kevaka o na vakasaqarai, o na sega ni qai kune tale,' sa tukuna na Kalou o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
