<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 44 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a>
<span class="chapread">44</span>
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 44</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai kauti au tale o koya ki na matamata ni-koro ni tikina tabu etaudaku sa qara ki na tokalau, ka sa sogo tu. 
<br /><span class="verse" id="2">2 </span>Sa qai tukuna vei au o Jiova, "Na matamatani- koro oqo me sogo tu ga; me kakua ni dolavi, ia me kakua e dua na tamata me curu kina, ni sa curu kina o Jiova na Kalou ni Isireli; o koya oqo ena sogo tu kina. 
<br /><span class="verse" id="3">3 </span>"Sa nona na turaga, io na turaga, ena tiko kina o koya me kana madrai e na mata i Jiova; ena curu mai o koya e na sala ni curucuru ni matamata-nikoro o ya, e na sala talega o ya ena curu yani kina ki tautuba." 
<br /><span class="verse" id="4">4 </span>Sa qai kauti au o koya e na sala ni matamata ni-koro ki na vualiku ki na mata ni vale tabu; au a vakaraica, ka raica, nai serau i Jiova sa vakasinaita na vale i Jiova; ka'u a cuva vakatoboicu. 
<br /><span class="verse" id="5">5 </span>Sa tukuna vei au o Jiova, "Luve ni tamata, mo taura matua, mo raica e na matamu ka rogoca e na daligamu, na ka kecega Au sa tukuna vei iko e na vuku ni lesilesi kecega ni vale i Jiova kei na kena vunau kecega. Mo tauri ira matua era curu mai ki na vale kei ira kece era lako tani mai na tikina tabu. 
<br /><span class="verse" id="6">6 </span>"Ia oqo mo vosa vei ira na dautalaidredre, ki na vuvale i Isireli, 'Sa tukuna vaka-oqo na Kalou o Jiova: "Oi kemudou na vuvale i Isireli, me sa yala eke na kena yaco mai vei keitou na nomudoui valavala vakasisila kecega. 
<br /><span class="verse" id="7">7 </span>"Ni dou a kauti ira mai na kai tani, sa sega ni cilivi na yalodra ka sega ni cilivi na yagodra, me mai tiko e na Noqu tikina tabu me vakacacana â€“ na Noqu vale â€“ ni dou a vakacabora tiko na Noqu madrai, kei na uro kei na dra, ka ra sa voroka na Noqu veiyalayalati e na vuku ni nomudoui valavala vakasisila kecega. 
<br /><span class="verse" id="8">8 </span>"Ka dou a sega ni maroroya Noqu ka tabu, ia dou a lesia na tani me ra vakaitavi e na Noqu tikina tabu me kemudoui sosomi." 
<br /><span class="verse" id="9">9 </span>'Sa tukuna vakaoqo na Kalou o Jiova: "Me kakua e dua na kai tani, e sega ni cilivi na yalona ka sega ni cilivi na yagona, me curuma na Noqu vale tabu, io e dua vei ira na kai tani sa tiko vata kei ira na Isireli. 
<br /><span class="verse" id="10">10 </span>"Ia o ira na Livai era sa lako tani vakayawa vei Au, ni ra sa lako sese na Isireli, ka lako sese tani vei Au me ra muria na nodra matakau, era na colata dina ga na nodra caka cala. 
<br /><span class="verse" id="11">11 </span>"Ia era na tiko ga e na Noqu tikina tabu me ia na veiqaravi, me vakatawa na matamata-ni-koro ni vale ka qarava na vale; era na vakamatea nai soro kama kei na nodra i soro na tamata, ka ra na tu e matadra me ra qaravi ira. 
<br /><span class="verse" id="12">12 </span>"Ka ni ra sa qaravi ira e na mata ni nodra matakau ka vakacalai ira na vuvale i Isireli, o koya oqo Au sa dulaka cake kina na ligaqu vei ira," sa tukuna na Kalou o Jiova, "E na baleti ira ga nodra caka cala. 
<br /><span class="verse" id="13">13 </span>"Ka ra na sega ni toro mai vei Au me ia vei Au nai tavi vakabete, se torova e dua na Noqu ka tabu, e na tikina tabu sara; ia ena kani ira ga na nodra madua kei na nodra i valavala vakasisila era a kitaka. 
<br /><span class="verse" id="14">14 </span>"Au na lesi ira me ra ia na cakacaka ni vale, me ra ia na kena dauveiqaravi kecega, kei na ka kece sa daucaka kina. 
<br /><span class="verse" id="15">15 </span>"Ia o ira na bete, na Livai, na luvei Setoki, era na vakaitavi tikoga e na cakacaka ni Noqu tikina tabu e na gauna era lako sese tani vei Au o ira na Isireli, o ira ga era na toro mai vei Au me ra qaravi Au; ka ra na mai tu e Mataqu me ra vakacabora vei Au na uro kei na dra," sa tukuna na Kalou o Jiova. 
<br /><span class="verse" id="16">16 </span>"Era na curuma na Noqu Vale tabu, ka torova na Noqu teveli me ra qaravi Au kina, era na vakaitavi e na Noqu cakacaka. 
<br /><span class="verse" id="17">17 </span>"Ka na yaco, ni ra sa curuma na matamata ki na rara eloma, me ra vakaisulu e nai sulu lineni ga; me ra kakua ni vakaisulu e na vutika ni sipi ni ra ia na cakacaka e na matamata ni rara eloma se e loma ni vale talega. 
<br /><span class="verse" id="18">18 </span>"Me ra vakaisala e nai sala lineni ga e uludra ka vakatarausese lineni e yagodra; me ra kakua ni sulumaka vei ira e dua na ka era na bunobunoa kina. 
<br /><span class="verse" id="19">19 </span>"Ni ra sa curu yani ki na rara e tautuba, vei ira na tamata, me ra qai luvata tani na nodra i sulu era ia kina na nodra i tavi, ka biuta tu e na veitikina tabu, ka me ra qai vakaisulu e nai sulu tani; me ra kakua ni vakatabui ira na tamata e na nodra i sulu. 
<br /><span class="verse" id="20">20 </span>"Me ra kakua ni tasia na uludra ka me kakua ni balavu na drau ni uludra, ia ni ra kotiva me ra kotiva vakavinaka. 
<br /><span class="verse" id="21">21 </span>"Me kakua talega ni gunu waini e dua na bete ni sa curu ki na rara e loma. 
<br /><span class="verse" id="22">22 </span>"Me ra kakua ni veiwatini kei na dua na yada se dua sa veibiu kei na watina, me ra vakawati ga kei na goneyalewa e na kawa ni yavusa i Isireli, se dua na yada e a watina e dua na bete sa mate. 
<br /><span class="verse" id="23">23 </span>"Ka me ra vakavulici ira na Noqu tamata e na duidui ni ka e tabu mai na ka e sega ni tabu, ka vukei ira me ra kila na duidui ni ka e savasava mai na ka e sega ni savasava. 
<br /><span class="verse" id="24">24 </span>"E na vuku ni veileti era na tu me ra dau ni lewa, ka vakatulewa me vaka na Noqu lewa. Me ra na Noqui vunau kei na Noqui lesilesi e na Noqu soqoni vakarautaki kece, ka ra na vakatabuya na Noqu Siga ni Vakacecegu. 
<br /><span class="verse" id="25">25 </span>"Me ra na kakua ni vakadukadukalitaki ira ni ra torova na tamata mate. Ia e na vuku ni tamadra se na tinadra, se na luvedra tagane se na luvedra yalewa, se na tacidra se na ganedra sa sega ni vakawati sa tara me ra vakadukadukalitaki ira ga kina. 
<br /><span class="verse" id="26">26 </span>"Ia ni sa vakasavasavataki oti o koya, me ra wilika e vitu na siga vua. 
<br /><span class="verse" id="27">27 </span>"Ia e na siga sa curu tale kina o koya ki na tikina tabu ki na lomanibai kiloma me ia na nonai tavi e na tikina tabu, me qai vakacabora o koya na nonai soro ni valavala ca," sa tukuna na Turaga o Jiova. 
<br /><span class="verse" id="28">28 </span>"Ia, sa na dua na nodra i votavota, oi au na nodra i votavota. Dou kakua ni solia vei ira e dua nai votavota vanua e Isireli, oi au ga na nodra i votavota. 
<br /><span class="verse" id="29">29 </span>"Era na kania nai madrali laukana, kei nai soro ni valavala ca, kei nai soro ni caka cala; kei na ka kece sa vakacabori me nei Jiova e Isireli ena nodra ga. 
<br /><span class="verse" id="30">30 </span>"Ia me nodra talega na bete, na vetana kece ni sevu kece kei na ka kecega, kei nai madrali kece ni vuata kece e na nomudoui madrali kecega; kei na veta ni nomudou madrai droka kece mo dou solia ga vua na bete, me vatonaka o koya na nomu vale me vakalouvinakataki kina. 
<br /><span class="verse" id="31">31 </span>"Me ra kakua ni kania o ira na bete, e dua na ka sa mate walega se dresulaki, se manumanu vuka se manumanu ni vanua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="45.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
