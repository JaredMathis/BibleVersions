<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 39 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a>
<span class="chapread">39</span>
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 39</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ia o iko, luve ni tamata, mo parofisai vei Koki, ka vaka, 'Sa tukuna vakaoqo na Kalou o Jiova': "Raica, Au sa kemu meca, I Koki, na nodra turaga levu na Rosi, Meseki kei na Tubali; 
<br /><span class="verse" id="2">2 </span>"Au na vukici iko ki muri ka liutaki iko tani yani, Au a vakavuna na nomu lako cake mai na vanua vakayawa mai na vualiku, ka kauti iko mai ki na veiulunivanua ni Isireli. 
<br /><span class="verse" id="3">3 </span>"Au na vakalutuma na nomu dakai mai na ligamu i mawi, ka vakavuna me lutu tani na nomu gasau mai na ligamu i matau. 
<br /><span class="verse" id="4">4 </span>"Dou na bale e na veiulunivanua i Isireli, o iko kei na nomu mataivalu kece kei na tamata kecega era tiko kei iko; Au na soli iko ki na manumanu vuka kecega e dauveikata kei na manumanu kila ni vanua mo laukana. 
<br /><span class="verse" id="5">5 </span>"O na bale e dela ni vanua galala; Ni sai Au ka vosa," sa tukuna na Kalou o Jiova. 
<br /><span class="verse" id="6">6 </span>"Ia Au na tala na bukawaqa ki Mekoki kei ira talega era sa tiko vakacegu e na vei baravi. Era na qai kila ni sai Au o Jiova. 
<br /><span class="verse" id="7">7 </span>"Au na cakava me kilai na Yacaqu tabu e na kedra maliwa na Noqu tamata na Isireli, Au na sega tale ni vakatara me ra vakacacana na Yacaqu tabu. Era na qai kila na veimatanitu ni sai Au o Jiova, na Le Dua Yalosavasava e Isireli. 
<br /><span class="verse" id="8">8 </span>"E dina sa lako tiko mai, ka na vakayacori talega," sa tukuna na Kalou o Jiova. "Oqo na siga Au a vosa kina. 
<br /><span class="verse" id="9">9 </span>"Era na qai lako yani o ira era tiko e na veikoro vakaIsireli ka vakacaudreva na buka ka vakama nai yaragi ni valu, nai sasabai kei nai sala ni valu, na dakai titi kei na gasau, na moto mama kei na moto bi; era na vakama e na bukawaqa me vitu na yabaki. 
<br /><span class="verse" id="10">10 </span>"Era na sega ni ca buka mai na were se taya sobu na kau mai veikau, baleta ni ra vakama nai yaragi ni valu me nodra buka; ka ra na tokitaki ira na tamata era a tokitaki ira e liu, ka butakoca na tamata ka butakoci ira e liu," sa tukuna na Kalou o Jiova. 
<br /><span class="verse" id="11">11 </span>"Ia e na siga o ya, Au na solia vei Koki e dua na nona tikina mai Isireli mei bulubulu, na nodra buca na daulako tu e na tokalau ni bati ni waitui; ka na vakalatilati vei ira na dau veilakoyaki, ni ra na buluti Koki mai kea kei na nonai soqosoqo levu. O koya oqo era na vakatoka kinana Buca o ya o Emoni â€“ Koki. 
<br /><span class="verse" id="12">12 </span>"E na vitu taucoko na vula na nodra veibulu tiko vei ira o ira na vuvale i Isireli, me na vakasavasavataki kina na vanua. 
<br /><span class="verse" id="13">13 </span>"E dina era na oga e na veibulu o ira kece na lewe ni vanua, ia era na rogo tale kina e na siga Au na vakarokorokotaki kina," sa tukuna na Kalou o Jiova. 
<br /><span class="verse" id="14">14 </span>"Era na tawasea eso na tamata cakacaka, e na nodra veivuke na dauveivaqarai, me ra lako voli yani e na loma ni vanua me buluta na yago era vo tu e dela ni vanua, me vakasavasavataki kina na vanua. Ni sa oti e vitu na vula era sa qai tekivu vakasaqaqara. 
<br /><span class="verse" id="15">15 </span>"Era na lako voli na dauveivaqarai e na vanua; ke dua e raica e dua na sui ni tamata, me qai biuta kina e dua nai vakatakilatakila, me yacova ni ra sa buluta o ira na dauveibulu e na Buca i Emoni â€“ Koki. 
<br /><span class="verse" id="16">16 </span>"E na yaca talega ni koro o ya o Emona. Era na vakasavasavataka vakaoqo na vanua."' 
<br /><span class="verse" id="17">17 </span>"Ia vei iko, luve ni tamata, sa tukuna vakaoqo na Kalou o Jiova, 'Mo vosa vei ira na vei mataqali manumanu vuka kecega kei na manumanu kila kecega ni vanua: "Dou soqoni vata ka lako mai; Dou soqoni vata mai na veiyasana kecega ki na Noqui madrali laukana, Au sa vakacabora vei kemudou, E dua nai madrali levu e na veiulunivanua ni Isireli, Mo dou kania na lewe ka gunuva dra. 
<br /><span class="verse" id="18">18 </span>Dou na kania na lewe ni tamata qaqa, Gunuva na nodra dra na turaga kei vuravura, na sipi tagane kei na lami, na me kei na bulumakau, era manumanu uro kecega ni Pasani. 
<br /><span class="verse" id="19">19 </span>Dou na kania tiko na uro me yacova ni dou sa mamau, ka gunu dra me yacova ni dou sa mateni, e na Noqui madrali laukana Au sa vakacabora vei kemudou. 
<br /><span class="verse" id="20">20 </span>Dou na vakamamautaki e na Noqu teveli e na ose kei ira na dauvodoka, ena tamata qaqa kei na tamatai valu kecega," sa tukuna na Kalou o Jiova. Sa Vakatikori Lesu Ki Na Vanua O Isireli 
<br /><span class="verse" id="21">21 </span>"Au na qai vakadeitaka na Noqui ukuuku e na maliwa ni veimatanitu; na vei-matanitu era na raica na Noqu lewa dodonu Au a cakava, kei na Noqu tarai ira e na Ligaqu. 
<br /><span class="verse" id="22">22 </span>"Era na qai kila na vuvale i Isireli ni sai Au o Jiova na nodra Kalou mai na siga o ya ka lako mai. 
<br /><span class="verse" id="23">23 </span>"Na veimatanitu era na kila ni ra a vakabobulataki na vuvale i Isireli e na vuku ni nodra caka cala; ka ni ra a sega ni yalodina vei Au, o koya oqo Au a tabonaka kina na Mataqu vei ira. Au soli ira yani ki na liga ni nodra meca, ka ra a bale kece kina e nai seleiwau. 
<br /><span class="verse" id="24">24 </span>"E na vuku ni nodra dukadukali kei na nodra talaidredre Au a cakava vakakina vei ira, ka tabonaki vei ira na Mataqu."' 
<br /><span class="verse" id="25">25 </span>"O koya sa vosa kina vakaoqo na Kalou o Jiova: 'Ia oqo Au na qai kauti ira tale mai na Jekope era vakabobulataki, ka yalololoma vei ira kece na vuvale i Isireli; Au na vuvu e na vuku ni Yacaqu tabu. 
<br /><span class="verse" id="26">26 </span>'Ni ra sa vakamaduataki oti, kei na nodra segani yalodina era a sega kina ni yalo dina vei Au, ni ra a tiko vinaka e na nodra vanua ka sega ni dua me vakarerei ira. 
<br /><span class="verse" id="27">27 </span>'Ni'u a kauti ira tale mai vei ira na tamata, ka vakasoqoni ira tani mai na vei vanua ni nodra meca, Ka'u sa vakarokorokotaki kina vei ira e na matadra na veimatanitu e vuqa, 
<br /><span class="verse" id="28">28 </span>'Era na qai kila ni sai Au o Jiova na nodra Kalou, Au vakauti ira tani me ra vaka bobulataki ki na veimatanitu, ia Au a qai vakasoqoni ira tale mai ki na nodra vanua, ka sega ni vakalaiva tale e dua vei ira me bobula. 
<br /><span class="verse" id="29">29 </span>'Au na sega tale ni qai vunia na Mataqu mai vei ira; Ni'u na sovaraka na Yaloqu ki na vuvale i Isireli,' sa tukuna na Kalou o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="40.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
