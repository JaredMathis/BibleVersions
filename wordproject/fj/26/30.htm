<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 30 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a>
<span class="chapread">30</span>
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 30</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa ni Kalou sa lako tale mai vei au, ka vaka, 
<br /><span class="verse" id="2">2 </span>"Luve ni tamata, mo parofisai ka vaka, 'Sa tukuna vakaoqo na Kalou o Jiova: "Dou qoqolou, 'E na ca na siga o ya!' 
<br /><span class="verse" id="3">3 </span>Ni sa voleka mai na siga, e dina sa voleka mai na siga i Jiova; e na dua siga ni o loaloa, na nodra gauna na veimatanitu. 
<br /><span class="verse" id="4">4 </span>Nai seleiwau ena lako mai ki Ijipita, kei na rarawa levu ena tarai Iciopea, ni ra sa bale mate na moku e Ijipita, ka ra kauta tani na nodra i yau, ka sa talaraki sobu na nona yavu. 
<br /><span class="verse" id="5">5 </span>"O Iciopea, Libia, kei Lidia, na tamata kece era veimaliwai, o Kupi, kei ira na na tamata ni veivanua era nodra i to, era na bale vata kei ira e nai seleiwau." 
<br /><span class="verse" id="6">6 </span>'Sa tukuna vakaoqo o Jiova: "O ira era totaki Ijipita era na bale, Kei na viavialevu e vuku ni nona kaukauwa ena vakamalumalumutaki sobu mai. Mai Mikidoli ki Saieni o ira era tiko kina era na bale e nai seleiwau," e tukuna o Jiova na Kalou. 
<br /><span class="verse" id="7">7 </span>"Era na lala tu e na kedra maliwa na veivanua lala, kei na nona veikoro ena tu e na maliwa ni veikoro sa biu wale. 
<br /><span class="verse" id="8">8 </span>Era na qai kila ni sai Au o Jiova, Ni'u a waqaca e dua na bukawaqa mai Ijipita, ka ra sa vakarusai kece era dau vukei koya. 
<br /><span class="verse" id="9">9 </span>E na siga o ya na dau tukutuku era na lako yani mai vei Au e na waqa me vaka-rerei ira na kai Iciopea vakawelewele, kei na rarawa levu ena yaco vei ira, me vaka e na siga i Ijipita; e dina sa lako tiko mai!" 
<br /><span class="verse" id="10">10 </span>'Sa tukuna vakaoqo na na Kalou o Jiova, "Au na vakaotia talega na lewe vuqa mai Ijipita e na liga i Nepukanesa na tui Papiloni. 
<br /><span class="verse" id="11">11 </span>O koya vata kei ira na nona tamata, e vakadomobula duadua vei ira na veimatanitu, ena kau mai me vakarusa na vanua; Era na ucuna na nodra i seleiwau me yaviti Ijipita, ka vakasinaita na vanua e na tamata mate. 
<br /><span class="verse" id="12">12 </span>Au na vakadiva na uciwai, ka volitaka na vanua ki na ligadra na tamata ca; Au na cakava me biu wale na vanua, kei na ka kecega e tu kina, e na ligadra na vulagi. Oi au, o Jiova, Au a vosa." 
<br /><span class="verse" id="13">13 </span>'Sa tukuna vakaoqo na Kalou o Jiova: "Au na vakarusa talega na matakau, ka vakavuna me tarovi nai vakatakarakara mai Nofi; Ena sega tale turaga mai na vanua o Ijipita; Au na vakatubura na rere e na vanua o Ijipita. 
<br /><span class="verse" id="14">14 </span>Au na cakava me vanua lala o Pacirosi, vakamai Soani, ka vakayacora na veicudruvi e No. 
<br /><span class="verse" id="15">15 </span>Au sovaraka na Noqu cudru ki Sini, na vu ni kaukauwa i Ijipita; ka muduki ira laivi na lewe vuqa mai No, 
<br /><span class="verse" id="16">16 </span>ka vakamai Ijipita; o Sini ena rarawa vakalevu, o No ena basuraki, kei Nofi ena sotava na rarawa e na veisiga. 
<br /><span class="verse" id="17">17 </span>O ira na cauravou ni Eveni kei Pi-beseci era na bale e nai seleiwau, ka ra na kau vakavesu na veikoro oqo me ra vakabobulataki. 
<br /><span class="verse" id="18">18 </span>Mai Tapanesi na siga ena butobuto talega, Ni'u sa na musuka maikea nai vua i Ijipita. Kei na nona kaukauwa viavialevu ena muduki ga vua; ia vei koya, e dua na o ena tabonaki koya, o ira talega na luvena yalewa era na vakabobulataki. 
<br /><span class="verse" id="19">19 </span>Au na cakava vakaoqo na veicudruvi vei Ijipita; Era na qai kila ni sai Au o Jiova."'" 
<br /><span class="verse" id="20">20 </span>Ka sa oti oqo e nai ka tinikadua ni yabaki, e nai matai ni vula, e nai kavitu ni siga ni vula, na vosa i Jiova sa lako mai vei au, ka vaka, 
<br /><span class="verse" id="21">21 </span>"Luve ni tamata, Au sa musuka na liga i Fero na tui Ijipita; ka raica, e a sega ni vadretitaki me mavo, se viviraki kina e dua na kau, me kaukauwa ka rawa ni taura nai seleiwau. 
<br /><span class="verse" id="22">22 </span>"O koya e tukuna kina na Kalou o Jiova: 'E dina, Au na mecaki Fero na tui Ijipita, ka na musuka na ligana ruarua, o koya e kaukauwa kei koya e sa ramusu; Au na cakava talega me lutu tani mai ligana nai seleiwau. 
<br /><span class="verse" id="23">23 </span>'Au na dui vakasavi ira na kai Ijipita e na maliwa ni veimatanitu, ka veibiuyaki ira e na veivanua. 
<br /><span class="verse" id="24">24 </span>'Au na vakaukauwataka na liga i tui Papiloni ka solia na Noqui seleiwau ki na ligana; ia Au na musuka na liga i Fero, ka na vutugu o koya e matana e na vutugu ni tamata sa mavoa vakaca sara. 
<br /><span class="verse" id="25">25 </span>'Au na vakaukauwataka vakaoqo na liga i tui Papiloni, ia na liga i Fero ena lutu sobu; ka ra na kila ni sai Au o Jiova, e na gauna solia kina na Noqui seleiwau ki na liga i tui Papiloni ka sa dodoka yani o koya ki na vanua o Ijipita. 
<br /><span class="verse" id="26">26 </span>'Au na dui vakasavi ira na kai Ijipita e na maliwa ni veimatanitu, ka veibiuyaki ira ki na veivanua. Era na qai kila ni sai Au o Jiova.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
