<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco e nai kaono ni yabaki, e nai kaono ni vula, e nai kalima ni siga ni vula, ni'u a tiko e noqu vale, kei ira na qase e Juta, era sa tiko e mataqu, na liga ni Kalou o Jiova sa tarai au mai kea. 
<br /><span class="verse" id="2">2 </span>Au a qai raica, sa dua na ka me vaka nai rairai ni bukawaqa: na kenai rairai ni tolona ka lako sobu, sa bukawaqa; mai na tolona talega ka lako cake, sa rairai me vaka na rarama taliva, me vaka na varasa e caudre tu. 
<br /><span class="verse" id="3">3 </span>Sa dodo mai na yaloyalo ni dua na liga, ka taura e na tobe ni uluqu; sa laveti au cake na Yalo e na maliwa kei vuravura kei lomalagi, ka sa kauti au e na raivotu ni Kalou ki Jerusalemi, ki na katuba ni matamata e cake ni tikina e loma ni valesoro sa tu maikina nai tikotiko nei Vuvu, sa vakatubura na veivakavuvutaki. 
<br /><span class="verse" id="4">4 </span>Ka raica, sa tu maikea nai ukuuku ni Kalou i Isireli, me vaka na raivotu au a raica e na buca. 
<br /><span class="verse" id="5">5 </span>Sa qai tukuna vei au o Koya, "Luve ni tamata, mo rai cake mada ki na sala vaka ki na vualiku." Au a qai rai cake ki na sala vaka ki na vualiku, ka raica, sa tu mai na mata ni vualiku mai na matamata-ni-koro ni cabocabo ni soro na tikotikoi koya na Vuvu mai nai curucuru. 
<br /><span class="verse" id="6">6 </span>Sa tukuna tale vei au o koya, "Luve ni tamata, o sa raica na ka era cakava? Io, na ka vakasisila levu era sa cakava eke o ira na mataqali i Isireli, me'u lako tani vakayawa kina mai na noqu vale tabu? Ia mo lesu tale, mo mai raica na ka vakasisila levu cake." 
<br /><span class="verse" id="7">7 </span>Sa kauti au o koya ki na mata ni bai; ia ni'u a vakaraica sa kune e dua na qara e na lalaga. 
<br /><span class="verse" id="8">8 </span>Sa qai tukuna vei au o koya, "Luve ni tamata, mo kelikeli mada ki na lalaga oqo:" Ni'u sa kelia tiko na bai, raica, sa dua na katuba. 
<br /><span class="verse" id="9">9 </span>Sa tukuna vei au o Koya, "Mo curu mada, mo raica na ka vakasisila sara era sa cakava e kea." 
<br /><span class="verse" id="10">10 </span>Au a qai curu kina ka vakaraica; au sa kunea e kea â€“ na yavusa manumanu kece sa dauqasi voli, na manumanu yavai va vakasisila, kei na nodra matakau kece na mataqali i Isireli, sa volai tu e na lalaga taucoko. 
<br /><span class="verse" id="11">11 </span>E kea era sa tu e matana e lewe vitusagavulu na tagane mai vei ira na qase ni vuvale i Isireli, ia sa tu e na kedra maliwa o Jeasanaia na luve i Safani, ka ra dui taura e ligana na nona miqa ni ka boi vinaka; ka sa dua na o loaloa ni ka boi vinaka sa kuvu cake tu. 
<br /><span class="verse" id="12">12 </span>Sa qai tukuna vei au o koya, "O sa kunea li, o iko na luve ni tamata, na ka era sa dui cakava o ira na qase ni veiyavusa i Isireli e na butobuto, na tamata yadua e na bure ni nona matakau? ni ra sa tukuna, 'Sa sega ni raici keda o Jiova; sa biuti vuravura o Jiova.'" 
<br /><span class="verse" id="13">13 </span>Sa tukuna tale vei au o Koya, "Mo lesu tale, mo mai raica na ka vakasisila levu cake era sa cakava." 
<br /><span class="verse" id="14">14 </span>Sa qai kauti au o Koya ki na matamata-ni-koro ni vale i Jiova ki na vualiku; ka raica, era sa tiko maikea eso na yalewa, era sa tagicaki Tamusi tiko. 
<br /><span class="verse" id="15">15 </span>Sa qai tukuna vei au o Koya, "O sa raica li na ka oqo, o iko na luve ni tamata? Mo lesu tale, mo mai raica na ka e vakasisila vakalevu cake e na kena oqo." 
<br /><span class="verse" id="16">16 </span>Sa baci kauti au o Koya ki na lomanibai eloma ni vale i Jiova, ka raica, e tiko mai na mata ni vale i Jiova, e na tadrua ni curucuru kei nai cabocabo ni soro, e lewe ruasagavulu ka lima beka na tagane, era sa vakanadaku ki na vale i Jiova, ka vakanamata ki na tu-i-cake; a ra sa cuva ki na mata-ni-siga vaka ki na tokalau. 
<br /><span class="verse" id="17">17 </span>Sa qai tukuna vei au o koya, "O sa raica li na ka oqo, o iko na luve ni tamata? Sa ka wale beka vei ira na mataqali i Juta, ni ra cakava na ka vakasisila era sa cakava tiko eke? ni ra sa vakasinaita na vanua e nai valavala kaukauwa, era qai lesu tale me ra mai vakacudrui Au; ka raica, era sa kauta na taba ni kau ki na ucudra. 
<br /><span class="verse" id="18">18 </span>"O koya oqo Au na cakacaka kina e na cudru, ena sega na vosota e Mataqu, Au na sega talega ni yaloloma; ia ke ra tagi vakadomoilevu e na daligaqu, Au na sega ni rogoci ira."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
