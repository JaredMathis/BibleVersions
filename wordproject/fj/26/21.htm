<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Isikeli, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Isikeli</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa i Jiova sa lako mai vei au, ka vaka, 
<br /><span class="verse" id="2">2 </span>"Luve ni tamata, mo rai mada vaka ki Jerusalemi, vunau ki na veiyasana tabu, ka parofisai ki na vanua o Isireli; 
<br /><span class="verse" id="3">3 </span>"Ka tukuna ki na vanua o Isireli, 'Sa tukuna vakaoqo o Jiova: "Raica, oi Au na nomu meca, Au na ucuna na Noqui seleiwau mai na kena taga, ka muduki ira tani na yalododonu kei ira na tamata ca era tiko vei iko. 
<br /><span class="verse" id="4">4 </span>"Ia ni'u na muduka tani vei iko na yalododonu kei na tamata ca, ena ucu kina na noqui seleiwau mai na kena taga me taya na tamata kecega mai na ceva ka yacova na vualiku, 
<br /><span class="verse" id="5">5 </span>"Me ra kila na tamata kecega ni sai Au o Jiova, Au sa ucuna na Noqui seleiwau mai na kena taga; ka na sega ni dara tale kina."' 
<br /><span class="verse" id="6">6 </span>"Mo vutugu mada, na luve ni tamata, ena yalo e ramusu, ka mo vutugu e na rarawa e matadra. 
<br /><span class="verse" id="7">7 </span>"Ia ni ra sa tukuna vei iko, 'Na cava o sa vutugu kina?' Mo qai vaka, 'E na vuku ni dua nai rogorogo; ni sa na yaco mai, ena waicala na uto ni tamata kecega, ena wadamele na ligadra kecega, ena veilecayaki na yalodra kecega, ka na vaka na wai na durudra kecega. Raica, sa lako tiko mai ka na vakayacori,' sa tukuna na Kalou o Jiova." 
<br /><span class="verse" id="8">8 </span>Na vosa i Jiova sa lako mai vei au, ka vaka, 
<br /><span class="verse" id="9">9 </span>"Luve ni tamata, mo parofisai mada, ka tukuna: 'Sa vosa vakaoqo o Jiova!' Tukuna: 'Nai seleiwau, nai seleiwau sa vagatari tu, sa caliva talega! 
<br /><span class="verse" id="10">10 </span>Sa vagata tu me ia kina na veivakamatei vakadomobula, sa qusi oti me tatibi me vaka na liva! Meda qai marautaka li? E beca na kuita nei Luvequ, me vaka ki na kau kecega. 
<br /><span class="verse" id="11">11 </span>E a solia o Koya me quaraki, me na rawa ni tauri; Nai seleiwau oqo sa vagatari, ka sa qusi me soli ki na ligai koya dauveivakamatei.' 
<br /><span class="verse" id="12">12 </span>"Mo tagi ka qoqolou, na luve ni tamata; ni na tauci ira na noqu tamata, ena tauci ira kecega na turaga ni Isireli: ena tauci ira na noqu tamata na rerevaka nai seleiwau: O koya oqo mo sabica kina na dibimu. 
<br /><span class="verse" id="13">13 </span>"Ni oqo na veivakatovolei, ka na vakaevei kevaka ena beca talega na kuita? Ena sega tale na kuita, " sa tukuna na Kalou o Jiova. 
<br /><span class="verse" id="14">14 </span>"Ia o iko, na luve ni tamata, mo ia kina na parofisai, ka tavia vata na ligamu. E nai katolu ni gauna laiva nai seleiwau me vakaruataka na nona vakacaca. Nai seleiwau e vakamatei ira na turaga lelevu, e curu yani ki na nodra loqi. 
<br /><span class="verse" id="15">15 </span>Au sa vaqara nai seleiwau rerevaki ki na nodra matamata-ni-koro kecega me waicala kina na lomadra, ka me vakalevutaki na kedra veivakarusai. Io, sa caka me tatibi; Sa tauri me ia kina na veivakamatei: 
<br /><span class="verse" id="16">16 </span>"Era sa vakarau tu nai seleiwau! Sua ki nai matau! Vakarautaka na yamena! Sua ki nai mawi â€“ Se ki vei ga e lewai me gole kina! 
<br /><span class="verse" id="17">17 </span>"Ia oi au talega, Au na tavia vata na ligaqu, ka vakaotia mai na Noqu cudru; oi Au, o Jiova, sa tukuna." 
<br /><span class="verse" id="18">18 </span>Sa yaco tale vei au na vosa i Jiova, ka vaka: 
<br /><span class="verse" id="19">19 </span>"O iko na luve ni tamata, mo lesia vei iko e rua na sala me lakova nai seleiwau i tui Papiloni; me rau lako ruarua mai na dua ga na vanua. Cakava e dua nai vakatakilakila; biuta e na ulu ni sala ki na koro. 
<br /><span class="verse" id="20">20 </span>"Mo lesia e dua na sala me lako kina nai seleiwau ki Raba na nodra koro na Amonaiti, ki Juta talega, ki Jerusalemi na koro vakabai. 
<br /><span class="verse" id="21">21 </span>"Ni sa tu o tui Papiloni e na vanua e tawase kina na sala, e na basoga ni sala e ruarua, me vakayagataka na raivotu: sa kureitaka o koya na gasau, sa taroga na matakau, sa dikeva na yate. 
<br /><span class="verse" id="22">22 </span>"E na ligana i matau na madigi kei Jerusalemi: me vakarautaka nai voro ni lalaga, me kacivaka na veivakamatei, me tabalaka na domo ni kaila, me tukia na matamata e nai voro ni lalaga, me tarova na veivuke, ka viria na bai. 
<br /><span class="verse" id="23">23 </span>"Ka na yaco me dua na madigi lasu e matadra era sa bubului oti vata kei ira; ia ena kauta lesu mai o koya ki na nodra vakanananu na nodra caka cala, me ra sa na tauri. 
<br /><span class="verse" id="24">24 </span>"O koya sa tukuna kina vakaoqo na Kalou o Jiova: 'Ni dou sa vakavuna me nanumi na nomudou caka cala, ni sa vakavotui mai na nomudou talaidredre, ka sa basika na nomudoui valavala ca e na nomudou cakacaka kecega O baleta ni sa yaco mo dou nanuma, dou na tauri kina e na liga. 
<br /><span class="verse" id="25">25 </span>'Ia vei iko, Isa na dauvakacaca, na turaga ca ni Isireli, vei iko sa yaco mai na kemu siga, o iko sa na muduki na nomucaka cala, 
<br /><span class="verse" id="26">26 </span>'Sa tukuna vakaoqo na Kalou o Jiova: "Mo luvata tani nai vau ni ulu, ka kauta tani nai sala vakatui; e sega ni dua me i koyakoya tikoga. Laveti koya cake sa malumalumu, ka vakamalumalumutaki koya sa cecere. 
<br /><span class="verse" id="27">27 </span>Vuaviritaka, Vuaviritaka, Au na cakava na veivuaviritaki! Ena sega ni tu tale, me yacova ni sa lako mai o Koya sa dodonu me Nona, ia Au na solia vua."' 
<br /><span class="verse" id="28">28 </span>"Ia o iko, na luve ni tamata, mo parofisai ka vaka, 'Sa tukuna vakaoqo na Kalou o Jiova e na vukudra na kawa i Amoni kei na nodra veivakalialiai,' ka tukuna: 'Nai seleiwau, nai seleiwau sa ucu tu me ia na veivakamatei, me veitilomi, me tatibi. 
<br /><span class="verse" id="29">29 </span>Ni ra raica tiko na raivotu lasu e na vukumu, ni ra tukuna na caka mana lasu vei iko, me ra vakabalei iko ki na domodra na tamata ca, o ira na moku sa yaco mai na nodra siga, o ira e na muduki na nodra caka cala. 
<br /><span class="verse" id="30">30 </span>'Vakasuka ki na kena taga. Au na lewai ena yasana o a buli kina, e na vanua o a sucu kina. 
<br /><span class="verse" id="31">31 </span>Au na sovaraka vei iko na Noqu cudru; Au na uvuci iko e na bukawaqa ni Noqu cudru, ka soli iko ki na ligadra na tamata i vakarau kaukauwa era kena dau ena veivakarusai. 
<br /><span class="verse" id="32">32 </span>O na kenai vakawaqa ni bukawaqa; Na nomu dra ena tu ga e na loma ni vanua. O na sega ni nanumi tale, ni sai Au o Jiova Au sa tukuna.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
