<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jemesa, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jemesa</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Jemesa, na i Talatala ni Kalou kei na Turaga o Jisu Karisito. Ki na yavusa e tinikarua e ra sa dui veiseyaki tu: Ni sa bula vinaka. 
<br /><span class="verse" id="2">2 </span>Oi kemudou na wekaqu, dou nanuma me ka ni reki sara ni dou sa lutu ki na ka e vuqa sa dauveivakatovolei, 
<br /><span class="verse" id="3">3 </span>Mo dou kila kina, ni sa dauvakatubura na dauvosota na vakatovolei ni nomudou vakabauta. 
<br /><span class="verse" id="4">4 </span>Ia me tini vinaka na cakacaka ni dauvosota, mo dou vinaka taucoko sara, me kakua ni dua na ka me vakayali vei kemudou. 
<br /><span class="verse" id="5">5 </span>Kevaka sa lailai na vuku vua e dua vei kemudou, me kerea Vua na Kalou, o Koya sa solia vakalevu kivei ira kecega na tamata, a sa sega ni dauveivakadirideini, e na solia ga vua o Koya. 
<br /><span class="verse" id="6">6 </span>Ia me kerekere e na vakabauta, ka me kakua ni vakatitiqa, o koya e vakatitiqa sa vaka na ua ni waitui sa veicaginayaki e na cagi kecega. 
<br /><span class="verse" id="7">7 </span>Me kakua sara ni nanuma na tamata o ya ni na rawata e dua na ka mai Vua na Turaga; 
<br /><span class="verse" id="8">8 </span>O koya na tamata lomalomarua, sa yamekemeke na nona i valavala kecega. 
<br /><span class="verse" id="9">9 </span>Me reki na tamata dravudravua e na nona laveti cake: 
<br /><span class="verse" id="10">10 </span>Ia o koya e vutuniyau e na nona vakamaduataki, e na takali ga o Koya me vaka na se ni co. 
<br /><span class="verse" id="11">11 </span>Ni sa cabe cake na siga kei na cagi katakata sa vakaraqosataka sara na co, a sa mira na sena, a sa takali na kena rairai vinaka. E na takali yani vaka kina na tamata vutuniyau e na nona i valavala.   
<br /><span class="verse" id="12">12 </span>Sa kalouvinaka na tamata sa vosota ni sa vakatovolei; e na gauna sa vakatovolei oti kina, e na rawata na i sala ni bula o koya sa yalataka na Turaga kivei ira sa lomani koya. 
<br /><span class="verse" id="13">13 </span>Ni sa vakatovolei tiko e dua, me kakua ni tukuna, sa "Dauveretaki au na Kalou" e sega ni veretaka na Kalou na vuni ca, a sa sega ni dauveretaka e dua na tamata na Kalou. 
<br /><span class="verse" id="14">14 </span>Sa dauveretaki na tamata yadua, ni sa vakaleqai koya ga na nona garogaro ca ka vu ni nona leqa. 
<br /><span class="verse" id="15">15 </span>Na garogaro ni sa kunekunetaki, sa vakasucuma nai valavala ca, ni sa tubu me taucoko nai valavala ca, sa kauta mai na mate. 
<br /><span class="verse" id="16">16 </span>Dou kakua ni vakacalai, oi kemudou na wekaqu lomani. 
<br /><span class="verse" id="17">17 </span>Sa lako mai cake na i solisoli vinaka kecega kei na i solisoli e yaga sara vei keda, a sa lako sobu mai vei Koya na Tama ni rarama, ka sa sega Vua na veivukiyaki, se i yaloyalo ni veigoleyaki. 
<br /><span class="verse" id="18">18 </span>E na Nona lewa sa vakatuburi keda kina o Koya ena vosa ni dina, me da vaka na i sevu ni veika sa bulia o Koya.   
<br /><span class="verse" id="19">19 </span>O koya oqo, oi kemudou na wekaqu lomani, mo dou totolo ni vakarorogo mo dou berabera ga ni vosa, mo dou berabera talega ni cudru: 
<br /><span class="verse" id="20">20 </span>Baleta na cudru ni tamata ena sega ni vakatubura na yalododonu ni Kalou. 
<br /><span class="verse" id="21">21 </span>O koya oqo mo dou qai biuta na ka ca kei na veika vakasisila, ka vakabauta e na yalomalumalumu na vosa sa tei e na lomamudou, o koya sa vakabula talega na yalomudou. 
<br /><span class="verse" id="22">22 </span>Ia dou muria na vosa, ka kakua ni rogoca walega ka vakaisini kemudou kina vakai kemudou. 
<br /><span class="verse" id="23">23 </span>Ia kevaka e dua sa rogoca walega na vosa ka sega ni muria, sa tautauvata kei na tamata sa la'ki ilovi koya e na iloilo; 
<br /><span class="verse" id="24">24 </span>Ni sa la'ki ilovi koya ka sa qai lako tani, a sa guilecava tale vakasauri se sa vakaevei na i rairai dina ni matana. 
<br /><span class="verse" id="25">25 </span>Ia o koya e raica na i vunau dina ni veisereki ka bula kina, sa sega ni daurogoca ka qai guilecava, sa vakayacora talega na cakacaka e na vakalouvinakataki koya kina. 
<br /><span class="verse" id="26">26 </span>Kevaka e dua vei kemudou sa nanuma sa lotu dina, ka sega ni tarova rawa na yamena, sa dauvakaisina na yalona, sa ka walega na nona lotu na tamata oqo. 
<br /><span class="verse" id="27">27 </span>Na lotu savasava ka sega ni cala e na mata ni Kalou o Tamada sa vaka oqo, me sa dauraici ira na luveniyali kei ira na yada, ni ra sa rarawa. Me sa qarauni koya talega me kakua ni tauvi koya e dua na duka vakavuravura.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
