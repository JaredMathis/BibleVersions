<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jemesa, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jemesa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi kemudou na wekaqu, me kakua ni lewe levu vei kemudou me dau vakavuvuli, ni da sa kila sa bibi cake kina na keda i totogi. 
<br /><span class="verse" id="2">2 </span>Ni da sa cala kecega e na ka e vuqa. Kevaka sa sega ni cala e dua e na vosa, sa tamata uasivi sara o koya, a sa rawarawa vua me tarova na yagona taucoko. 
<br /><span class="verse" id="3">3 </span>Raica kevaka e da sa vakacuruma na kedra i tarovi na ose ki na gusudra, me ra talairawarawa kina vei keda, e da sa qai saumaka na yagodra taucoko. 
<br /><span class="verse" id="4">4 </span>Raica talega na waqa, ni sa ka levu vakaidina, a sa savu yani e na cagi kaukauwa, ia sa saumaki ga e na i uli lailai sara, ki na yasana sa vinakata o koya sa taura tiko na i uli. 
<br /><span class="verse" id="5">5 </span>Sa vakatalega kina na yameda ni sa tikida lailai ga, a sa vosa vakaviavialevu. Raica sa vakacaudreva na buka waqa levu e dua ga na tiki ni buka lailai! 
<br /><span class="verse" id="6">6 </span>Sa bukawaqa na yameda, sa vuravura ni ca. Na yameda sa tiki ni yagoda, sa rawa ni vakacacana na yagoda taucoko, sa rawa ni vakama na noda i tosotoso; sa veivakamai vaka oqori o Eli. 
<br /><span class="verse" id="7">7 </span>Na veimanumanu yava i va kecega kei na manumanu vuka, manumanu sa qasi voli kei na ika ni wasa liwa, a sa vakamanoataki ira tu ga o ira na tamata. 
<br /><span class="verse" id="8">8 </span>Ia e sega ni dua na tamata sa vakamanoataka rawa na yamena. Ni sa sinai e na ca ka sinai talega e na ka e dauveivakamatei. 
<br /><span class="verse" id="9">9 </span>E da vakavinavinakataka kina na noda Turaga ka Tamada, ka da rukaki ira talega kina na tamata, e ra sa buli me tautauvata kei na Kalou. 
<br /><span class="verse" id="10">10 </span>E dua ga na gusu sa lako tiko mai kina na vosa vinaka kei na vosa ca. Oi kemudou na wekaqu sa sega ni vinaka na veika vaka oqo. 
<br /><span class="verse" id="11">11 </span>E dua beka na mata ni wai me drodro mai kina na wai vinaka kei na wai ca? 
<br /><span class="verse" id="12">12 </span>Oi kemudou na wekaqu, e dua beka na vuni lolo sa vuataka rawa na olive? Se dua li na vaini, na lolo? Sa vaka kina e dua na mata ni wai e tovure mai kina na waitui kei na wai dranu talega, e na sega ni rawa ni vaka kina. 
<br /><span class="verse" id="13">13 </span>O cei vei kemudou sa vuku ka yalomatua? Me vakatakila e na i valavala vinaka na nona cakacaka e na vuku sa yalomalua. 
<br /><span class="verse" id="14">14 </span>Ia kevaka sa tu e na lomamudou na dauvuvu kei na dauveiba, dou kakua ni vakalevulevui kemudou, se cakitaka na i vakavuvuli dina. 
<br /><span class="verse" id="15">15 </span>A vuku vaka o ya sa sega ni lako mai cake, sa vakavuravura ga, sa vakayalomakawa ka vakatevoro. 
<br /><span class="verse" id="16">16 </span>Kevaka sa tu na vuvu kei na veiba, sa tu kina na veisei kei na cakacaka kecega e ca. 
<br /><span class="verse" id="17">17 </span>Ia na vuku mai cake sa savasava sara, e muri sa dau ia na veivakacegui ka yalomalua, sa vakamasuti rawarawa, sa sinai e na loloma kei na vua vinaka, sa sega ni digitaki ira vakatani na tamata, se dauveivakaisini. 
<br /><span class="verse" id="18">18 </span>Na vua ni valavala dodonu sa kaburaki e na vakacegu vei ira na dauveivakacegui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
