<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Joni, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--> 
<p>
<span class="verse" id="1">1 </span>Raica na kena levu ni loloma sa vakayacori vei keda mai vei tamada, meda vakatokai kina meda luve ni Kalou! O koya oqo era sega ni kilai keda kina o vuravura, ni ra sega ni kilai Koya. 
<br /><span class="verse" id="2">2 </span>Kemudou na luvequ, eda sa luve ni Kalou; e se bera ni vakatakilai mai eda na vakaevei ena siga mai muri, ia eda sa kila tikoga ena gauna sa vakaraitaki Koya mai kina, eda na qai tautauvata kei Koya, ka ni da sa qai raici Koya ena matada dina. 
<br /><span class="verse" id="3">3 </span>O koya sa tu vua nai nuinui oqo ena vakasavasavataki koya, me vaka ni sa savasava sara tu ga o koya. 
<br /><span class="verse" id="4">4 </span>O koya yadua sa i valavala ca sa talaidredre kina i vakavuvuli dina, ni sa valavala ca na talaidredre ki na i vakavuvuli dina. 
<br /><span class="verse" id="5">5 </span>Ni dou sa kila ni sa vakatakilai Koya o Koya, ena nona mai bokoca na noda i valavala ca, ka e sega tu vua na i valavala ca. 
<br /><span class="verse" id="6">6 </span>O koya e tu vata kei Koya ena sega ni valavala ca. O koya e valavala ca e se bera ni rogoci Koya se kilai Koya. 
<br /><span class="verse" id="7">7 </span>Oi kemudou na luvequ, me kua ni dua me dabui kemudou. O koya sa i valavala dodonu, sa dodonu ga, me vaka ga na nona valavala dodonu. 
<br /><span class="verse" id="8">8 </span>O koya sai valavala ca, sa luve ni tevoro, ni sai valavala ca na tevoro mai nai vakatekivu. Oqo na vuna e lako mai kina na luve ni Kalou, me mai vakarusa na cakacaka ni tevoro. 
<br /><span class="verse" id="9">9 </span>O koya yadua e sucu vou mai vua na Kalou e sega vei koya nai valavala ca, baleta ni sa sucu vou mai vua na Kalou. 
<br /><span class="verse" id="10">10 </span>Na ka oqo ena vakatakilai Koya ga na luve ni Kalou kei na luve ni tevoro; ka sa sega ni luve ni Kalou o koya e sega ni valavala dodonu, kei koya talega e sega ni lomana na wekana. 
<br /><span class="verse" id="11">11 </span>Oqo nai tukutuku dou a rogoca mai nai vakatekivu me da veilomani vakaveiwekani. 
<br /><span class="verse" id="12">12 </span>Ka me kua ni vakataki Keni, o koya sa yaloca vua na tacina ka oti qai vakamatei koya. A cava e labati koya kina? Baleta ni valavala vakatani, o tuakana e valavala dodonu. 
<br /><span class="verse" id="13">13 </span>Dou kakua ni kurabui, na wekaqu, kevaka e cati kemudou o vuravura. 
<br /><span class="verse" id="14">14 </span>Ka me da kila ni da sa vakaleleci tani mai na mate kina bula, me da lomani ira na veiwekani ka o koya e sega ni lomana na wekana sa tiko ga ena mate. 
<br /><span class="verse" id="15">15 </span>O koya e cata na wekana sa daulaba, ka mo dou kila, o ira na daulaba e sega ni nodra na bula e sega ni mudu. 
<br /><span class="verse" id="16">16 </span>Ena ka oqo eda kila dina kina na loloma, ka ni solia na Nona bula ena vukuda. Ka sa dodonu vaka kina meda solia na noda bula ena vukudra na wekada. 
<br /><span class="verse" id="17">17 </span>Ia o koya sa tu vua nai yau ni vuravura oqo, ka raica na wekana ni vakaloloma tu, ka sega mada ga ni bau kauwaitaki koya, e rawa vaka cava me tukuna ni tiko vua na loloma ni Kalou? 
<br /><span class="verse" id="18">18 </span>Oi kemudou na luvequ, meda kua ni vakaraitaka na loloma ena vosa walega se na yameda, ia ena cakacaka kei na dina. 
<br /><span class="verse" id="19">19 </span>Ena ka oqo eda sa kila kina ni sa tu vei keda na dina, ka vakadinadinataka na yaloda. 
<br /><span class="verse" id="20">20 </span>Kevaka e beitaki na yaloda, na Kalou e levu cake, mai na yaloda, ka kila na ka kecega. 
<br /><span class="verse" id="21">21 </span>Kemudou na luvequ, kevaka e sega ni beitaki na yaloda, eda sa tu vakarau vua na Kalou. 
<br /><span class="verse" id="22">22 </span>Na ka eda kerea vua ena solia vei keda baleta ni da maroroya na Nona i vakaro, ka cakava na ka sa vinakata o Koya. 
<br /><span class="verse" id="23">23 </span>Oqo na nona i vakaro: meda vakabauta na yaca ni luvena o Jisu Karisito ka veilomani, vakalevu sara, me vaka na Nona i vakaro vei keda. 
<br /><span class="verse" id="24">24 </span>O koya sa muria na Nonai vakaro sa tudei vei Koya, o koya talega ena tu vua. Ena ka oqo eda sa kila kina ni sa tu vei keda o Koya, ni sa tiko vata kei keda na Nona Yalo Tabu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
