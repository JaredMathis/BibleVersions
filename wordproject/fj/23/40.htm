<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Aisea, chapter 40 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Aisea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a>
<span class="chapread">40</span>
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 40</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Dou vakacegui ira, vakacegui ira Noqu tamata!" sa tukuna na nomudou Kalou. 
<br /><span class="verse" id="2">2 </span>"Dou vosataka na vosa ni veivakacegui ki Jerusalemi, ka kacivaka vua, ni sa oti na nona gauna ni oca, sa bokoci nona caka cala; ni sa tarai koya oti na ligai Jiova me vakarua ena vuku ni nona i valavala ca." 
<br /><span class="verse" id="3">3 </span>E dua na domo sa rogo ni kaci tiko mai ena vanua dravuisiga; "Vakarautaka na sala i Jiova, mo vakadodonutaka e dua na sala vinaka i Jiova ena vanua talasiga. 
<br /><span class="verse" id="4">4 </span>Ena vakacerecerei na veibuca kecega ka na biu sobu na veiulunivanua kei na veidelana; na veivanua e veve ena vakadodonutaki, kei na tikina sukusukura ena vakalogalogavinakataki; 
<br /><span class="verse" id="5">5 </span>Nai ukuuku i Jiova ena qai vakatakilai mai, ka ra na raica vata na tamata kecega, ni sa cavuta na gusu i Jiova." 
<br /><span class="verse" id="6">6 </span>Tukuna o koya, "Mo kacivaka yani" a sa sauma o Koya, "Na cava me'u kacivaka?" "Na tamata kece sa vaka na co, na kedra i ukuuku totoka sa vaka na senikau ena veiloga ni senikau. 
<br /><span class="verse" id="7">7 </span>Sa daumalai na co, a sa dau mira na senikau, baleta ni sa uvuca tani o Jiova e na nona i cegu; e dina sara sa co ga na tamata. 
<br /><span class="verse" id="8">8 </span>Sa dau malai na co, a sa dau mira na senikau, ia na vosa ni noda Kalou ena tudei ka sega ni mudu." 
<br /><span class="verse" id="9">9 </span>Mo cabeta na ulunivanua cecere, o iko Saioni, ka kauta mai nai rogorogo vinaka mo tabalaka vakaukauwa na domomu o iko Jerusalemi, ka kauta mai nai rogorogo vinaka, mo tabalaka, kakua ni o rere; tukuna kina veikoro e Juta, "Raica na nomudou Kalou!" 
<br /><span class="verse" id="10">10 </span>Ka raica, na Kalou o Jiova ena lako mai ena kaukauwa ni ligana, ia na ligana ena lewa ena Vukuna; ka raica, na kena i sau sa tiko ga Vua, kei na Nona cakacaka sa tu e matana. 
<br /><span class="verse" id="11">11 </span>Ena vakani ira Nona qele ni sipi me vaka nai vakatawa, ena roqoti ira na luve ni sipi ena Ligana, ka kauti ira voli ena Lomaserena, ena tuberi ira vakamalua o ira era qaravi ira na lalai. 
<br /><span class="verse" id="12">12 </span>O cei sa vakarautaka na wai ena qeteqete ni Ligana, ka kumukumuna vata na kuvu ni qele ena dua nai vakarau? E vakarautaka na veiulunivanua ena dua nai vakarau ni bibi, kei na veidelana ena i vakarau ni vakatautauvata? 
<br /><span class="verse" id="13">13 </span>O cei sa kila rawa na Yalo i Jiova, se o cei me Nona i vakavuvuli me vakavulici Koya? 
<br /><span class="verse" id="14">14 </span>E rau sa bose vata mada kei cei, o cei sa vakasalataki Koya, ka vakavulici Koya e na sala ni lewa ka vakavulici Koya me vuku, o cei sa vakaraitaka Vua na sala ni kila ka? 
<br /><span class="verse" id="15">15 </span>Raica, na veimatanitu sa nanumi me ra vaka e dua na mata ni wai e nai takitaki, ka vaka na kuvu ni soso ena dari ni vakarau, raica, sa tomika o Koya na veiyanuyanu me vaka sa ka lailai sara. 
<br /><span class="verse" id="16">16 </span>O Lepanoni e sega ni yaga me vakamai, na kena manumanu talega e sega ni dodonu me cabori. 
<br /><span class="verse" id="17">17 </span>Na veimatanitu kece sa vaka e ka wale tu ga Vua, ka sa wilika tu o Koya na ka levu me ka lailai, ka sa ka wale sara ga. 
<br /><span class="verse" id="18">18 </span>O cei dou na vakatautauvatataka kina na Kalou? Se dou na vakatautauvatana kei cei na kena i rairai? 
<br /><span class="verse" id="19">19 </span>Sa cakava na matakau ceuceu e dua na matai, ka dua na matai ni koula sa botana e na koula, ka sa bulia na kena sinu codo siliva. 
<br /><span class="verse" id="20">20 </span>O koya sa dravudravua a sa dredre ni caka i soro ka sa digitaka na kau sa sega ni vuca rawa, sa qai vakasaqara e dua na matai vuku, me vakaduria e dua na matakau ceuceu e na sega ni yavala. 
<br /><span class="verse" id="21">21 </span>Dou a sega beka ni kila? Dou a sega beka ni rogoca? Ea sega beka ni tukuni taumada vei kemudou mai liu? Dou a sega beka ni kila mai na gauna sa tauyavu kina o vuravura? 
<br /><span class="verse" id="22">22 </span>Sai Koya ga a tiko mai cake ka toka era o vuravura, o ira na lewe i vuravura era sa vaka na vodre, o Koya ga sa tevuka na lomalagi me vaka nai ubi rairai totoka ni vale, ka birika yani me vaka na vale laca mei tikotiko. 
<br /><span class="verse" id="23">23 </span>E vakayacori ira na ravouvou me sega ni dua na ka; o ira na turaga ni lewa kei vuravura sa vakayacori ira talega me ka wale sara. 
<br /><span class="verse" id="24">24 </span>Era sega ni tei dina, era sega ni kaburaki dina, sa sega ni tei sobu e dua na wakadra kina qele, ka sa uvuci ira walega o Koya a ra sa malai, ia na covulaca ena kauti ira tani me vaka na qa ni sila. 
<br /><span class="verse" id="25">25 </span>"O cei dou na vakatautauvatani Au kina, se o cei me keirau bau tautauvata?" Sa tukuna o Koya na Ledua Yalosavasava. 
<br /><span class="verse" id="26">26 </span>Dou tacake ka rai yani na matamudou, ka raica o cei ka bulia na veika oqori, ka sa kauta vakamataivalu mai na kedra i vavakoso; sa kacivi ira kecega ena yacadra, ka ni sa levu na Nona kaukauwa ka sa dau gumatua sara, sa sega ni dua na ka e yali. 
<br /><span class="verse" id="27">27 </span>A cava o sa vosa kina, o iko Jekope, o iko talega Isireli; ka tukuna, "Sa vuni tu na noqu sala vei Jiova, ia na noqu ka ka'u a dodonu kina sa takali tani vua na noqu Kalou"? 
<br /><span class="verse" id="28">28 </span>O sa sega beka ni kila? O sa sega beka ni rogoca? O koya sa Kalou, ka sega ni mudu o Jiova, o koya ka bulia nai yalayala kei vuravura, ena sega ni malumalumu o koya ena sega ni oca, sa sega ni dikevi rawa na nona vuku. 
<br /><span class="verse" id="29">29 </span>Sa dau solia na kaukauwa vei ira era sa malumalumu, kei ira e sega vei ira na yalo e gu sa vakatubura o Koya na yalo qaqa. 
<br /><span class="verse" id="30">30 </span>Io era na malumalumu ka oca ga mai nai tabagone, era na bale sara na cauravou, 
<br /><span class="verse" id="31">31 </span>Ia o ira era waraki Jiova era na vakaukauwataki tale; era na tubu cake me vaka era sa vakatetaba na ikeli, era na cici ka sega ni oca, era na lako tu ka sega ni bau malumalumu mai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="41.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
