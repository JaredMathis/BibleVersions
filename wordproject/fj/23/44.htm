<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Aisea, chapter 44 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Aisea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a>
<span class="chapread">44</span>
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 44</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Mo vakarorogo oqo, Jekope na Noqu tamata, o iko talega Isireli Ka'u sa digitaka. 
<br /><span class="verse" id="2">2 </span>Sa tukuna vakaoqo o Jiova ka buli iko kei na nona vakataucokotaki iko mai na kete, ena vukei iko o Koya: 'Mo kakua ni rere, Jekope na Noqu tamata; kei iko talega Jesuruni, o koya Au sa digitaka. 
<br /><span class="verse" id="3">3 </span>Au na livia yani na wai vua sa via gunu, kei na wai e vuqa ena vanua mamaca; au na sovaraka na Yaloqu ki vei ira nomu kawa, kei na Noqu veivakalouvinakataki vei ira na nomu i sema vakadra; 
<br /><span class="verse" id="4">4 </span>Era na tubu cake vakatotolo ena maliwa ni co me vaka na veiwilou ena bati ni wai drodro'; 
<br /><span class="verse" id="5">5 </span>Ena tukuna e dua, 'Oi au sa nei Jiova,' e dua tale ena vakatokayacataki ena yacai Jekope; e dua tale ena vola ki na ligana, sa 'nei Jiova,' ka vakatokai koya e na yaca i Isireli. 
<br /><span class="verse" id="6">6 </span>"Sa tukuna vaka oqo o Jiova, na nodra Tui na Isireli, o Koya na nodra i Vakabula, o Jiova ni lewe vuqa: 'Oi Au nai matai Oi Au nai tinitini; e sega tale ni dua na Kalou e taravi Au. 
<br /><span class="verse" id="7">7 </span>O cei beka e rawa ni kacivaka me vakataki au? Ka tukuna ka tusanaka mai na ka ena yaco e na vukuqu, mai na gauna ka'u a vakatikori ira kina na tamata e liu, kei na ka se bera ni yaco, kei na ka ena yaco mai muri, me ra tukuna mai. 
<br /><span class="verse" id="8">8 </span>Dou kakua ni taqaya, se rere; Au a sega beka ni tukuna oti vei kemudou mai na gauna o ya, ni'u sa vakaraitaka? Sai kemudou na Noqu i vakadinadina. E dua beka na Kalou e volekati au? E dina sara ni sega tale e dua na Vatu dina; au sega tale ni qai kila e dua.'" 
<br /><span class="verse" id="9">9 </span>O ira era bulia na matakau, na ka kece oqori e sega na betena, kei na nodra ka talei e sega ni dua na ka vinaka e kauta mai; era sa tukuni ira tikoga, era sega ni raica se mera kila ni ra na madua mai. 
<br /><span class="verse" id="10">10 </span>O cei e rawa ni bulia e dua na kalou se ceuta e dua na matakau e sega ni dua na ka ena kauta mai? 
<br /><span class="verse" id="11">11 </span>E dina ni o ira na nona i lawalawa era na madua; o ira na kena matai, era tamata ga. Me ra vakasoqoni vata, me ra tucake, era na domobula, era na madua vata kece. 
<br /><span class="verse" id="12">12 </span>Na daucaka kaukamea sa taura e dua nai qila ka taura na qilaiso sa waqa tu, ka vakayagoyagovinakataka e nai tuki, ka tulia ena kaukauwa taucoko ni ligana. Sa dreve ga, ena nona malumalumu, ni se bera tu ni kana; e sega ni bau gunu wai sa qai malumalumu sara kina. 
<br /><span class="verse" id="13">13 </span>Na matai ni kau sa dreta na nona wai vakarau, sa vola ena peni kau; sa qai qivia ena i qivi, sa qai makataka me cowiri wavoki, sa qai bulia me vaka nai bulibuli ni tamata me vaka na rairai totoka ni dua na tamata, me tu ga e loma ni vale. 
<br /><span class="verse" id="14">14 </span>Sa musuka sobu na sitari me nona, ka sa kauta na nokonoko kei na oki; sa maroroya me yaga vua na kau ni veikau. Sa tei e dua na vuni paini, ka sa vakabulabulataka na uca. 
<br /><span class="verse" id="15">15 </span>Ena qai yaga kina me vakama e dua na tamata, me qai taura mai kina e dua, me vakatakatai koya kina; io, e vakawaqa me vavi madrai kina; se me bulia e dua na kalou ka qarava; se vakaduria e dua na matakau ceuceu, ka cuva sobu kina. 
<br /><span class="verse" id="16">16 </span>E vakama na kena veimama ena buka waqa; na veimama qo e kania kina na lewe ni manumanu; sa tavu ka tavu vinaka, ka sa mamau. Sa tatalai vinaka ka vaka, "Au sa katakata dina, au sa raica na bukawaqa." 
<br /><span class="verse" id="17">17 </span>Na kena vo sa cakava kina e dua na kalou, e ceuta na matakau. E cuva sobu kina ka qarava, e masu kina ka tukuna, "Mo sereki au, ni o sa noqu kalou!" 
<br /><span class="verse" id="18">18 </span>Era sega ni kila se vakasamataka, ni sa sogota na matadra o Koya me ra kua ni raica, kei na yalodra me ra kua ni ciqoma rawa. 
<br /><span class="verse" id="19">19 </span>E sega ni dua me bau kila rawa e yalona, sa sega na vuku se kila ka me tukuna mai, "Au sa vakama na kena veimama ena buka, io, au sa vavia talega na madrai ena kena qilaiso, au sa tavuna na lewe ni manumanu ka'u sa kania; na kenai vovo me'u na qai cakava me ka e vakasisila? Me'u na bale sobu beka e na dua na i binibini kau?" 
<br /><span class="verse" id="20">20 </span>Sa kania na dravusa; na yalo dauveivakaisini sa vakacalai koya; ka sa sega ni rawa ni vakabula rawa na lomana, se me tukuna, "E sega ni tiko beka e ligaqu i matau e dua na ka lasu?" 
<br /><span class="verse" id="21">21 </span>"Mo nanuma na ka oqo, o iko Jekope, kei Isireli, ni o sa Noqu tamata; Au a buli iko, o iko na noqu tamata, o iko Isireli, o na sega ni guilecavi mai vei Au! 
<br /><span class="verse" id="22">22 </span>Au sa vakaseavutaka yani, me vaka na yali ni o loaloa, na nomu caka cala, kei na nomui valavala ca me vaka na o veivukayaki, mo lesu mai vei Au, Ni'u sa voli iko." 
<br /><span class="verse" id="23">23 </span>Mo lagasere mai, na lomalagi, ni sa vakayacora o Jiova; dou kaila, na yasai vuravura era; dou tabalaka mai na sere, na veiulunivanua, na veikau, kei na kau yadua sa tu kina! Ni sa voli Jekope oti o Jiova, ka sa vakarokorokotaki Koya ena vuku i Isireli. 
<br /><span class="verse" id="24">24 </span>Sa tukuna vakaoqo o Jiova, o koya na nomui Vakabula, kei Koya ka buli iko mai na kete; "Oi au o Jiova, sa kitaka na ka kecega, ka tevuka duadua ga na lomalagi, ka dedeka yani na vuravura vakai Au ga; 
<br /><span class="verse" id="25">25 </span>Au a vakatawayagataka na nodra ka mana na dau rawa i lavo ena ka lasu, ka vakasesei ira na dau via rairai; ka vukici ira vakanadaku na vuku, ka veisautaka na nodra vuku me lialia; 
<br /><span class="verse" id="26">26 </span>Ka vakadeitaka ena vosa ni Nona tamata, ka qarava na nodra i vakavuvuli ni Nona i talatala; ka tukuna ki Jerusalemi, 'O na tawani mai;' ki na veikoro e Juta,' 'Dou na tara.' Ka tara cake na kena veitikina sa ca au na vakavinakataka tale; 
<br /><span class="verse" id="27">27 </span>Sa vosa ki na wasa titobu, 'Mo mamaca mai! Au na vakadiva na nomu veiuciwai'; 
<br /><span class="verse" id="28">28 </span>Sa vosa ena vuku i Sairusi, 'O koya na Noqui vakatawa, o koya ena cakava kece na ka Au dau vinakata, sa tukuna ki Jerusalemi, "O na tara tale," ki na vale tabu, "Sa na vakarau vakasoburi na nomu yavu."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="45.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
