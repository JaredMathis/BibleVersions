<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Aisea, chapter 42 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Aisea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a>
<span class="chapread">42</span>
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 42</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Raica! Na Noqu Tamata o koya Au tokona, na Noqu Digitaki sa reki kina vakalevu na Lomaqu! Au sa solia na Yaloqu ki Vua, ena vakayacora o koya na lewa dodonu vei ira na kai Matanitu tani. 
<br /><span class="verse" id="2">2 </span>Ena sega ni qolou vaka i cake na Domona, se kaikaila se me rogo levu tu ena veisaqata ni gaunisala. 
<br /><span class="verse" id="3">3 </span>Ena sega ni musuka na gasau sa voleka me kamusu, se bokoca na tavaya waiwai sa kubou walega; ena kauta mai na lewa dodonu kei na dina. 
<br /><span class="verse" id="4">4 </span>Ena sega ni vakasuka se me yalolailai, me yacova ni sa vakadeitaka na dodonu e vuravura; era na waraka na veiyanuyanu na Nonai vunau." 
<br /><span class="verse" id="5">5 </span>Sa vosa vakaoqo na Kalou o Jiova, o Koya ka bulia na lomalagi ena ligana maqosa, ka tevuka yani na vuravura me ra bula mai na veika bula, ka solia nai cegu vei ira na lewe i vuravura, kei na yalona vei ira ga era lako voli kina: 
<br /><span class="verse" id="6">6 </span>"Oi au o Jiova, sa kacivi Iko ena Noqu lewa dodonu, ka taura voli na ligamu; Au na maroroi iko ka soli iko mo veiyalayalatitaki vei ira na tamata, mo rarama vei ira na Matanitu tani, 
<br /><span class="verse" id="7">7 </span>Mo dolava na matadra na mataboko, mo sereki ira na kaivesu mai na vale ni veivesu, kei ira era vesuki tu ena butobuto mai na vale ni butobuto. 
<br /><span class="verse" id="8">8 </span>Oi au o Jiova, sai koya oqori na Yacaqu; na Noqu lagilagi me kua ni dua keirau lewe rua tukuna, na Noqu vakavinavinaka me kua ni vagolei ki na matakau ceuti. 
<br /><span class="verse" id="9">9 </span>Raica, na veika sa tukuna oti sa yacova mai oqo na kena gauna, kei na ka vou au sa vakaraitaka qo; ni bera ni qai basika mai au sa tukuna rawa vei kemudou." 
<br /><span class="verse" id="10">10 </span>Dou seretaka vei Jiova na sere vou, kei na vakavinavinaka Vua mai nai yalayala kei vuravura, Oi kemudou dou sa lako sobu kina wasawasa, kei na ka kecega sa sinai kina, na veiyanuyanu kei ira kecega na lewena! 
<br /><span class="verse" id="11">11 </span>Mera tabalaka na domodra na vanua dravuisiga kei na veika lelevu, na veikoro sa tiko kina o Kitari, kei ira na lewe i Sela mera lagasere, mera kaila mai ena dela ni ulunivanua. 
<br /><span class="verse" id="12">12 </span>Laivi ira me ra vakacaucautaki Jiova, me vakaraitaki na vakavinavinaka Vua ena vei yanuyanu. 
<br /><span class="verse" id="13">13 </span>O Jiova ena lako yani me vaka na qaqa; ena vakauqeti Koya vakai Koya me yalo qaqa me vaka na tamata sa vakarau me valu. Ena tabalaka mai na domona, io, mo kaci mai cake, ena vakamalumalumutaki ira rawa na Kena meca. 
<br /><span class="verse" id="14">14 </span>"Au a qarauni Au sara tu ga vakavinaka ena dua na gauna balavu. Au tiko vakamalua ga ka tiko ga. Ia oqo Au na tagi me vaka na yalewa sa taratara, Au na vakarusa ka tiloma sara. 
<br /><span class="verse" id="15">15 </span>Au na vakacataka na veiulunivanua kei na veidelana, ka vakaraqosataka na kena kakana draudrau; au na kitaka na veiuciwai me ra vovodea mai, Au na vakamacara na vei tobu ni wai kece. 
<br /><span class="verse" id="16">16 </span>Au na kauti ira sobu na mataboko ena sala era sega ni kila; Au na liutaki ira ena sala era sega ni bau vakasamataka. Au na cakava na butobuto me rarama e matadra, kei na veivanua e veve me na dodonu yani. Na veika oqo Au na kitaka vei ira, Ni'u na sega ni biuti ira. 
<br /><span class="verse" id="17">17 </span>Era na qai vuki lesu, ka madua vakalevu sara, ni ra nuitaka tu na matakau ceuceu, ka ra dau tukuna kina matakau waicala rawarawa, 'Oi kemudou na neimami kalou.' 
<br /><span class="verse" id="18">18 </span>"Dou rogoca, na didivara, ka raica, oi kemudou na mataboko, mo dou raica rawa. 
<br /><span class="verse" id="19">19 </span>O cei sa mataboko o koya ga na Noqu tamata, se didivara me vaka na noqui talai o koya ka'u sa tala? O cei sa mataboko me vakataki koya sa dodonu me vakataki koya na tamata i Jiova? 
<br /><span class="verse" id="20">20 </span>Sa levu na ka o sa raica, ka sa sega ga ni o vakasama; sa dolavi na daligamu, ia se sega tiko ga ni dua na ka o rogoca rawa." Dei Tu Ga O Isireli Ena Talaidredre 
<br /><span class="verse" id="21">21 </span>Sa marautaki ira na yalododonu o Jiova; ena vakalevulevuya nai vunau ka vakaturagataka. 
<br /><span class="verse" id="22">22 </span>Ia o ira na tamata oqo era butakoci ka tauri vakaukauwa; era sa coriti kece e nai keli, ka vunitaki ena loma ni vale ni veivesu; era sa tokitaki, ka sega e vakabula; ni ra tauri vakaukauwa, sega ni dua me tukuna, "Me vakasukai lesu tale!" 
<br /><span class="verse" id="23">23 </span>O cei vei kemudou me na dolava na daligana me rogoca na ka oqo? Me vakarorogo ka rogoca ena gauna sa muri mai? 
<br /><span class="verse" id="24">24 </span>O cei e soli ira na Jekope vei ira na dau vakacaca, kei Isireli vei ira na daubutako? Sega beka ni o Jiova, o koya eda sai valavala ca vua? Ni ra sega ni muria tiko Nona sala, se me ra talairawarawa ki na Nona i vunau. 
<br /><span class="verse" id="25">25 </span>O koya oqo sa solia ga vei koya na nona cudru waqawaqa kei na kaukauwa ni valu; ka vakamai koya ena yasana kece, e se sega tikoga ni liaci koya; sa tarai koya vakaca sara na kama, e se sega tikoga ni vakila na yalona e dua na ka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="43.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
