<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Aisea, chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Aisea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa ni parofisai bibi baleti Ijipita, ka raica, o Jiova sa vodo lako ena dua na o totolo ena qai lako mai ki Ijipita; na matakau ni Ijipita e ra na sautaninini e matana, ena waicala na yalona o Ijipita ena waicala e loma. 
<br /><span class="verse" id="2">2 </span>"Au na cakava me rau veivala ga vaka i rau o Ijipita vata kei Ijipita; e ra na dui veivala ga vakaveitacini, e ra na dui veivala vakaveiwekani voleka, koro lelevu vata kei na koro lelevu, matanitu kei na matanitu. 
<br /><span class="verse" id="3">3 </span>Ena sega ni rawata na lomana o Ijipita; au na vakarusa na nona lewe ni bose, e ra na laki taroga na kalou mate, kei ira na daulawaki, kei ira na daucaka mana lasu kei ira na daurairai. 
<br /><span class="verse" id="4">4 </span>Au na soli Ijipita kina liga ni dua na Turaga dauveivakatotogani, ena dua na tui rerevaki ena liutaki ira," sa tukuna o Jiova ni lewe vuqa. 
<br /><span class="verse" id="5">5 </span>Ena sega na wai mai wasawasa na uciwai ena mamaca ka sega ni yaga. 
<br /><span class="verse" id="6">6 </span>Ena bona na uciwai, ena maca talega na veidrodro lalai ni wai, ena malai na gasau kei na kuta. 
<br /><span class="verse" id="7">7 </span>Na veico mai na Uciwai, mai na bati ni uciwai kei na loga ni sila kecega mai na Uciwai, ena malai ka cagina tani yani. 
<br /><span class="verse" id="8">8 </span>E ra na tagi talega na gonedau; e ra yalobibi ni ra viritaka tiko na nodra siwa, ena tarai ira tu, na veika rarawa ni ra viritaka na nodra lawa e dela ni wai. 
<br /><span class="verse" id="9">9 </span>Era na madua o ira e ra cakacaka laino matailalai kei ira e ra dautali sulu vulavula; 
<br /><span class="verse" id="10">10 </span>Na kena yavu ena ramusu kei ira kece e ra cakacaka baleta na kedra i sau ena rarawa kina na lomadra. 
<br /><span class="verse" id="11">11 </span>E dina sara e ra yalo lialia na ravouvou ni Soana; o ira na dauvakatulewa vuku nei Fero e ra solia tiko eso na i vakasala lialia. o na tukuna rawa vakacava vei Fero, "Au na luve ni vuku kei na luve ni tui ena veigauna makawa?" 
<br /><span class="verse" id="12">12 </span>E vei o ira oqo? E vei o ira na nomu tamata vuku? Me ra tukuna rawa mai oqo, me rawa ni ra kila na cava sa nakita tiko o Jiova ni lewe vuqa me vakayacora vei Ijipita. 
<br /><span class="verse" id="13">13 </span>O ira na ravouvou ni Soana sa ra lialia mai; o ira na ravouvou ni Nofi e ra sa vakaisini; ka ra sa vakacalai Ijipita na duru ni veimataqali. 
<br /><span class="verse" id="14">14 </span>Sa solia o Jiova ki lomadra na yalo vakatani; ka ra vakaleqa kecega na cakacaka mai Ijipita, me vaka na nona yavavala ni dua e lualua ena levu ni mateni. 
<br /><span class="verse" id="15">15 </span>Ena sega ni dua na cakacaka e rawa ni caka mai Ijipita, vei koya na uluna se vei koya na buina tabana se na tolona. 
<br /><span class="verse" id="16">16 </span>Ena siga o ya ena domobula o Ijipita me vaka na yalewa ni sa raica na yavala ni liga i Jiova ni lewe vuqa. 
<br /><span class="verse" id="17">17 </span>Na vanua vaka Juta ena vaka vu rere tiko vei Ijipita; o ira kece e ra na cavuta na vosa baleti Juta e ra na rere vakataki ira me vaka na Nona lewa o Jiova ni lewe vuqa sa vakataudeitaki oti tu. 
<br /><span class="verse" id="18">18 </span>Ena siga o ya ena lima na koro lelevu ena vanua o Ijipita, ena vosataka na vosa vaka Kenani ka bubului vei Jiova ni lewe vuqa; e dua e na vakatokai na Koro Levu ni Veivakarusai. 
<br /><span class="verse" id="19">19 </span>Ena siga o ya ena dua na i cabocabo ni soro vei Jiova ena loma ni vanua o Ijipita, ka na dua na duru me kena i yalayala ni vanua. 
<br /><span class="verse" id="20">20 </span>Ena tu e kea me i vakatakilakila ka vakadinadinataka tiko vei ira na kai Ijipita ni oqo o Jiova ni lewe vuqa; e ra na tagi vei Jiova ena vuku ni veika rarawa, ena qai tala o Koya vei ira e dua nai Vakabula sa Kaukauwa sara, e na qai sereki ira o Koya. 
<br /><span class="verse" id="21">21 </span>Ena qai kilai mai Ijipita o Jiova e ra na qai kila dina sara ena siga o ya e ra na qai vakacaboi soro kina kei na i madrali; io e ra na ia na bubului vei Jiova ka vakayacora sara. 
<br /><span class="verse" id="22">22 </span>Ena qai taralaki Ijipita o Jiova, e na samuti ira ka vakabulai ira tale; e ra na qai lesu mai vei Jiova, e ra na vakamasuti Koya ka na vakabulai ira o Koya. 
<br /><span class="verse" id="23">23 </span>Ena siga o ya ena dua na gaunisala vou mai Ijipita ki Asiria, o ira na kai Asiria e ra na lako mai Ijipita o ira na kai Ijipita ki Asiria, e ra na veiqaravi vata o ira na Asiria kei Ijipita. 
<br /><span class="verse" id="24">24 </span>Ena siga o ya o Isireli ena kena i katolu vei Ijipita kei Asiriaâ€”ena vuni sautu tiko ena nodrau dui bula, 
<br /><span class="verse" id="25">25 </span>Sa vakasaututaka o Jiova ni lewe vuqa ka tukuna, "Ena sautu o Ijipita na noqu tamata, kei Asiria na cakacaka ni Ligaqu kei Isireli na noqu i votavota."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
