<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Aisea, chapter 37 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Aisea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a>
<span class="chapread">37</span>
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 37</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa rogoca o Esekaia na Tui, sa qai dresulaka na nona i sulu, ka ubi koya ena i sulu taga, ka laki curu ena vale i Jiova. 
<br /><span class="verse" id="2">2 </span>Sa qai talai Elaiakimi, o koya sa lewa na vale levu, kei Sepina na vunivola, kei iratou na qase vei ira na bete, ka ratou sa vakaisulu ena sulu taga, kivei Aisea na parofita, na luvei Emosi. 
<br /><span class="verse" id="3">3 </span>E ratou sa qai tukuna vua, "Sa tukuna vakaoqo o Esekaia, 'Na siga oqo sa siga ni veivakararawataki ni veivunauci kei na vosa veivakacacataki, me baleti ira na gone era vakarau sucu, ia sa sega ni qai dua na kaukauwa me vakasucumi ira mai. 
<br /><span class="verse" id="4">4 </span>'Ena rogoca beka o Jiova na nomu Kalou na vosa kecega i Rapisake, o koya sa tala mai o tui Asiria na nona turaga me vosa vakacacataka na Kalou bula, ka na sauma na vosa sa rogoca o Jiova na nomu Kalou. O koya mo qai gumatua cake ena masu ena vukudra na vica era se vo tiko.'" 
<br /><span class="verse" id="5">5 </span>Ka ratou sa qai lako vei Aisea o iratou na dauniveiqaravi nei Esekaia na tui. 
<br /><span class="verse" id="6">6 </span>Sa qai tukuna vei iratou o Aisea, "Dou tukuna vaka oqo vua na nomudou turaga, 'Sa tukuna o Jiova: "Mo kakua ni rere ena vuku ni vosa o sa rogoca, ka ratou vosavakacacataki Au kina o iratou na nona tamata na tui Asiria. 
<br /><span class="verse" id="7">7 </span>"Raica oqo Au na tala e dua na yalo vei koya, ena qai rogoca o koya e dua nai tukutuku lasu me vakalesui koya ki nona vanua, Au na qai vakabalei koya ena i seleiwau mai nona vanua."'" 
<br /><span class="verse" id="8">8 </span>Ka sa lesu yani o Rapisake, a sa kunei tui Asiria ni sa vala tiko kei Lipina, ni sa rogoca e liu o koya ni sa lako tani mai Lakisi. 
<br /><span class="verse" id="9">9 </span>Ka sa rogoca o koya na tui ni sa tukuni tiko o Tiraka na tui Eciopea, "Ni sa lako tiko mai me mai valuti koya." Ni sa rogoca o koya sa tala e dua na nona i talai me lako vei Esekaia, me tukuna, 
<br /><span class="verse" id="10">10 </span>"Mo dou vosa vakaoqo vei Esekaia na tui Juta, 'Me kakua ni vakaisini iko na nomu Kalou, o koya o sa vakararavi kina, ni sa tukuna, "O Jerusalemi ena sega ni na soli kina liga i tui Asiria." 
<br /><span class="verse" id="11">11 </span>'Raica! o sa rogoca oti na ka era sa cakava na tui Asiria ki na veivanua kecega, ni ra sa vakarusa sara; ia o iko o na vakabulai beka? 
<br /><span class="verse" id="12">12 </span>'Era sa vakabula beka na kalou ni veimatanitu o koya sa vakarusa o ira na noqu qase, o Kosani kei Arani, kei Resefi, kei ira na luvei Iteni era tiko mai Tilasari? 
<br /><span class="verse" id="13">13 </span>'Sa e vei o tui Emaci, kei tui Apati kei na tui ni koro levu o Sifaveimi, kei Ena, kei Iva?'" 
<br /><span class="verse" id="14">14 </span>Sa ciqoma nai vola o Esekaia mai na ligadratou na talai, ka wilika; sa lako cake o Esekaia ki na vale i Jiova, ka sa tevuka ena mata i Jiova. 
<br /><span class="verse" id="15">15 </span>Sa qai masu o Esekaia, ena mata i Jiova: 
<br /><span class="verse" id="16">16 </span>"Oi kemuni o Jiova ni lewe vuqa, na Kalou neimami na Isireli, oi kemuni o ni sa tiko ena tadrua ni Jerupi, sai kemuni na Kalou duaduaga ni veimatanitu kecega e vuravura, oi kemuni ka buli lomalagi kei vuravura. 
<br /><span class="verse" id="17">17 </span>"Mo ni vakala mai na daligamuni, i Jiova, mo ni rogoca, dolava na matamuni, i Jiova, mo ni raica, ka rogoca na vosa i Senakaripi, o koya sa vakauta mai me vosavakacacataka na Kalou bula. 
<br /><span class="verse" id="18">18 </span>"E dina, Jiova, o iratou na tui Asiria e ratou sa vakarusa nodra vanua, kei na veimatanitu tale eso, 
<br /><span class="verse" id="19">19 </span>"E ratou sa biuta ki na bukawaqa na nodratou kalou; ni ra sa sega ni kalou, na cakacaka walega ni liga ni tamataâ€”na kau kei na vatu. O koya oqo e ratou sa vakarusa kina. 
<br /><span class="verse" id="20">20 </span>"Ia oqo, Jiova na neimami Kalou, vakabulai keimami mai na ligana, me ra kila na veimatanitu kece e vuravura ni sai kemuni duadua ga o Jiova." 
<br /><span class="verse" id="21">21 </span>A sa talai vei Esekaia o Aisea na luvei Emosi, ka tukuna, "Sa vosa vakaoqo o Jiova na noda Kalou na Isireli, 'Na ka o sa masu kina vei au ena vuku i Senakaripi na tui Asiria, 
<br /><span class="verse" id="22">22 </span>'Oqo na vosa sa vosataka o Jiova ena vukuna: "Na goneyalewa sega cala, na luvei Saioni, sa beci iko, ka dredrevaki iko; era kurea na uludra i dakumu o ira na goneyalewa ni Jerusalemi! 
<br /><span class="verse" id="23">23 </span>"O cei o sa vakalialia ka vosataka? Vei cei o tabalaka kina na domomu, ka rai cake kina na matamu? Vei Koya ga na Le Dua Yalosavasava i Isireli. 
<br /><span class="verse" id="24">24 </span>O sa vosavakacacataki Koya na Turaga ena gusudra na nomu i talai, ka tukuna, 'Ena noqu qiqi ni valu e vuqa au sa cabeta kina na vei ulunivanua cecere, kina yasai Lepanoni; au na taya sobu na kena vei sitari balabalavu kei na kena veidamanu vivinaka; au na yacova na kena i yalayala cecere duadua, kei na kena veikau bulabula. 
<br /><span class="verse" id="25">25 </span>Au sa kelia ka gunuva na wai, ka vakadiva ena qeteqete ni yavaqu na uciwai kecega ni tataqomaki.' 
<br /><span class="verse" id="26">26 </span>"O se sega beka ni rogoca ena gauna makawa na noqu a cakava, mai na gauna sa oti Au a vakarautaka? Ia oqo Au sa qai vakayacora, sa na yaco kina mo cakava na koro levu bai vatu kaukauwa me dua nai binibini yaya vakacacani. 
<br /><span class="verse" id="27">27 </span>O koya oqo sa sega ni qai dua na kaukauwa me tiko vei ira na lewena; era sa yalolailai ka taqaya; era sa vaka na co ni vanua kei na co bulabula malai, na co mai na dela ni vale kei na sila sa raqosa sa sega ni tubu cake. 
<br /><span class="verse" id="28">28 </span>"Ia Au sa kila nomui tikotiko, nomu lakoi tuba kei na nomu curu mai loma, kei na nomu rarawa katakata vei Au. 
<br /><span class="verse" id="29">29 </span>Sa mai rogoca na daligaqu na nomu rarawa katakata kei na nomu viavialevu vei Au, o koya oqo Au na ciqiri ki ucumu Noqu i qila Ka'u na qasota ki gusumu noqu i tatarovi ni ose, Au na qai vakasukai iko lesu ena sala o a muria mai."' 
<br /><span class="verse" id="30">30 </span>"Oqo na kena i vakatakilakila vei iko, dou na kania ena yabaki oqo na ka sa tubu wale tu ga, ena kena i karua ni yabaki dou na kania na ka sa tubu walega mai kina; ena kena i katolu ni yabaki dou kakaburaki, dou tatamusuki, tea na were ni vaini ka kania na vuana. 
<br /><span class="verse" id="31">31 </span>O ira na vo era dro bula ena mataqali i Juta, era na tei sobu tale, ka qai vua ki cake. 
<br /><span class="verse" id="32">32 </span>Era na lako tani mai Jerusalemi na kena vo, kei ira na dro mai na ulunivanua o Saioni. Na lomakatakata ni gumatua i Jiova ni lewe vuqa ena cakava na ka oqo. 
<br /><span class="verse" id="33">33 </span>"O koya oqo sa vosa kina o Jiova baleti tui Asiria, 'Ena sega ni curu mai ki na koro oqo se vanataka kina e dua na gasau se mai tu kina ka vakaisasabai me viribaita. 
<br /><span class="verse" id="34">34 </span>Ena sala e lakova mai, na sala vata o ya ena muria lesu ena sega tale ni qai butuka na koro levu oqo,' sa tukuna o Jiova. 
<br /><span class="verse" id="35">35 </span>'Au na taqomaka na koro levu oqo, Me'u vakabula ena Vukuqu ena vuku talega i Tevita na Noqui talatala.'" 
<br /><span class="verse" id="36">36 </span>Ka sa lako yani na agilosi i Jiova, ka vakamatei ira ena nodra i tikotiko ni valu na kai Asiria e dua na drau walusagavulu ka lima na udolu; ni ra lako yani vakamataka na tamata era raicaâ€”ni ra sa davo matemate tu. 
<br /><span class="verse" id="37">37 </span>Sa qai dro o Senakaripi na tui Asiria ka lesu ki vale, ka laki tiko mai Ninive. 
<br /><span class="verse" id="38">38 </span>Sa qai laki lotu tiko o koya ena bure nei Nisiroki na nona kalou, e rau qai vakamatei koya ena i seleiwau oi rau na luvena o Etirameleki kei Saresa; ka rau dro sara ki na vanua vaka Ararata. Sa qai buli me tui o Esa-Toni na luvena me kena i sosomi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="38.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
