<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Samuela, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai yaco ni rau sa veivosaki oti tiko kei Saula, na yalo i Jonacani sa kabita na yalo i Tevita, ka sa lomani koya o Jonacani me vaka ga na yalona dina. 
<br /><span class="verse" id="2">2 </span>Sa kauti koya o Saula, ka sa sega tale ni laiva me lesu ki nodratou vei tamana. 
<br /><span class="verse" id="3">3 </span>O Jonacani kei Tevita e rau sa cakava e dua na veiyalayalati â€“ baleta ni sa lomani Tevita vakalevu o Jonacani, me vaka ga na nona lomani koya. 
<br /><span class="verse" id="4">4 </span>Sa taura ga na nona i oro ka vakaiorotaki Tevita kina kei na nona i sulu vaka i valu kei na nona yaragi talega ni valu â€“ nai seleiwau, na dakai kei na kena beleti. 
<br /><span class="verse" id="5">5 </span>Sa dau lako o Tevita ki na vanua cava ga sa talai koya kina o Saula, sa dau vakayalomatuataka na nonai valavala. Sa biuti ira vata na qaqa ni vala, ka sa ciqomi mai vei ira kecega na tamata, vei ira talega na dauveiqaravi i Saula. 
<br /><span class="verse" id="6">6 </span>Sa yaco ni ra sa lako tiko mai ki vale, ni sa lesu tiko mai e nai valu o Tevita, era sa lako mai na marama kecega e Isireli ena nodra sere ka meke tiko mai, me sotavi Saula na tui, vata kei na bitu ni vakatagi kei na reki kei na veiyaya ni qiriqiri tale eso. 
<br /><span class="verse" id="7">7 </span>Era sa meke ka lagata tiko - "Sa vakamatea o Saula na veiudolu ia o Tevita na veitini na udolu." 
<br /><span class="verse" id="8">8 </span>Sa cudru sara vakalevu o Saula, ka sa yaloca ena veika sa rogoca, "Ni ra sa lagataka tiko na veitini na udolu vei Tevita, ia, vei au, na veiudolu ga. Na cava tale, sa rawa ni nona na matanitu?" 
<br /><span class="verse" id="9">9 </span>Mai na siga o ya, sa vakaraici Tevita tiko o Saula. 
<br /><span class="verse" id="10">10 </span>Sa yaco ena siga ka tarava, sa lako mai vei Saula na yalo ni veivakacalai mai vua na Kalou ka sa parofisai e loma ni vale. Sa qiria nai vakatagi e ligana o Tevita me vaka sa dau cakava, ia, sa dua na moto sa taura tiko o Saula e ligana. 
<br /><span class="verse" id="11">11 </span>Sa cokataka yani na moto o Saula ni sa tukuna tiko, "Au na vakoti Tevita vata kei na lalaga ena moto oqo." Ia, o Tevita sa dro me vaka e liu. 
<br /><span class="verse" id="12">12 </span>O Saula sa rerevaki Tevita tiko, baleta ni sa tiko vata kei koya o Jiova, ka sa lako tani mai vei Saula. 
<br /><span class="verse" id="13">13 </span>Sa kauti Tevita tani mai matana o Saula ka sa biuti koya me liutaki ira na mata i valu e veiudolu; sa dau lako yani ka lako mai e matadra na tamata. 
<br /><span class="verse" id="14">14 </span>Sa dauqarauni koya o Tevita ka bula vakayalomatua ena veika kecega, sa tiko vata kei koya o Jiova. 
<br /><span class="verse" id="15">15 </span>Ni sa dau-raica o Saula na nona i valavala vakayalomatua; sa dau rerevaki koya. 
<br /><span class="verse" id="16">16 </span>O ira kece na Isireli kei na Juta era sa taleitaki Tevita baleta ni sa daulako yani ka lako mai e matadra. Rau Sa Veiwatini O Tevita Kei Mikeli 
<br /><span class="verse" id="17">17 </span>Sa tukuna mai o Saula vei Tevita, "Oqo na luvequ yalewa qase yacana o Merape; au na soli koya vei iko me watimu, mo noqu qaqa ka vala ena i valu i Jiova." Ni sa nanuma o Saula, "Me kua ni tarai koya na ligaqu â€“ me ra tarai koya ga na Filisitia. 
<br /><span class="verse" id="18">18 </span>Sa tukuna mai o Tevita vei Saula, o cei mada o Tevita, na cava o au kei na vuvale i tamaqu e Isireli, me'u wili kina me vugona na tui?" 
<br /><span class="verse" id="19">19 </span>Sa yaco na gauna me sa soli kina o Merepa vei Tevita, sa qai soli vei Adreli na kai Meolati me watina. 
<br /><span class="verse" id="20">20 </span>O Mikeli na luvei Saula yalewa sa domoni Tevita, sa tukuni vei Saula ka sa marau kina o koya. 
<br /><span class="verse" id="21">21 </span>Sa tukuna o Saula, "Au na soli Mikeli vei Tevita, me tagavi kina ka me na tarai koya na ligadra na Filisitia. Sa tukuna vei Tevita o Saula ena i karua ni gauna, "O sa na vugoqu ena siga oqo." 
<br /><span class="verse" id="22">22 </span>Sa vakaroti ira na nona dauveiqaravi o Saula, "Veivosaki vata kei Tevita vakavuni ka tukuna, "Raica sa rui marautaki iko na tui kei ira kece na nona dauveiqaravi era sa lomani iko. Oqo mo sa mai veivugoni kei na tui." 
<br /><span class="verse" id="23">23 </span>Sa cavuti na vosa nei Saula ni sa vakarorogo o Tevita. Sa sauma mai o Tevita, "O ni sa nanuma beka ni sa ka rawarawa me dua e rau veivugoni kei na tui, ni'u sa dravudravua ka tamata lolovira sara?" 
<br /><span class="verse" id="24">24 </span>Sa tukuni vei Saula ni sa vosa mai vaka o ya o Tevita. 
<br /><span class="verse" id="25">25 </span>Sa sauma yani o Saula, "Dou tukuna vei Tevita ni sa sega ni vinakata na tui nai sau ni yalewa, me dua ga na drau na kuli ni yagodra vakatagane na kai Filisitia me cudruvaki kina na tui vei ira na nona meca. Sa nanuma tiko ga o Saula me mate o Tevita ena ligadra na kai Filisitia. 
<br /><span class="verse" id="26">26 </span>Ni ra sa mai tukuna vei Tevita na vosa oqo o ira na dauveiqaravi â€“ sa marau kina o Koya me rau veivugoni kei na tui. E se bera tiko ni oti na gauna yalataki; 
<br /><span class="verse" id="27">27 </span>Sa tucake o Tevita ka lako yani, o koya kei ira na nona tamata. Era sa vakamatea e rua na drau na kai Filisitia. Sa kauta mai o Tevita na kuli ni yagodra vakatagane ka soli nai wiliwili taucoko vua na tui me rawa ni wili kina me vugona na tui. Sa qai soli Mikeli o Saula me rau veiwatini. 
<br /><span class="verse" id="28">28 </span>Sa raica ka kila o Saula ni sa tiko vata kei Tevita o Jiova ka sa domoni Tevita talega o Mikeli; 
<br /><span class="verse" id="29">29 </span>e se rerevaki Tevita tiko ga o Saula, sa meca levu tikoga i Saula o Tevita. 
<br /><span class="verse" id="30">30 </span>Era sa lako ki valu na veituraga lalai ni Filisitia. Sa yaco ena veigauna kecega era lako kina, sa kilikili ka vuku tikoga o Tevita mai vei ira kece na tamata i Saula. Sa raici cake duadua tiko ga o Tevita.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
