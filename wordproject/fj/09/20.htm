<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Samuela, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa dro tani mai Naioci e Rama o Tevita, ka lako ka tukuna vei Jonacani, "Na cava au sa cakava? Na cava au sa cala kina? Na cava au sai valavala ca kina vei tamamu, baleta ni vinakata tiko me yali na noqu bula?" 
<br /><span class="verse" id="2">2 </span>Sa tukuna vua o Jonacani, "E sega sara, o na sega ni mate! ena sega ni cakava e dua na ka o Tamaqu, na ka lelevu se lalai, ena tukuna mada e liu vei au. O Tamaqu e sega ni dua na ka e vunitaka vei au e sega sara!" 
<br /><span class="verse" id="3">3 </span>Sa bubului tale o Tevita ka tukuna, "Sa kila o Tamamu ni'u kune loloma mai vei iko ni sa tukuna, 'Me kua ni kila o Jonacani na veika oqo, de qai rarawa kina.' Ia me vaka sa bula o Jiova, ka sa bula talega na yalomu, sa dua ga nai kalawa mai vei au ki na mate." 
<br /><span class="verse" id="4">4 </span>Sa tukuna o Jonacani vei Tevita, "Na veika ga o sa gadreva, au na vakayacora vei iko." 
<br /><span class="verse" id="5">5 </span>Sa sauma mai o Tevita vei Jonacani, "Ni mataka sa na vulavou, au na dabe vata na tui me keirau kanavata. Mo laivi au me'u lako mada ka vuni mai veikau me yacova ni sa karobo nai ka tolu ni siga. 
<br /><span class="verse" id="6">6 </span>"Kevaka sa kawai o tamamu ena noqu yali, 'Mo qai tukuna ni sa kerea oti o Tevita me cici sobu mada ki Peceliema na nona koro ni sa caka mai kea e dua nai soro ni veiyabaki ni vuvale taucoko.' 
<br /><span class="verse" id="7">7 </span>"Kevaka sa mani tukuna, 'sa vinaka oqori, sa na qai bula na nomu tamata.' Ia kevaka sa cudru, mo kila ga ni sa nakita o koya na ka e ca. 
<br /><span class="verse" id="8">8 </span>"Mo qai caka vinaka vua na nomu tamata, ni o sa kauta mai na nomu tamata ki na veiyalayalati vei Jiova vata kei iko. Kevaka sa dua na cala sa tu vei au, mo vakamatei au ga o iko, na cava o sa via kauti au kina vei tamamu?" 
<br /><span class="verse" id="9">9 </span>Sa sauma o Jonacani, "Me yawa sara vei iko, ni kevaka au sa kila ni sa bucina o Tamaqu na ka ca me lako yani vei iko, me'u qai sega ni tukuna vei iko?" 
<br /><span class="verse" id="10">10 </span>Sa vosa o Tevita vei Jonacani, "O cei me na qai tukuna vei au, se vakacava kevaka sa sauma vakaukauwa vei iko o tamamu?" 
<br /><span class="verse" id="11">11 </span>Sa tukuna mai o Jonacani vei Tevita, "Daru lako mada ki na taudaku ni koro." E rau sa lako yani. 
<br /><span class="verse" id="12">12 </span>Sa tukuna tale o Jonacani vei Tevita; "O Jiova na Kalou e Isireli sai vakadinadina e daidai. Kevaka au sa na kila vinaka na loma i tamaqu ni mataka se nai katolu ni siga â€“ ni sa na vinaka o Tevita, au na sega ni tala mai nai talai me tukuna vei iko, 
<br /><span class="verse" id="13">13 </span>"Me cakava vakalevu o Jiova vei Jonacani. Kevaka sa vinakata o tamaqu me cakava na ka ca, au na tukutuku mai vei iko ka mo sa dro yani, mo lako ka bula. Me tiko vata kei iko o Jiova me vaka ni a tiko vata kei tamaqu. 
<br /><span class="verse" id="14">14 </span>"Mo kua ga ni vakaraitaka vei au na yalololoma i Jiova ni'u se bula tiko, me'u kua ni mate kina; 
<br /><span class="verse" id="15">15 </span>"Ia, mo kakua ni musuka laivi na yalololoma mai na noqu vale me sega ni mudu, e segai ena nona musuka laivi o Jiova na veimeca kece i Tevita ena delai vuravura kece." 
<br /><span class="verse" id="16">16 </span>Sa cakava o Jonacani e dua na veiyalayalati kei na vuvale vei Tevita ka tukuna, "Me taura mai o Jiova e na ligadra na meca i Tevita." 
<br /><span class="verse" id="17">17 </span>Sa vakavuna o Jonacani me yalayala tale o Tevita baleta ni sa rui taleitaki koya vakalevu; sa lomani Tevita me vaka sa lomani koya ga vakai koya. 
<br /><span class="verse" id="18">18 </span>Sa tukuna o Jonacani vei Tevita, "Sa Vula Vou na siga ni mataka, ona daudivi vakalevu baleta ni sa na lala tiko na nomu i dabedabe. 
<br /><span class="verse" id="19">19 </span>"Ni o sa tiko me tolu na siga, lako sobu vakatotolo ka lako mai ki na vanua o a vuni tiko kina ena siga ni nodaru veiyalayalati. Mo tiko ga ena vatu o Eseli. 
<br /><span class="verse" id="20">20 </span>"Au na vanataka yani e tolu na dakai titi ki na yasa ni vatu, me vaka ga au vana tiko yani e dua na takete; 
<br /><span class="verse" id="21">21 </span>"Mai kea au na tala yani kina e dua nai talai ni sa tukuni vua, 'Lako ka vakaraica mai na gasau ni dakai' â€“ au sa na tukuna yani vua, 'Kevaka sa tiko na gasau ena yasamu oqo, tomika ka lako mai' â€“ me vaka sa bula o Jiova â€“ o sa na bula ka sega na ka mo leqa kina. 
<br /><span class="verse" id="22">22 </span>"Ia, kevaka au sa tukuna vua nai talai, 'Raica na gasau sa siviti iko' â€“ mo qai lako tani, ni sa vakatalai iko tani o Jiova. 
<br /><span class="verse" id="23">23 </span>"Me vaka na veika o sa tukuna tiko, io, me tiko ena kedaru veimama o Jiova me sega ni mudu." 
<br /><span class="verse" id="24">24 </span>Sa vuni tiko o Tevita, ia, ni sa lako mai na Vula Vou, sa dabe na tui me kana ena kana magiti vakarautaki. 
<br /><span class="verse" id="25">25 </span>Sa dabe tiko na tui ena nona i dabedabe ena yasa ni lalaga, sa tucake o Jonacani ka sa dabe ena yasa ni tui o Epana, ka sa lala tiko nai dabedabe i Tevita. 
<br /><span class="verse" id="26">26 </span>Sa sega ni tukuna o Saula e dua na ka ena siga o ya, "Ni sa kila, sa dua na ka sa yacovi Tevita; sa dukadukali o koya, io sa dukadukali dina." 
<br /><span class="verse" id="27">27 </span>Sa qai yaco ena siga ka tarava, nai karua ni siga ni vula, sa lala tiko nai dabedabe i Tevita. Sa tarogi Jonacani na luvena o Saula, "Na cava e sega ni lako tiko mai kina na luvei Jese me mai kana, e sega e na noa ka sega tale ni kua?" 
<br /><span class="verse" id="28">28 </span>Sa sauma vei Saula o Jonacani, "sa kerei au o Tevita me lako ki Peceliema. 
<br /><span class="verse" id="29">29 </span>"Sa tukuna, laivi au me'u lako, 'Ni ratou sa vakacaboi soro tiko na matavuvale mai na koro, ni ratou sa vakaroti au na tuakaqu me'u tiko kina. Oqo kevaka au sa kune loloma mai vei iko â€“ mo laivi au me'u lako ka raici iratou na taciqu.' Oqori na vuna e sega ni kune kina ena teveli ni tui." 
<br /><span class="verse" id="30">30 </span>Sa tubu na cudru i Saula vei Jonacani, ka tukuna vua, "O iko na luve ni yalewa dauveivakacalai ka dauvukitani!, au sa sega beka ni kila ni o sa digitaka na luvei Jese ki na nomu madua kei na madua ni luvawale nei tinamu? 
<br /><span class="verse" id="31">31 </span>"Na balavu ga ni nona bula na luvei Jese ena delai vuravura, o na sega ni vakadeitaki, se na nomu matanitu. Oqo mo lako ka kauti koya mai vei au, ni sa dodonu me mate." 
<br /><span class="verse" id="32">32 </span>Sa sauma yani o Jonacani vei Saula na tamana ka vaka: "Na cava na vuna me vakamatei kina? Na cava e cakava?" 
<br /><span class="verse" id="33">33 </span>Sa cokai koya yani o Saula ena moto me vakamatei koya â€“ oqo sa kila kina o Jonacani ni sa nakita o Saula me vakamatei Tevita. 
<br /><span class="verse" id="34">34 </span>Sa tucake mai o Jonacani ena cudru levu mai na teveli ni kana, sa sega ni kana ena i karua ni siga ni vula, ni sa luluvu vakalevu ena vuku i Tevita, ena vuku ni cakacaka veivakamaduataki levu sa cakava vua o tamana. 
<br /><span class="verse" id="35">35 </span>Sa qai yaco ena mataka, sa lako yani o Jonacani ki na were ena gauna sa lokuci oti vei Tevita, sa tiko vata kei koya e dua na cauravou lailai. 
<br /><span class="verse" id="36">36 </span>Sa tukuna vua na nona cauravou, "Mo cici ka vakasaqara mai na gasau au na vanataka." Sa cici yani na cauravou ni sa vanataki na dakai titi me siviti koya. 
<br /><span class="verse" id="37">37 </span>Ni sa yaco yani na cauravou, ena vanua sa vanataki kina, sa kaci yani o Jonacani vua na cauravou, "E sega beka ni siviti iko na gasau?" 
<br /><span class="verse" id="38">38 </span>Sa kaci yani vua na cauravou o Jonacani, "Vakatotolo mo kua ni vakaberabera!" Sa tomika mai na gasau na cauravou ka lesu tale mai. 
<br /><span class="verse" id="39">39 </span>Sa sega ni kila e dua na ka na cauravou, ni rau sa kila ga na ka koya o Jonacani kei Tevita. 
<br /><span class="verse" id="40">40 </span>Sa solia o Jonacani na nona yaragi vei koya na cauravou ka tukuna vua, "Lako kauta oqo ki na koro." 
<br /><span class="verse" id="41">41 </span>Ni sa lako ga na cauravou, sa tucake mai o Tevita ena vanua e vuni tiko kina, ka cuva ki na qele vakatolu. E rau sa veikidavaki ka veitagicaki â€“ vakalevu ga o Tevita. 
<br /><span class="verse" id="42">42 </span>Sa tukuna o Jonacani vei Tevita, "Mo lako ena vakacegu ni daru sa veiyalayalati oti ena yaca i Jiova ka vaka: 'Me tiko vata kei iko o Jiova, vaka talega kina vei au, vei ira na nomu kawa ka vakatalega kina vei ira na noqu kawa me sega ni mudu.'" Sa tucake o Tevita ka lako yani, sa lesu tale ki na koro o Jonacani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
