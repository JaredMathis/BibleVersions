<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Samuela, chapter 25 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai mate o Samuela; era sa soqoni vata na Isireli me lolositaki koya, ka buluti koya ga mai nodratou e Rama. Sa tucake o Tevita ka lako yani ki na vanua liwa o Parana. 
<br /><span class="verse" id="2">2 </span>Sa dua na tamata mai Maoni, sa cakava tiko na nona veivakatorocaketaki e Kameli, ka tamata vutuniyau sara. Sa tolu na udolu na nona sipi, sa dua na udolu na nona me, ka sa dau kotiva tiko na nona sipi mai Kameli. 
<br /><span class="verse" id="3">3 </span>Na yacana o Nepali, na yacai watina o Avikali. Sa yalewa yalomatua ka totoka na kena i rairai; o Nepali sa rui cudrucudru ka ca na nonai valavala. Sa kawa mai vei Kelevi o koya. 
<br /><span class="verse" id="4">4 </span>Sa rogoca o Tevita mai na vanua liwa ni sa kotivi ira tiko na nona sipi o Nepali, 
<br /><span class="verse" id="5">5 </span>Sa talai ira yani e tini na nona cauravou o Tevita ka tukuna â€“ "Dou lako cake ki Kameli, ka lako vei Nepali, dou vakabula vua ena yacaqu. 
<br /><span class="verse" id="6">6 </span>"Dou tukuna vaka oqo vua, ni sa tiko vinaka o koya: 'Me tiko vei iko na vakacegu, me tiko e nomu vale na vakacegu, me tiko vei ira kecega sa nomu na vakacegu! 
<br /><span class="verse" id="7">7 </span>'Oqo, au sa rogoca ni ra sa tiko na nomu daunikotikoti. O ira na nomu i vakatawa era sa tiko kei keimami, ka keimami sa sega ni vakaleqai ira, se me dua na ka e yali mai vei ira ena nodra tiko e Kameli. 
<br /><span class="verse" id="8">8 </span>'Tarogi ira na nomuni cauravou, ka era na tukuna vei iko. Me ra kune loloma na noqu cauravou e matamu, ni keimami sa lako tiko mai ena kana magiti. Au kerea mo solia na veika ga sa tiko vei iko vei ira na nomuni tamata kei Tevita talega.'" 
<br /><span class="verse" id="9">9 </span>Ni ra sa lako mai na cauravou nei Tevita, era sa tukuna kece me vaka sa tukuna mai o Tevita vei Nepali, ka wawa tiko. 
<br /><span class="verse" id="10">10 </span>Sa sauma o Nepali vei ira na nei Tevita, "O cei o Tevita, o cei na luvei Jese? Sa levu na tamata ena gauna oqo, sa rawarawa na nodra vuki tani mai vei ira na nodra turaga. 
<br /><span class="verse" id="11">11 </span>"E dodonu li me'u taura na madrai, na wai, na lewe ni manumanu au sa vakamatea me kedra na daukotikoti, ka solia vei ira na tamata au sa sega ni kila se era sa lako mai vei?" 
<br /><span class="verse" id="12">12 </span>Era sa vuki lesu mai na cauravou i Tevita, ka era sa mai tukuna kece vua na nona vosa. 
<br /><span class="verse" id="13">13 </span>Sa tukuna o Tevita vei ira na nona cauravou, "Na tamata kece me dara na nona i seleiwau." Era sa dara kece na nodra i sele kei Tevita talega. Era sa lako vata kei Tevita e va na drau na tamata qaqa. E rua na drau na tamata sa vakatawana tiko na nodra i yaya. 
<br /><span class="verse" id="14">14 </span>E dua vei ira na cauravou sa mai tukuna vei Avikali na wati Nepali, "Raica, era sa lako mai nai talaki nei Tevita me vakabula vua na noqu turaga; sa qai cati ira o koya. 
<br /><span class="verse" id="15">15 </span>"O ira na tamata o ya era sa caka vinaka vei keimami, keimami a sega ni vakamavoataki se me dua na ka e yali vei keimami ni keimami sa tiko vata ena buca. 
<br /><span class="verse" id="16">16 </span>"Era sa vaka e dua na lalaga levu me maroroi keimami ena bogi kei na siga ena gauna kecega sa tiko vata kina kei ira ena vakatawa sipi. 
<br /><span class="verse" id="17">17 </span>"Oqo, mo raica ka kila na ka mo cakava, na ca sa goleva tiko mai na noqu turaga kei na nona vuvale. Ni sa tamata lialia o koya â€“ ni sa sega ni dua e vosa rawa vua." 
<br /><span class="verse" id="18">18 </span>Sa lako vakatotolo o Avikali kei na rua na drau nai buli madrai, e rua na saqa waini, e lima na sipi sa vakarautaki oti, e lima na i vakarau sila tavu, e dua na drau nai soso vaini kei na rua na drau nai soso lolo ka vakavodoki ira ki na asa. 
<br /><span class="verse" id="19">19 </span>Sa tukuna vua na nona veiqaravi, "Mo liu tiko yani vei au; raica au sa muri tiko yani." Sa sega ni tukuna oqo vei Nepali o watina. 
<br /><span class="verse" id="20">20 </span>Ni sa lako tiko yani ka vodoka tiko na asa, sa lako vakavuni na asa ki delana; sa tu mai o Tevita kei ira na nona tamata â€“ era sa lako vakadodonu tiko mai vua, ka sa sotavi ira sara. 
<br /><span class="verse" id="21">21 </span>Sa tukuna mai o Tevita, "Sa dina, au sa maroroya na veika kece sa nona na tamata oqo ena vanua liwa, ka sa sega ni yali e dua na ka e taukena. Sa sauma vei au ena ca, na vinaka sa caka vua. 
<br /><span class="verse" id="22">22 </span>"Me cakava na Kalou vua, ka vakalevu vua na meca i Tevita, kevaka au na vakabula e dua na tagane vua ena rarama ni mataka." 
<br /><span class="verse" id="23">23 </span>Ni sa raici Tevita o Avikali, sa lako sobu vakatotolo mai na nona asa, ka cuva e matai Tevita ni sa vakanamata ki na qele. 
<br /><span class="verse" id="24">24 </span>Sa cuva e yavai Tevita ka tukuna, "Me tau vei au noqu turaga, me tau vei au na caka ca oqo, me vosa ma da na nomuni vada e daligamuni, mo ni rogoca kina na nona vosa. 
<br /><span class="verse" id="25">25 </span>"Isa, me kua ni kawaitaka na tamata lialia oqo o Nepali, na noqu turaga. Me vaka ga na yacana sa vakakina o koya, o Nepali na yacana ka sa tiko vei koya na lialia. O au na nomuni vada sa sega ni raici iratou na nomuni cauravou o ni a tala yani. 
<br /><span class="verse" id="26">26 </span>"O koya oqo, noqu turaga, me vaka sa bula o Jiova, sa bula talega na yalomu, me vaka ni sa vukei iko o Jiova mo kua ni vakadavea na dra, se na nomu sauma lesu ena ligamu na veika sa yaco, o ira na kemu meca kei ira sa vinakata me vakamavoataka na noqu turaga, me ra vakataki Nepali. 
<br /><span class="verse" id="27">27 </span>"Nai solisoli loloma oqo, o koya sa kauta tiko mai na nomuni vada vua na nona turaga, me soli vei ira na cauravou era sa muria tiko mai na noqu turaga. 
<br /><span class="verse" id="28">28 </span>"Au kerea mo ni vosota na nona cala na nomuni vada. O Jiova ena cakava e dua na vale e tudei vua na noqu turaga, baleta na noqu turaga e dau vala ena i valu nei Jiova, ka sa sega talega ni kune vei kemuni e dua na cala. 
<br /><span class="verse" id="29">29 </span>"Ia, e dua na tamata sa tucake me vakasaqara na nomuni bula, ia, na nona bula na noqu turaga sa tiko vata kei ira na bula vei Jiova na Kalou. Na nodra bula na meca ena rabotaka tani, me vaka e dua nai rabo vakataga. 
<br /><span class="verse" id="30">30 </span>"Ena yaco, me vaka sa na vakayacora o Jiova vua na noqu turaga, me vaka na vinaka kecega sa vosataka oti o Jiova vei kemuni â€“ ka sa digitaki kemuni mo ni lewai Isireli, 
<br /><span class="verse" id="31">31 </span>"Oqo ena sega ni ca vei kemuni, se me vakaleqa na yalona na noqu turaga, vakavo kevaka sa vakadavea vakailoa na dra, se, na noqu turaga sa via sauma ga na ka sa caka vua. Ia ena gauna sa na caka vinaka kina o Jiova vua na noqu turaga â€“ mo ni qai nanuma na nomuni vada." 
<br /><span class="verse" id="32">32 </span>Sa tukuna o Tevita vei Avikali, "Sa kalouvinaka o Jiova na Kalou ni Isireli, o koya sa talai iko mai mo mai sotavi au! 
<br /><span class="verse" id="33">33 </span>"Sa vinaka talega na nomu i vakasala, mo kalouvinaka talega o iko, baleta ni o sa maroroi au mai na siga oqo ena vakadave dra ena noqu veisausaumi lesu ena ligaqu ga. 
<br /><span class="verse" id="34">34 </span>"Mo kila, me vaka sa bula o Jiova na Kalou e Isireli, o koya sa tarovi au mai na noqu vakararawataki iko, vakavo, ena nomu sa totolo mai mo sotavi au, sa dina sara, ni qai kida na mataka oqo, sa na sega na tagane e vo vei Nepali!" 
<br /><span class="verse" id="35">35 </span>Sa taura o Tevita mai ligana na veika sa kauta tiko mai, ka tukuna vua, "Mo lako cake ena vakacegu ki nomu vale. Raica, au sa rogoca na nomu vosa ka dokai iko." 
<br /><span class="verse" id="36">36 </span>Sa lako yani o Avikali vei Nepali, sa tiko o koya, ka sa vakayaco solevu tiko ni kana e nona vale â€“ sa vaka sara ga na solevu ni kana mai vua na tui. Sa mamarau tiko e Nepali ka sa mateni vakalevu; sa sega ni tukuna vua o Avikali e dua na ka me yacova ni sa mataka tale. 
<br /><span class="verse" id="37">37 </span>Sa qai yaco ena mataka, ni sa yali yani na kaukauwa ni waini mai vei Nepali, ka sa tukuna vua o Avikali na veika sa yaco, sa mate na yalona e lomana ka sa vaka na vatu o koya. 
<br /><span class="verse" id="38">38 </span>Ni sa oti e tini na siga, sa samuti Nepali o Jiova, ka sa mate yani. 
<br /><span class="verse" id="39">39 </span>Ni sa rogoca o Tevita ni sa mate o Nepali, sa tukuna, "Me kalouvinaka o Jiova o koya sa sauma na noqu vakalialiai mai na ligai Nepali, ka sa maroroya na nona tamata mai na ca. Ni sa sauma na caka cala nei Nepali ki na uluna ga." Sa vakauta e dua na vakatutu o Tevita vei Avikali me sa rau veiwatini. 
<br /><span class="verse" id="40">40 </span>Ni sa lako mai vei Avikali na dauveiqaravi nei Tevita e Kameli, era sa vosa vua ka vaka: "Sa veitalai mai o Tevita me tukuni vei iko mo drau veiwatini." 
<br /><span class="verse" id="41">41 </span>Sa tucake o Avikali ka cuva ki na qele ka tukuna, "Oqo na nomuni vada, na vada me savata na yavadra na tamata ni noqu turaga." 
<br /><span class="verse" id="42">42 </span>Sa tucake vakatotolo o Avikali ka vodoka e dua na asa vei ira na veiqaravi ni lima na dauveiqaravi, ka muri ira yani na dauveiqaravi nei Tevita. Sa yaco me rau veiwatini. 
<br /><span class="verse" id="43">43 </span>O Tevita sa tauri Ainoami talega na Jeserili. E rau sa watina ruarua. 
<br /><span class="verse" id="44">44 </span>O Saula sa soli Mikila na luvena yalewa, na wati Tevita vei Paliti na luvei Laisi, mai Qalimi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
