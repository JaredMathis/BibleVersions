<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Samuela, chapter 17 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
<span class="chapread">17</span>
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 17</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Era sa soqoni vata mai na mataivalu ni Filisitia me ia nai valu. Era sa soqoni vata mai e Soko na vanua nei Juta. Era sa mai tiko ena kedrau maliwa o Soko kei Aseka e Efese â€“ Demimi. 
<br /><span class="verse" id="2">2 </span>O Saula kei ira na Isireli era sa soqoni vata ka mai tiko ena Buca o Ela, ka sa tu vakarau me vale kei ira na Filisitia. 
<br /><span class="verse" id="3">3 </span>O ira na Filisitia era sa tu ena dua na delana kei ira na Isireli ena dua na delana ka sa qai wasei rau tiko e dua na buca. 
<br /><span class="verse" id="4">4 </span>Sa lako mai e dua na qaqa mai na nodra i tikotiko na Filisitia, na yacana o Koliaci mai Kaca, na kena balavu sa ciwa na fiti. 
<br /><span class="verse" id="5">5 </span>Sa vakaisala varasa na uluna, sa vaka kote ni valu, na kena bibi sa rua na drau na paudi bibi. 
<br /><span class="verse" id="6">6 </span>Sa vakaivava varasa, ka sa cola tiko e dua na moto balavu ena vatuvatu ni tabana. 
<br /><span class="verse" id="7">7 </span>Na ulutoa ni nona moto sa ruasagavulu ka lima na paudi bibi, kei na dua sa colata tiko e liu vua na nona i sasabai. 
<br /><span class="verse" id="8">8 </span>Sa tucake tu ka kaila yani vei ira na Isireli ka tukuna, "Na cava o ni sa mai via vala kina? au sa sega beka ni kai Filisitia, ka o ni sa dauveiqaravi i Saula? Ni digitaka mai e dua vei kemuni ka me lako sobu mai vei au. 
<br /><span class="verse" id="9">9 </span>"Kevaka sa rawata me vala ka vakamatei au, keimami sa na wili me nomuni tamata, kevaka au sa na qaqa ka vakamatei koya, o ni na wili me neimami ka o ni na qaravi keimami." 
<br /><span class="verse" id="10">10 </span>Sa tukuna mai na kai Filisitia oqo, "Au sa bolea nai valu ni Isireli ena siga oqo; solia mai vei au e dua, me keirau vala mada." 
<br /><span class="verse" id="11">11 </span>Ni sa rogoca o Saula kei ira kece na Isireli na nona vosa na kai Filisitia, era sa taqaya ka rere vakalevu. 
<br /><span class="verse" id="12">12 </span>O Tevita sa luvena e dua na Eparaca e Peceliema, e Juta, na yacana o Jese, o koya sa walu na luvena tagane. Sa matua ka qase sara ena nona veiyabaki ni veiliutaki i Saula. 
<br /><span class="verse" id="13">13 </span>E tolu na luvei Jese qase, e ratou sa lako me muri Saula ki nai valu. Na yacadratou o Iliapi na ulumatua, o Epinatave tarava na ulumatua kei Sama. 
<br /><span class="verse" id="14">14 </span>Sa gone duadua o Tevita, o iratou na qase e ratou sa muri Saula. 
<br /><span class="verse" id="15">15 </span>Sa dau vagauna ga na nona muri Saula o Tevita baleta ni sa dauvakani ira tiko na sipi nei tamana mai Peceliema. 
<br /><span class="verse" id="16">16 </span>Sa dau toso voleka mai na kai Filisitia oqo me vakaraitaki koya tiko ena mataka kei na yakavi. 
<br /><span class="verse" id="17">17 </span>Sa tukuna o Jese vei luvena o Tevita, "Mo kauta mada vei iratou na tuakamu eso na kakana tavu oqo, kei na tini na i buli madrai, ka cicivaka vakatotolo vei iratou. 
<br /><span class="verse" id="18">18 </span>"E tini na madrai jisi oqo mo solia vei nodra turaganivalu ka taroga se sa vaka E vei oiratou na tuakamu. Kauta lesu vakatotolo mai vei au na kedratou i tukutuku." 
<br /><span class="verse" id="19">19 </span>O Saula kei ira kece na Isireli era sa vala tiko kei ira na Filisitia ena Buca mai Ela. 
<br /><span class="verse" id="20">20 </span>Sa sou vakamataka o Tevita ka biuta tiko na sipi vua e dua me vakatawana tiko. Sa kauta na veika sa vakaroti koya kina o Jese. Sa yaco ki na nodra i tikotiko vakaivalu â€“ era sa lako yani me kailavaka ka vala ena i valu. 
<br /><span class="verse" id="21">21 </span>O Isireli kei Filisitia era sa tuva tu me ia nai valu. 
<br /><span class="verse" id="22">22 </span>O Tevita sa biuta tu na nona i kaukau vua e dua na dauveiqaravi, ka sa cici yani vei ira na Sotia, sa lako yani ka kidavaki iratou na tuakana. 
<br /><span class="verse" id="23">23 </span>Ni ratou sa veivosaki tiko, sa lako mai na qaqa, na kai Kaca e Filisitia, na yacana o Koliaci, sa lako cake mai vei ira na Filisitia; Sa dau vosa me vaka ga e liu. Sa rogoca o Tevita na ka oqo. 
<br /><span class="verse" id="24">24 </span>O ira kece na tagane ni Isireli ni ra sa raici Koliaci, era sa veidroyaki ka rere vakalevu sara. 
<br /><span class="verse" id="25">25 </span>Era sa tukuna mai na Isireli, "Sa ni raica na tamata oqo? Sa lako mai me bolei ira na Isireli; o koya sa na vakamatei Koliaci, me rogoca oqo, na tui ena vakavutuniyautaki koya, ena solia vua na luvena yalewa me watina, ena sega ni soli vakacavacava na nona vuvale e Isireli." 
<br /><span class="verse" id="26">26 </span>Sa vosa o Tevita vei ira kece sa tiko vata kei koya, "Na cava ena caka vua na tamata sa vakamatea na kai Filisitia oqo, me kautani kina nai rogorogo ca e Isireli? O cei o koya na sega cili ni Filisitia me mai bolea na mataivalu ni "Kalou Bula?" (Isireli â€“Mataivalu ni Kalou Bula) 
<br /><span class="verse" id="27">27 </span>Era sa sauma vua na Isireli, ka vaka: "Me caka vua oqo, vua sa vakamatei koya." 
<br /><span class="verse" id="28">28 </span>O Iliapi na tuakana sa rogoca mai na nona vosa vei ira na tamata; sa tubu sara na nona cudru ena vuku i Tevita, ka sa tukuna mai, "Na cava o mai cakava eke? Vei cei o sa solia kina na sipi mai na vanua liwa? Au sa kila na nomu dokadoka kei na siosio ni yalomu, baleta ni o sa lako mai oqo mo mai raica ga na i valu." 
<br /><span class="verse" id="29">29 </span>"Na cava au sa cakava?" sa taroga yani o Tevita, "Sa sega beka ni dua na kena i naki?" 
<br /><span class="verse" id="30">30 </span>Sa vuki tani mai vua o Tevita ka tukuna tale vua e dua na ka vata ga o ya; era sa sauma vua me vaka ga na kena i matai. 
<br /><span class="verse" id="31">31 </span>Sa rogovaki yani na veika sa tukuna o Tevita; sa tukuni sara vei Saula â€“ sa kacivi sara vei Saula o Tevita. 
<br /><span class="verse" id="32">32 </span>Sa tukuna o Tevita vei Saula, "Me kua ni dua na yalo e rere me baleti koya; na nomuni tamata ena lako me vala vata kei na kai Filisitia oqo." 
<br /><span class="verse" id="33">33 </span>Sa sauma o Saula vei Tevita, "O sa sega ni rawata na vala kei na kai Filisitia oqo â€“ ni o se cauravou lailai ga, o koya na Filisitia sa dauvala sara baleta ni se cakava mai ni se lailai sara." 
<br /><span class="verse" id="34">34 </span>Sa sauma o Tevita vei Saula, "Na nomuni tamata sa dau qarava na sipi nei tamana, ni sa dau lako mai na laione se bea: me kauta tani na lami mai na bai, 
<br /><span class="verse" id="35">35 </span>"Au sa dau lako yani ka vakamatea ka vakabula na lami mai na gusuna; kevaka sa cicivi au mai, au sa dautaura na kumidra ka samulaka ki na baivatu ka vakamatea. 
<br /><span class="verse" id="36">36 </span>"Na nomuni tamata sa vakamatea oti na laione kei na bea, o koya na kai Filisitia sega ni cili oqo ena vaka ga e dua vei rau, baleta ni sa via bolea na i valu levu ni Kalou bula." 
<br /><span class="verse" id="37">37 </span>Sa tukuna tale o Tevita, "O Jiova sa vakabulai au mai na i taukuku ni laione kei na bea, o koya talega ena vakabulai au mai na ligai koya na kai Filisitia oqo." Sa tukuna mai o Saula vei Tevita "Mo lako ga, sa tiko vata kei iko o Jiova!" 
<br /><span class="verse" id="38">38 </span>Sa vakaisulutaki Tevita o Saula ena nona i sulu vaka i valu ka vakaisalataki koya ena i sala varasa, kei nai sulu vakaivalu tale eso. 
<br /><span class="verse" id="39">39 </span>Sa daramaka o Tevita na nona i seleiwau ka tovolea me lako, sa tukuna yani vei Saula, "Au sa sega ni rawata oqo, baleta ni'u se sega vakadua ni tovolea," sa mani luvata o Tevita. 
<br /><span class="verse" id="40">40 </span>Sa taura na nona i titoko, ka tomika e lima na vatu dravia mai na uciwai ka biuta ena nona bola vakaivakatawa, sa tiko talega na nona i rabo cawiri e ligana. Sa toso sara yani vua na kai Filisitia oqo. 
<br /><span class="verse" id="41">41 </span>Sa toso talega mai na kai Filisitia vei Tevita, sa liu tiko vua o koya sa taura tiko na nona i sasabai. 
<br /><span class="verse" id="42">42 </span>Ni sa rai mai na kai Filisitia ka raici Tevita sa beci koya sara vakalevu ni sa cauravou lailai walega, damusa qai rairai vinaka. 
<br /><span class="verse" id="43">43 </span>Sa tukuna mai na kai Filisitia vei Tevita, "Au koli beka oi au, mo kauta mai kina na kau ni o sa lako mai vei au?" ka sa rukaki Tevita mai kina, e na nona kalou. 
<br /><span class="verse" id="44">44 </span>Sa tukuna yani vei Tevita, "Lako mai me'u solia na lewemu vei ira na manumanu vuka ni macawa, vei ira talega na manumanu kila ni vanua!" 
<br /><span class="verse" id="45">45 </span>Sa sauma yani o Tevita vua na kai Filisitia, "O sa lako mai vei au ena i seleiwau kei na moto kei na moto ni coka botea. Au sa lako mai vei iko oqo ena yaca i Jiova ni lewevuqa, na Kalou ni i valu kei Isireli o koya o sa beca. 
<br /><span class="verse" id="46">46 </span>"Ena siga oqo, sa na soli iko kina o Jiova ki na ligaqu, au na samuti iko ka musuka na domomu mai vei iko. Ena siga oqo, au na solia na vovo ni nodra i tikotiko na Filisitia vei ira na manumanu vuka, vei ira na manumanu kila ni vanua, me kila kina o vuravura ni sa tiko e dua na Kalou e Isireli. 
<br /><span class="verse" id="47">47 </span>"Era na kila nai soqosoqo kecega, ni o Jiova sa sega ni veivakabulai walega ena i seleiwau kei na moto; ni sa nei Jiova nai valu ka ena soli iko ki na ligai keimami." 
<br /><span class="verse" id="48">48 </span>Sa qai yaco ni ra sa toso voleka mai na Filisitia vei Tevita, sa vakatotolo o Tevita ka cici yani vei ira na Filisitia. 
<br /><span class="verse" id="49">49 </span>Sa taura mai o Tevita e dua na vatu mai na nona bola, biuta e nai rabo-vakawiri ka viritaka yani ka coba sara vua na kai Filisitia ena yadrena donu ka lobo sara ga ena nona mona. Sa davo sara ga vakatoboicu ki na qele. 
<br /><span class="verse" id="50">50 </span>Sa qaqa o Tevita vua na kai Filisitia ena i rabo kei na vatu ni coba donu vua na kai Filisitia ka sa mate kina. E sega ni dua nai seleiwau e tiko ena ligai Tevita. 
<br /><span class="verse" id="51">51 </span>Sa cici yani o Tevita ka butuka tu na kai Filisitia oqo. Sa taura na nona i seleiwau ka musuka na domona, ni ra sa raica na ka oqo o ira na Filisitia, ni sa mate talega na nodra qaqa â€“ era sa dro kece. 
<br /><span class="verse" id="52">52 </span>Era sa tucake na Isireli kei ira na Juta ka kaikaila ka cemuri ira na Filisitia me yaco sara ki na buca ena matamata kei Ekironi. Era sa davo ena sala na mavoa vei ira na Filisitia e Saeraimi me yaco sara ki Kaca kei Ekironi. 
<br /><span class="verse" id="53">53 </span>Era sa lesu mai na Isireli ena nodra cemuri ira na Filisitia. 
<br /><span class="verse" id="54">54 </span>Sa kauta mai na ulu ni kai Filisitia o Tevita ki Jerusalemi, na nona yaragi sa tikoga e nona vale laca. 
<br /><span class="verse" id="55">55 </span>Ni sa raica o Saula na nona cicivi ira na Filisitia o Tevita, sa tukuna sara vei Epana na i liuliu ni mataivalu, "Na cauravou oqo e luvei cei?" Sa sauma mai o Epana, "Me vaka sa bula na yalomuni kemuni na tui, au sa sega ni kila." 
<br /><span class="verse" id="56">56 </span>Sa tukuna yani na tui, "Vakataroga mai, se luvei cei o koya oqo." 
<br /><span class="verse" id="57">57 </span>Sa lesu mai o Tevita na valuti ira na Filisitia. Sa kauti koya mai o Epana vei Saula kei na uluni kai Filisitia e ligana. 
<br /><span class="verse" id="58">58 </span>Sa tukuna o Saula vei Tevita, "O iko na luvei cei, cauravou?" Sa sauma yani o Tevita, "Oi au na luvena na nomuni tamata o Jese na kai Peceliema."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
