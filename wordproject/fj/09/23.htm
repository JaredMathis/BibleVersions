<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Samuela, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tukuni vei Tevita vaka oqo: "Raica o ira na Filisitia era sa valuti Keila tiko, era sa butakoca tiko nai qaqi ni sila." 
<br /><span class="verse" id="2">2 </span>Sa vakatarogi Jiova o Tevita, "Me'u lako beka ka valuti Filisitia?" Sa tukuna vei Tevita o Jiova, "Mo lako ka valuti ira na Filisitia me bula kina o Keila." 
<br /><span class="verse" id="3">3 </span>Era sa tukuna vei Tevita na nona tamata, "Raica keimami sa rere e Juta, qai vakacava ni keimami sa lako i Keila me vala kei ira na Filisitia?" 
<br /><span class="verse" id="4">4 </span>Sa vakatarogi Jiova tale o Tevita, sa sauma mai vua o Jiova, "Tucake ka lako sobu ki Kela, ni'u na soli ia na Filisitia ki na ligamu." 
<br /><span class="verse" id="5">5 </span>Era sa lako sobu ki Keila o Tevita kei ira na nona tamata ka vala kei ira na Filisitia, era sa valuti ka samuti vakaukauwa, ka kauta na nodra manumanu susu, sa vakabulai ira mai Keila o Tevita. 
<br /><span class="verse" id="6">6 </span>Sa yaco, o Abiata na luvei Apimeleki ni sa dro vei Tevita ki Keila, sa kauta tiko e dua na Efoti e ligana. 
<br /><span class="verse" id="7">7 </span>Sa tukuni vei Saula ni sa lako sobu ki Keila o Tevita. Sa tukuna o Saula, "Na Kalou sa soli koya ki na ligaqu, ni sa curu o koya ki na dua na koro e vakabai ka vakamatamata." 
<br /><span class="verse" id="8">8 </span>E sa kacivi ira kece na tamata o Saula ki nai valu, me ra lako sobu ki Keila ka vesuki Tevita kei ira na nona tamata. 
<br /><span class="verse" id="9">9 </span>Ni sa kila o Tevita sa naki ca tiko o Saula vei koya, sa tukuna vei Abiata na bete, "Kauta mai eke na efoti." 
<br /><span class="verse" id="10">10 </span>Sa tukuna yani o Tevita, "Jiova na Kalou e Isireli, sa rogoca na nomuni tamata ni sa na lako mai o Saula ki Keila me vakarusa, ena vukuqu. 
<br /><span class="verse" id="11">11 </span>"Era na soli au beka na kai Keila ki na ligana? ena lako beka mai o Saula me vaka sa rogoca tiko na nomuni tamata? I Jiova na Kalou ni Isireli, au masuta mo ni tukuna vua na nomuni tamata." Sa tukuna mai o Jiova, "Ena lako mai o koya." 
<br /><span class="verse" id="12">12 </span>Sa taro tale o Tevita, "Era na soli au beka kei ira na noqu tamata o ira na kai Keila ki na ligai Saula?" Sa tukuna mai o Jiova, "Era na soli kemuni." 
<br /><span class="verse" id="13">13 </span>O Tevita kei ira na ono na drau na nona tamata era sa lako tani e Keila ka lako ki na vanua e rawa ni ra lako kina. Sa tukuni tale vei Saula ni sa lako tani e Keila o Tevita, sa mani tu vakadua na nona lako sobu. 
<br /><span class="verse" id="14">14 </span>Sa tiko mai na vanua liwa o Tevita ka sa tiko ga mai na Vanua Liwa o Sipi. Sa sagai koya o Saula ena veisiga kece, o Jiova ga sa sega ni soli Tevita ki na ligana. 
<br /><span class="verse" id="15">15 </span>Sa raica o Tevita ni sa lako mai o Saula me vakasaqarai koya, sa tiko mai na Vanua Liwa o Sipi o Tevita ena veikau. 
<br /><span class="verse" id="16">16 </span>O Jonacani na luvei Saula sa lako vei Tevita ki na veikau me vakaukauwataki koya ena Kalou. 
<br /><span class="verse" id="17">17 </span>Sa tukuna vua, "Mo kua ni rere, ni na sega ni kunei iko na ligai Saula na tamaqu. O na tui e Isireli ka au na tiko e yasamu. O tamaqu mada ga sa kila tiko oqori." 
<br /><span class="verse" id="18">18 </span>E rau sa cakava e dua na veiyalayalati ena mata i Jiova. Sa tiko ga o Tevita ena veikau ka sa lesu tale o Jonacani ki nona vale. 
<br /><span class="verse" id="19">19 </span>Era sa lako mai na kai Sipi vei Saula e Kipea ka mai tukuna, "Sa sega beka ni vuni tiko vata kei keimami mai na veikau e Ajila ena ceva kei Jesimoni o Tevita? 
<br /><span class="verse" id="20">20 </span>"Oqo mo lako sobu mai na tui, me vaka na gagadre sa tu oqori e lomamu, sa na neimami i tavi me soli koya ki na ligamuni, na tui." 
<br /><span class="verse" id="21">21 </span>Sa tukuna o Saula, "Mo ni kalouvinaka mai vei Jiova ni o ni sa loloma vakalevu vei au. 
<br /><span class="verse" id="22">22 </span>"Mo ni lako ka vakaraica vinaka na vanua sa vuni tiko kina, kei koya sa raici koya tiko mai kea. Sa mai tukuni vei au ni sa rui tamata qaseqase o koya. 
<br /><span class="verse" id="23">23 </span>"Mo ni raica ka kila vinaka na veivanua e dauvuni tiko kina; ka lesu tale mai vei au ena tukutuku e dina, au na lako vata kei kemuni. Sa na yaco, kevaka sa tiko ena vanua, au na vakasaqarai koya ena veiyavusa taucoko e Juta." 
<br /><span class="verse" id="24">24 </span>Era sa tucake ka lesu tale ki Sipi ena matai Saula. O Tevita kei ira na nona tamata era sa tiko mai na Vanua Liwa o Maoni, ena ceva kei Jesimoni. 
<br /><span class="verse" id="25">25 </span>Ni ra lako o Saula kei ira na nona tamata me vakasaqarai koya, sa dau tukuni vei Tevita. Sa dau lako sobu ki na veivatu ka tiko mai na Vanua Liwa o Maoni. Ni sa daurogoca o Saula, sa daulako vaka ki Maoni. 
<br /><span class="verse" id="26">26 </span>Sa daulako o Saula ki na yasa ka dua ni ulunivanua o Tevita ki na yasana ka dua. Sa dau vakatotolo o Tevita me lako tani mai vei Saula, era sa dau tuva wavoki na tamata nei Saula me tauri Tevita. 
<br /><span class="verse" id="27">27 </span>Sa qai dau kau mai nai tukutuku vei Saula, "Mo vakatotolo mai, ni ra sa dau kaba vanua tiko mai na Filisitia!" 
<br /><span class="verse" id="28">28 </span>Sa dau suka vakatotolo tale o Saula mai na nona cicivi Tevita tiko me lakovi ira na Filisitia. Era sa vakayacana kina na vanua koya na Vatu ni Dro. 
<br /><span class="verse" id="29">29 </span>Sa lako cake mai kea o Tevita ka mai tiko ena koro ni valu e Ena-Keti.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
