<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Osea, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Osea</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Dou rogoca oqo, na bete! Ka vakarorogo na mataqali i Isireli! Dou vakatudaliga mai, na mataqali ni Tui! Ni sa nomudou na lewa sa tau, ni dou sa i cori mai Misipa kei na lawa sa tevuki mai Tepori. 
<br /><span class="verse" id="2">2 </span>Ni ra sa veitokoni taka vata na dauvakacaca mera ia tiko na veivakamatei; oi au sa vunauci ira vata taucoko. 
<br /><span class="verse" id="3">3 </span>Au kilai Ifereimi, o Isireli e sega ni rawa ni vuni vei au; oqo o Ifereimi, o sa dautagane tiko, oisireli sa vakadukadukali taki. 
<br /><span class="verse" id="4">4 </span>"Era sega ni lewa rawa nodra i tovo, ka sega kina ni rawa mera lesu vua na Kalou, ni sa tiko na yalo ni dautagane kei na dauyalewa vei ira, sa yali kina vei ira na kilai Jiova. 
<br /><span class="verse" id="5">5 </span>Na dokadoka i Isireli sa laurai votu tu e matadra; o koya oqo sa nei Isireli kei Ifereimi nai samu ni dawa ni nodra caka cala; ena tarai Juta talega na leqa vata oqo. 
<br /><span class="verse" id="6">6 </span>"Era na lako vata kei na nodra sipi, kei na nodra manumanu tale eso, me ra laki qaravi Jiova. Ia era na sega ni kunei Jiova, ni sa vakasuka tani mai vei ira o koya. 
<br /><span class="verse" id="7">7 </span>Era sa vakacudrui Jiova vakalevu, ni ra sa mai vakatubura eso na gone i valavala vakatani. Ena dua na Vula Vou ena vakaoti ira vata kei na nodra i votavota. 
<br /><span class="verse" id="8">8 </span>"Dou uvuca na koneti mai Kipea kei na davui mai Rama, ka kaila vakadomoilevu mai Peci- Aveni, 'O iko Penijamini mo rai vuki e dakumu!' 
<br /><span class="verse" id="9">9 </span>O Ifereimi ena vakalalai ena siga ni veicudruvi; vei ira na mataqali i Isireli au na vakatakila na ka dina vei ira. 
<br /><span class="verse" id="10">10 </span>"Ena vakilai sara vakalevu kevaka mera kautani na vei ravouvou ni Juta; Au na sovaraka vei ira me vaka na wai na noqu cudru. 
<br /><span class="verse" id="11">11 </span>Sa vakasaurarataki ka tagi ni sa lewai o Ifereimi, baleta ni vinakata me vakamuria na vakasama vakatamata. 
<br /><span class="verse" id="12">12 </span>O koya oqo, au na vaka na di sa dauvuka voli ena bogi vei ira na Ifereimi, kei ira na mataqali i Juta, au na vakatubura me yaco na ka boica. 
<br /><span class="verse" id="13">13 </span>"Ni sa raica o Ifereimi na nona tauvimate, kei Juta na nona mavoa, sa qai lako oifereimi ki Asiria vei Tui Jerepi me kere bula, ia, ena sega ni rawa ni na vakabulai se mavo nona mavoa. 
<br /><span class="verse" id="14">14 </span>Au na vaka e dua na laione vei ira na Ifereimi, ka vaka e dua na luve ni laione ena mataqali i Juta. oi au, io oi au, au na basubasuraki ira ka lako tani yani, au na kauti ira tani, ka sega e dua me na kaliraka tani mai vei au. 
<br /><span class="verse" id="15">15 </span>Au na lesuva tale mai na noqui tikotiko ni ra sa kilai yalodra tale. Ena veika rarawa e yacovi ira, sa qai rawa kina mera golevi au mai; ka vakasaqarai au vakagumatua sara."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
