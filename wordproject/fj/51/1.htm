<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Kolosa, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kolosa</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Paula nai apositolo i Jisu Karisito ena lewa ni Kalou, kei Timoci e dua talega na tacida, 
<br /><span class="verse" id="2">2 </span>Kivei ira na veiwekani yalosavasava ka yalodina tu vei Jisu era lotu tiko mai Kolosa: Me nomudou na loloma kei na vakacegu ni Kalou o Tamada kei na Turaga o Jisu Karisito. 
<br /><span class="verse" id="3">3 </span>Keirau vakavinavinaka vua na Kalou o Tamada kei na noda Turaga o Jisu Karisito, keirau sega ni dau cegu ni masulaki kemudou e vei siga. 
<br /><span class="verse" id="4">4 </span>Ni keirau mai rogoca na nomudou vakabauti Karisito Jisu, kei na nomudou loloma vei ira na wekamudou vakayalo. 
<br /><span class="verse" id="5">5 </span>Ena vuku ni ka dou sa vakanuinuitaka ka sa maroroi tiko mai lomalagi mo dou taukena, dou sa rogoca oti mai na dina ni vosa ena i tukutuku vinaka. 
<br /><span class="verse" id="6">6 </span>Sa yaco rawa mai vei kemudou ka sa yaco talega yani kina veiyasai vuravura, ka sa laurai votu na vuana, me vakataki kemudou ena siga dou rogoca kina, dou sa qai kila na dina kei na loloma ni Kalou. 
<br /><span class="verse" id="7">7 </span>Me vaka na nomudou sa vulica oti mai vei Epafira, e dua na neirau i tokani vinaka, o koya e dua nai talatala yalodina i Karisito, ka dau qaravi kemudou vinaka. 
<br /><span class="verse" id="8">8 </span>O koya e mai tukuna vei keirau na nomudou loloma ena Yalo Tabu. 
<br /><span class="verse" id="9">9 </span>Ena vuku ni ka oqo, ka tekivu sara mai na siga keirau sa rogoca kina, ka keirau sa sega ni qai cegu ni masulaki kemudou, na neirau qaqa ni masu mo dou vakasinaiti ena nomudou kila na lomana, e na yalomatua kei na kila ka vakayalo kecega. 
<br /><span class="verse" id="10">10 </span>Na nomudou lotu me lako vata tiko kei na nomudou bula, me marau kina na Turaga, me laurai tiko na vua ni nomudou cakacaka vinaka, ka dou vakatubura cake tiko na nomudou kila na Kalou. 
<br /><span class="verse" id="11">11 </span>Mo dou tu vakatagane ka vakaukauwataki kemudou tiko, ena Nona kaukauwa levu, mo dou dau vosota ena vosota vakadede ka me laurai tiko na nomudou reki. 
<br /><span class="verse" id="12">12 </span>Mo dou vakavinavinaka vua na Tamada, ni sa vakayacori keda meda vakaivotavota vata kei ira na yalosavasava kina matanitu ni rarama. 
<br /><span class="verse" id="13">13 </span>O Koya sa vakabulai keda mai na i vesu kaukauwa ni butobuto, ka qai vakatikori keda kina matanitu nei koya na Luvena sa dau lomana. 
<br /><span class="verse" id="14">14 </span>Na Luvena oqo sa mai noda kina na bula ena vuku ni nona dra, kei na vosoti ni noda i valavala ca. 
<br /><span class="verse" id="15">15 </span>Na Kalou e sega ni laurai rawa, o Koya ga sai vakaraitaki ni Kalou, se bera na ka bula kecega sa bula tu mai o Koya. 
<br /><span class="verse" id="16">16 </span>O Koya ga e bulia na ka kecega mai lomalagi kei na ka e tu e vuravura, na kena e laurai kei na kena e sega ni laurai, na veitikotiko vakaturaga na veimatanitu, o ira na lewa tu na butobuto kei na kaukauwa kecega. E bulia na ka kecega oqori o Koya, ka lewa talega. 
<br /><span class="verse" id="17">17 </span>Sa bula e liu o Koya sa muri na ka kecega, na vakavotukanataki ni ka kecega e yaco ena vukuna. 
<br /><span class="verse" id="18">18 </span>Nai soqosoqo lotu sai koya na yagona, o Koya na ulu ni soqosoqo lotu, o Koya nai vakatekivu, kai matai ni tucake tale mai na mate, ena veika kecega o Koya e cecere ka uasivi mai vei ira kece. 
<br /><span class="verse" id="19">19 </span>Sa vakatara vua o Tamana o koya me sai dewadewa ni ka vinaka kecega, 
<br /><span class="verse" id="20">20 </span>Na vakayacori ni veivosovosoti me ciqomi ena vukuna duadua ga, se vakayacori e vuravura se mai lomalagi, ni nona dra mai na kauvelatai eda sa qai vinakati kina. 
<br /><span class="verse" id="21">21 </span>Oi kemudou, dou a sega sara tu ga ni wili me dua na ka ena vuku ni nomudou i valavala ca, o Koya sa qai cakava na veivosovosoti mo dou ciqomi kina. 
<br /><span class="verse" id="22">22 </span>Ena nona soli Koya me mai mate, me cabori kemudou kina e mata i Tamana ni dou sa savasava tu ka sega ni cala. 
<br /><span class="verse" id="23">23 </span>Kevaka mo dou tomana tikoga nomudou vakabauta ka yavutaki kemudou vinaka mo dou tudei; ka sega ni gole tani mai ena dina ni tukutuku vinaka dou sa rogoca, ni sa vunautaki oti vei ira na tamata kecega e vuravura, oi au o Paula au sa kena i vota mate ni tukutuku vinaka. 
<br /><span class="verse" id="24">24 </span>Au sa marau niu vakararawataki ena vukumudou, ka vakatautauvatataka vei au na veika rarawa e vakayacori vei Karisito, ena vuku ni Yagona sai koya nai soqosoqo lotu. 
<br /><span class="verse" id="25">25 </span>O koya au sa lesi kina mai vua na Kalou ena vukumudou me kenai talatala, ka meu dau vunautaka na vosa ni Kalou, 
<br /><span class="verse" id="26">26 </span>Na ka vuni e vunitaka vakamaqosa mai vei ira nai tabatamata e liu, ia oqo sa qai vakaraitaki mai vei ira nona tamata yalosavasava. 
<br /><span class="verse" id="27">27 </span>Ena nona sa qai dolava vei ira na kai matanitu tani na Kalou, mera raica na kena totoka kei na kena talei ni ka vuni oqo: Oqori na Karisito ena yalomudou, nai nuinui ni bula sega ni mudu. 
<br /><span class="verse" id="28">28 </span>Oqori na vuna keitou vunau tiko kina, veivakasalataki ka vakavulica na tamata taucoko mera yalomatua mai, me rawa ni keitou veivakaleleci tiko vei Jisu Karisito, ni taucoko tu na bula. 
<br /><span class="verse" id="29">29 </span>Au sega ni bau cegu noqu cakava tiko na cakacaka au lesi kina, ena noqu raica na kena bibi ni veika e mai vakayacori vei au.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
