<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Kolosa, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kolosa</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi kemudou na turaga, me caka vakadodonu ka vakasavasava na veiqaravi vei ira nomudou tamata, ka mo dou kila ni tiko tale e dua nomudou Turaga e levu cake vei kemudou. 
<br /><span class="verse" id="2">2 </span>Dou masu tikoga vagumatua, ka yadrava tiko ena vakavinavinaka. 
<br /><span class="verse" id="3">3 </span>Ka mo dou dau masulaki keitou tale tikoga, me rawa ni dolava vei keitou na Kalou e dua na katuba me curumaki yani kina na nona vosa, ka wasei yani kina na veika vuni baleti Karisito, me vaka au vesu tu kina oqo. 
<br /><span class="verse" id="4">4 </span>Au sa kena tamata me'u vakaraitaka na ka oqo, ni'u rawa ni tukuna vakadodonu. 
<br /><span class="verse" id="5">5 </span>Na nomudou bula me kilikili vei ira na sega ni lotu, ka mo dou volia na gauna. 
<br /><span class="verse" id="6">6 </span>Na vosa me lako mai gusumudou me vosa ga ni loloma, e vaka na kakana vakamasima vinaka, me rawa kina vei kemudou mo dou dau veirogoci vinaka kina. 
<br /><span class="verse" id="7">7 </span>O Tikiko e dua na taciqu lomani, ka i talatala yalodina e noqui tokani ena vuku ni Turaga, ena laki tukuna taucoko vei kemudou na ka me baleti au. 
<br /><span class="verse" id="8">8 </span>O ya sara ga na vuna au talai koya yani kina vei kemudou, me rawa ni laki raica mai o koya na dredre dou sotava tiko, ka me solia vei kemudou na vosa ni vakacegu. 
<br /><span class="verse" id="9">9 </span>O koya kei Onisimo e dua talega na taciqu yalodina, e rau na lako vata yani. E rau na vakaraitaka vei kemudou na veika sa mai vakayacori tiko eke. 
<br /><span class="verse" id="10">10 </span>Sa loloma tiko yani vei kemudou o Arisitako e dua keirau vesuki vata tiko, kei Marika na tavalei Panapasa (sa vakau oti yani na kenai tukutuku: Kevaka sa lako yani vei kemudou, dou maroroi koya) 
<br /><span class="verse" id="11">11 </span>Kei Jisu na yacana talega o Jasato. O iratou qo na noqui tokani e ratou dau vukei au ena kena vakatetei na matanitu ni Kalou, ena vuku ni sa cilavi tu na yalodratou, edau vakamarautaki au na nodratou bula. 
<br /><span class="verse" id="12">12 </span>O Epafira e dua ga vei kemudou sa loloma tu yani, e sega ni dau cegu nona dau nanumi kemudou ena nona qaqa ni masu, ka masu mo dou tudei ka cakava tiko na loma ni Kalou. 
<br /><span class="verse" id="13">13 </span>E dua na ka au raica vua ena nona lomakatakata tiko ena vukumudou, kei ira mai Leotisea kei Iarapoli talega. 
<br /><span class="verse" id="14">14 </span>O Luke na vuniwai lomani kei Timasa rau sa loloma tu yani vei kemudou. 
<br /><span class="verse" id="15">15 </span>Au sa loloma yani vei ira na veiwekani mai Leotisea, vei Nemisa kei nai soqosoqo lotu era lotu tiko e nona vale. 
<br /><span class="verse" id="16">16 </span>Ni sa wili oti vei kemudou nai vola oqo ni dou sa rogoca oti, au kerea me kau ki Leotisea me laki wiliki talega vei ira. 
<br /><span class="verse" id="17">17 </span>Dou tukuna vei Akipo, "Me nanuma vinaka tiko na cakacaka sa solia vei kemudou na Turaga, ka mo dou cakava sara. 
<br /><span class="verse" id="18">18 </span>Au sa loloma yani ka vola ena ligaqu dina â€“ o Paula. Dou nanumi au ena noqu vesu tiko. Me nomudou na loloma. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../52/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
