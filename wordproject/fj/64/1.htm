<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>3 Joni, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>3 Joni</h1>
<p class="ym-noprint">
 
<span class="chapread">1 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O , au na qase vua na luvequ o Kaio, au sa dau lomana vakaidina: 
<br /><span class="verse" id="2">2 </span>Na luvequ, noqu masu mo vakasaututaki ena ka kecega ka mo bula vinaka, me vaka ni sa bula vinaka na yalomu. 
<br /><span class="verse" id="3">3 </span>Sa dua na ka na levu ni noqu marau ni ra mai tukuna vei au na veiwekani; ena nomu maroroya tiko na dina, kei na nomu bula voli kina. 
<br /><span class="verse" id="4">4 </span>Ka e sega ni dua na marau vei au, me tautauvata na noqu dau marautaka me'u rogoca, ni dua na luvequ e bulataka tiko na dina. 
<br /><span class="verse" id="5">5 </span>Na luvequ, na ka kece mo cakava, vei ira na mata veiwekani se vei ira era vulagi, mo cakava ena yalomu dina. 
<br /><span class="verse" id="6">6 </span>Ni nomu loloma era na la'ki tukuna ena matadra nai soqosoqo lotu. Mo dau vukei ira ena nodra kau lotu me vaka ni sa vinaka vua na Kalou, o sa cakava tiko e dua na cakacaka vinaka. 
<br /><span class="verse" id="7">7 </span>Baleta ni ra lako tiko ena vuku ni yaca ni Turaga, ka sega ni dua na ka mera saumi tiko kina. 
<br /><span class="verse" id="8">8 </span>E dodonu meda vukei ira sa vakaoqo, me rawa ni da duavata tiko ena kena vakatetei na dina. 
<br /><span class="verse" id="9">9 </span>Au sa vola oti kina soqosoqo lotu, ia o Jiotirivi o koya sa dau vinakata tu ga me liu vei ira kecega; e sega ni via ciqomi keitou. 
<br /><span class="verse" id="10">10 </span>O koya oqo, kevaka au na lako yani, au na vakasamataka na ka e cakava vei keitou, ena nona vosa vakacacataki keitou ena vosa e sega ni kilikili. Kenai karua ena nona sega ni taleitaki ira na mata veiwekani; kei na nona tarovi ira o ira era via toso i liu, mera biuta kina nai soqosoqo lotu. 
<br /><span class="verse" id="11">11 </span>Na luvequ, kakua ni vakatatamuria na ca, kitaka ga na ka vinaka. O koya e caka vinaka sa mai vua na Kalou, ia o koya e cakava na ka ca e sega ni mai vua na Kalou. 
<br /><span class="verse" id="12">12 </span>O Timitirio na kenai tukutuku e uasivi mai vei ira kecega, kei na nona dei tu ena dina. Keitou sa dau ni tukutuku vaka talega kina, ka dou sa kila ni sa dina na neitou i tukutuku. 
<br /><span class="verse" id="13">13 </span>Sa levu na ka au via vola yani, ia au sa sega ni vinakata me'u volavola yani ena peni kei na wai ni volavola; 
<br /><span class="verse" id="14">14 </span>Au sa vinakata sara ga me'u raici iko ena dua na gauna lekaleka mai oqo, me rawa ni daru veivosaki ka veitalanoa ena nodaru veirai mata. Me nomu tiko na vakacegu. Sa loloma yani o ira na veiwekani vei iko. Ciqomi ira na veiwekani ena dui yacadra.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../65/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
