<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Timoci, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Timoci</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia mo kila oqo, ena i vakataotioti ni gauna ena dua na gauna vakarerevaki sara: 
<br /><span class="verse" id="2">2 </span>Ni o ira na tamata era na dau lomani ira ga vakalevu, era na lomana vakalevu na i lavo, era na tukutukuni ira, era na dokadoka, era na dauvosavakacaca, era na talaidredre vei ira nodra i tubutubu, era sega ni dau via vakavinavinaka, era na tamata dukadukali, 
<br /><span class="verse" id="3">3 </span>Esa na yali na veilomani dina, sa na sega na veivosovosoti, ena levu na veikaseti, sa yali na veirokorokovi, tamata esa vaqara tu ga na veivala, era na cata na ka me yaco kina na vinaka, 
<br /><span class="verse" id="4">4 </span>Ena levu na dau buki vere, ena levu na viavia turaga, ena levu na viavialevu, ena levu e taleitaka na vakayago ka vakalailai na vakayalo (Kalou). 
<br /><span class="verse" id="5">5 </span>Era na rairai tu vaka mera tamata lotu dina, ia na kena bula dina sa yali. O ira na tamata vaka oqo mo kua ni vakailala vata kei ira. 
<br /><span class="verse" id="6">6 </span>O ira qo ena tu vei ira na doudou, mera curuma na nodra veivale na yalewa i valavala ca, ka veilasami vata kei ira. 
<br /><span class="verse" id="7">7 </span>O ira oqori era na sega ni guce ena vuli, io ena sega ga ni dua na dina mera na kila rawa. 
<br /><span class="verse" id="8">8 </span>O Jani kei Jabiri e rau a veisaqasaqa kei Mosese, o ira talega oqo era na saqata na dina: ka tamata lomaca, nodra vakabauta ena leqa tu ga; 
<br /><span class="verse" id="9">9 </span>Ena sega ni dua na tubu vakayalo me na laurai vei ira, era na vakadinadinataka na tamata ni ra raica tiko, me vakataki rau sara ga na lewe rua oqori. 
<br /><span class="verse" id="10">10 </span>Ia o iko o sa muria vinaka tiko mai na noqu i vakavuvuli, noqu i valavala ni bula, na noqu i naki, noqu vakabauta, noqu vosota vakadede, noqu loloma, noqu dau gumatua, 
<br /><span class="verse" id="11">11 </span>Na veivakacacani, na veivakararawataki, e a yaco vei au mai Anitioki, mai Ikoniona, mai Lisitira â€“ mo raica ni veika kece oqori, au qai vosota ga. Na ka au via tukuna oqo, na Turaga qai vakabulai au. 
<br /><span class="verse" id="12">12 </span>Io, o ira kece era na via muri Karisito Jisu era na sotava na veivakacacani. 
<br /><span class="verse" id="13">13 </span>Ia o ira na tamata caka ca kei ira na veitokoni kina, era na qai ca ga vakalevu, kei na nodra dauveivakaisini era na qai vakaisini tale kina. 
<br /><span class="verse" id="14">14 </span>Ia o iko mo veituberi tikoga ena ka o sa kila tiko, kei na ka o sa vakadinadinataka tiko, me vaka sara ga na ka o vulica mai vei koya e vakavulici iko kina. 
<br /><span class="verse" id="15">15 </span>Na digidigi vakayalomatua o a vakayacora mo vakabulai kina ena nomu vakabauti Karisito Jisu, e a tekivu sara mai ena nomu se gone voli, ena nomu susugi ka tuberi ena vosa ni Kalou. 
<br /><span class="verse" id="16">16 </span>Sa vakavuna ka ceguva Na Kalou na vei vosa ni Vola Tabu kecega, sa yaga me i vakavuvuli, me vunauca na ca, me ia kina na veivakadodonutaki, me ia kina na veivakarautaki kina bula e dodonu. 
<br /><span class="verse" id="17">17 </span>Me rawa kina vua na tamata ni Kalou, me conaki vakamaqosa ena vuku ni cakacaka vinaka sa kacivi kina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
