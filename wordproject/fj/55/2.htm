<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Timoci, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Timoci</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O koya oqo, o iko na luvequ mo tamata qaqa ena loloma sa tu vei Karisito Jisu. 
<br /><span class="verse" id="2">2 </span>Kei na veika o a dau rogoca mai vei au ena kedra maliwa na lewe vuqa, mo solia ga vei ira na tamata yalodina o ira e rawa ni vakavulici ira tale eso. 
<br /><span class="verse" id="3">3 </span>Mo tamata vosota na veika dredre me vaka na sotia vinaka i Jisu Karisito. 
<br /><span class="verse" id="4">4 </span>E sega ni rawa ni dua me sa vakaisulu tu ni valu me la'ki vala, me qai vakaogai koya tale tiko ena so na cakacaka, e sega ni sotia vinaka na tamata vakaoqo. 
<br /><span class="verse" id="5">5 </span>Ena sega talega ni dua me nona na koula ena veitaucici, kevaka me sega ni vakamuria vaka vinaka na kena lawa. 
<br /><span class="verse" id="6">6 </span>O ira na dauteitei era teitei vagumatua mera na kania na vuana. 
<br /><span class="verse" id="7">7 </span>Mo nanuma vinaka na ka au tukuna tiko vei iko, me na solia vei iko na Turaga na kila ka, mo kila kina na veika kecega oqo. 
<br /><span class="verse" id="8">8 </span>Mo kila ni o Jisu Karisito, mai na kawa i Tevita, e a vakaturi cake mai na mate, me vaka na dina ni tukutuku vinaka au dau vunautaka. 
<br /><span class="verse" id="9">9 </span>Ena vuku ni ka oqo au sa dau vakararawataki tu kina me vaka e dua na tamata dau basu lawa, au qai vesuki tale tu ena senicodo, ia na vosa ga ni Kalou e sega ni rawa ni ra vesuka. 
<br /><span class="verse" id="10">10 </span>O koya oqo au na vosota kina na ca kecega ena vukudra na digitaki, me rawa kina ni ra vakabulai ka rawata na bula Sega ni mudu ena vuku i Karisito Jisu. 
<br /><span class="verse" id="11">11 </span>Oqo na vosa dina: Kevaka eda mate vata kei koya, E da na bula vata talega kei koya. 
<br /><span class="verse" id="12">12 </span>Kevaka meda dau vosota, Eda na lewa vata kei koya. Kevaka meda na cakitaki koya, Ena cakitaki keda o Koya. 
<br /><span class="verse" id="13">13 </span>Kevaka meda sega ni yalodina, O Koya ena dau yalodina tu ga; E sega ni dau tu vua na veidabui. 
<br /><span class="verse" id="14">14 </span>Mo dauvakananumi ira ena veika oqo, ena vuku ni Turaga mo vakaroti ira tiko, me ra kua ni dau veiletitaka na vosa, ni sega ni dua na ka vinaka e kauta mai vei ira, era na vakaleqai ira ga na vakarorogo tiko. 
<br /><span class="verse" id="15">15 </span>Gumatua sara mo vakaraitaki iko mo vinaka ena mata ni Kalou, na tamata daucakacaka ena sega ni dua na ka me madua kina, mo wasea vakadodonu nai vakavuvuli dina. 
<br /><span class="verse" id="16">16 </span>Ia na dautalanoa vakasisila ka sega ni yaga, mo drotaka, ni sa vakatubura ga nai valavala e sega ni kilikili. 
<br /><span class="verse" id="17">17 </span>Ia na nodra vosa ena kakana tiko me vaka na mate ca sa sega na kena i wali, e dua na kena i vakaraitaki o Imeneo kei Filito. 
<br /><span class="verse" id="18">18 </span>E rau sa lako sese tani mai ena i vakavuvuli dina, era dau tukuna ni tucake tale mai na mate sa oti na kena kaukauwa; ka so vei ira na vakabauta sa rawai kina. 
<br /><span class="verse" id="19">19 </span>Ia na yavu dei ni Kalou sa tudei ga, ka sa vakaoqo: "na Turaga sa kilai ira ga na nona tamata," kei, "ira kece sa lotu va-Karisito mera lako tani mai nai valavala ca." 
<br /><span class="verse" id="20">20 </span>Ia ena dua na vale levu e sega ni tu ga kina na veibilo koula kei na veibilo siliva, ia eso talega era bilo kau e so era bilo qele, e so era cecere eso era lolovira. 
<br /><span class="verse" id="21">21 </span>Kevaka e dua na tamata sa vakasavasavataki koya mai ena veika oqo, ena yaco me bilo talei, ni sa savasava ka yaga vua na Turaga, ka na vakarau yani kina cakacaka vinaka kecega. 
<br /><span class="verse" id="22">22 </span>Mo dro tani mai ena vei gagadre ca vakacauravou; segata na bula dodonu, na vakabauta na loloma, kei na veivinakati kei ira sa masuta na yaca ni Turaga ena yalosavasava. 
<br /><span class="verse" id="23">23 </span>Ia mo qarauna tiko eso na veivosaki vakayalowai edau yaco kina na duidui, mo kila tiko eso era dau nakita me tubu kina na veivala. 
<br /><span class="verse" id="24">24 </span>Nai talatala ni Turaga e sega ni dodonu me dau vakavu veisei, ia me tamata yalo vinaka vei ira taucoko na tamata, me dau vakavuvuli vakavuku ka yalomalua. 
<br /><span class="verse" id="25">25 </span>Me ra vakavulici o ira na dauveisaqasaqa ena yalo e malumalumu, me rawa ni na tara kina na Kalou na nodra loma kaukauwa ka veivutuni sara, ka kila na dina. 
<br /><span class="verse" id="26">26 </span>Sa na qai ra kilai yalodra ka raica ni ra coriti tu ena nona tudai qaseqase na tevoro, ena nodra a vakabobulataki tu vua mera talairawarawa tiko ena nona lewa.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
