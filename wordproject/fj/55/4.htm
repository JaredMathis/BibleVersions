<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Timoci, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Timoci</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Au sa vakaroti iko ena mata ni Kalou kei na turaga o Jisu Karisito, o koya ena lewai ira na bula kei na mate, ena nona na rairai mai vakaiukuuku. 
<br /><span class="verse" id="2">2 </span>Mo vunautaka na vosa! Mo vakarau tu, ena gauna ni vinaka se gauna e ca kina na ka kece, tukuna na ka e ca, vunauci ira sa cala, dauveivakaroti tiko ena veivakavulici, ka mo vosota tiko vakadede. 
<br /><span class="verse" id="3">3 </span>Ena yaco na gauna era na sega ni vosota rawa na taucoko ni vakavuvuli dodonu, ia era na murimuri lomadra, ni sa sega ni tiko vei ira na daliga e rogo kei na nodra sa bulia ga eso me nodra qasenivuli. 
<br /><span class="verse" id="4">4 </span>Era na vagolea tani na daligadra mai na ka dina, ka qai rogoca ga na i tukutuku buli. 
<br /><span class="verse" id="5">5 </span>Ia mo yadrava tiko na veika kece oqo, vosota tiko na veivakararawataki, gumatua tikoga ni vunautaka na vosa kei nai tavi o sa lesi kina. 
<br /><span class="verse" id="6">6 </span>Au sa vakarau oti tu, me'u sa liviraki, ka sa voleka mai na siga me'u sa gole yani. 
<br /><span class="verse" id="7">7 </span>Au sa vala oti ena valu vinaka, sa oti na noqu a ciciva tiko mai na cere, au sa taura dei tu ga na vakabauta. 
<br /><span class="verse" id="8">8 </span>Au sa kila tu, ni sa maroroi me noqu na i sala vakaturaga ni valavala dodonu, o koya ena solia vei au na Turaga ni lewa dodonu ena siga o ya, ka sega ni o au duadua ga, vei ira kece talega era nuitaka tiko na nona rairai mai. 
<br /><span class="verse" id="9">9 </span>Mo sasaga vakaukauwa mo lako vakatotolo mai vei au; 
<br /><span class="verse" id="10">10 </span>Ni o Timasa sa biuti au, ni sa rui lomana tale vakalevu na vuravura oqo, ka sa lako sara ki Cesalonaika â€“ Kirisiki ki Kalatia sara, o Taitusi ki Talimetia. 
<br /><span class="verse" id="11">11 </span>O Luke duaduaga sa qai tiko vei au, mo raici Marika ka kauti koya mai vei au, ni na mai vukei au vakalevu ena cakacaka qo. 
<br /><span class="verse" id="12">12 </span>O Tikiko au sa talai koya ki Efeso. 
<br /><span class="verse" id="13">13 </span>Mo kauta mai nai tutuvi au solia tiko vei Karipo mai Tiroa â€“ nanuma na i vola ka vakabibi nai vola kuli ni sipi. 
<br /><span class="verse" id="14">14 </span>E vakararawataki au vakalevu o Alekisada na matai ni varasa. Me na qai sauma ga vua na Turaga me vaka na ka e cakava, 
<br /><span class="verse" id="15">15 </span>Mo qarauni iko tiko mai vua, ni o koya e dua sa bau coqa vakalevu na ka keitou tukuna. 
<br /><span class="verse" id="16">16 </span>Ena noqu matai ni veilewai e sega sara ga ni dua me tokoni au, era a biuti au kece me kakua ni dua na ka mera beitaki kina. 
<br /><span class="verse" id="17">17 </span>Ia sa tu vata kei au na Turaga me vakayaloqaqataki au, me'u rawa ni tukuna tikoga na dina ni tukutuku vinaka, me ra rogoca na kai matanitu tani, sa vakabulai au talega mai na gusu ni laione. 
<br /><span class="verse" id="18">18 </span>Na Turaga sa vakabulai au mai na ligadra na dau naki ca, me vakacurumi au kina nona matanitu vakalomalagi. Me nona tikoga na vakarokoroko me sega ni mudu. Emeni! 
<br /><span class="verse" id="19">19 </span>Au sa loloma yani vakalevu vei Varasiko kei Akuila, vaka talega kina na matavuvale nei Onisivoro. 
<br /><span class="verse" id="20">20 </span>O Erasito sa tiko e Korinica, ia o Tirofimo au sa biuti koya tiko mai Milito ena vuku ni tauvimate. 
<br /><span class="verse" id="21">21 </span>Mo sasaga ena nomu i gu taucoko mo lako mai ni se bera tiko na draki batabata. Sa loloma tiko yani o Apolosi, vaka talega kina o Putena, o Lino, kei Kelotia, vata kei ira kece na veiwekani. 
<br /><span class="verse" id="22">22 </span>Me sa tikoga ena yalomudou na Turaga o Jisu Karisito. Me nomudou na loloma. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../56/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
