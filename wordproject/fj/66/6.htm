<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Au qai raica ni sa cecega tani e dua na drega o Koya na Lami, ka'u sa rogoca sara na domona e dua vei iratou na va na ka bula, sa vaka na rorogo ni kurukuru na domona ena nona cavuta tiko, "Lako mai ka raica." 
<br /><span class="verse" id="2">2 </span>Ena noqu rai tiko, ka raica, e dua na ose vulavula kei koya e dabe toka kina e taura tiko e dua na dakai titi; sa qai soli vua me dara nai sala koula vakaturaga, sa qai lako yani me ravuti ira na veivanua ka ia na veiraravui. 
<br /><span class="verse" id="3">3 </span>Ni sa dolava me cecega na i karua ni drega, au rogoca na domona na i karua ni ka bula ka vaka, "Lako mai ka raica." 
<br /><span class="verse" id="4">4 </span>E dua na ose damudamu ka vakarerevaki au raica ni sa cici tiko. Sa soli vei koya sa vodoka tiko me nona i tavi me kauta tani na bula sautu e vuravura, o ira na lewe i vuravura mera veivakamatematei; ka dua nai seleiwau levu sa soli vua me vakayagataka. 
<br /><span class="verse" id="5">5 </span>Ni sa dolava me cecega na i katolu ni drega, au rogoca na domo i koya nai katolu ni ka bula ka vaka, "Lako mai ka raica," ni'u rai yani, ka raica, e dua na ose loaloa, kei koya sa vodoka tiko sa taura tiko e ligana e dua nai vakarau ni bibi. 
<br /><span class="verse" id="6">6 </span>Au qai rogoca e dua na domo mai na kedratou maliwa na va na ka bula ka vaka, me volitaki e dua nai luku lailai ni witi ena dua na peni, "Kei na tolu nai luku lailai parile ena dua na peni; me kakua ni vakacacani na waiwai kei na waini." 
<br /><span class="verse" id="7">7 </span>Ni sa dolava me cecega nai ka va ni drega, au rogoca na domo i koya nai ka va ni ka bula ka vaka, "Lako mai ka raica." 
<br /><span class="verse" id="8">8 </span>Ni'u rai yani, ka raica, e dua na ose rairai malumalumu. Na yaca i koya e vodoka tiko o Mate, o Etesi e muri koya tiko yani sa soli tu vua na kaukauwa me lewa e sivia na veimama ni vuravura, me cakava na veivakamatei ena i seleiwau, ena via kana, mate nakicataki, mate mai vei ira na manumanu kila. 
<br /><span class="verse" id="9">9 </span>Ni sa dolava me cecega nai ka lima ni drega, au raica ena ruku ni cabocabo ni soro, na yalodra o ira era vakamatei ena vuku ni vosa ni Kalou, kei na nodra vakadinadinataka tiko na Kalou ena nodra bula. 
<br /><span class="verse" id="10">10 </span>Era kailavaka tiko mai ena domo levu sara, ka vaka, "Ena vakacava na balavu, na Turaga yalododonu ka dina, ena nomuni lewa dodonu Mo Ni sauma lesu na neimami dra sega cala vei ira era tiko e vuravura?" 
<br /><span class="verse" id="11">11 </span>Sa qai soli vei ira mera yadua nai ubi balavu vulavula; sa qai tukuni vei ira ni na balavu vakalailai na nodra na wawa tiko, me yacova ni sa qai vakaoti vakadua na nodra vakamatei o ira nodra i tokani kei ira na wekadra. 
<br /><span class="verse" id="12">12 </span>Au raica ni sa dolava me cecega na i ka ono ni drega, ka raica, sa dua na uneune kaukauwa; ka sa butobuto na matanisiga me vaka na taga vutivutia loaloa, ka sa vaka tu nai rairai ni dra na vula. 13 Na kalokalo ni lomalagi era lulutu sobu mai ki vuravura, me vaka na qeqera ni vua ni lolo sa matua ena gauna ni cagi kaukauwa. 
<br /><span class="verse" id="14">14 </span>E qai vivigi cake na lomalagi, ka wili vata kina na veiulunivanua kei na veiyanuyanu, ena kena cavuivuvutaki na yavu ni vanua era dabe tiko kina. 
<br /><span class="verse" id="15">15 </span>O ira na tui kei vuravura, kei ira na tamata rogo, o ira na vutuniyau, kei ira na turaga ni valu, o ira na dau vala, kei ira na bobula kei na tamata kecega, era vuni ena veiqara vatu kei na vei ruku ni vatu lelevu ena veiulunivanua, 
<br /><span class="verse" id="16">16 </span>Era tukuna kina veiulunivanua kei na veivatu lelevu, "Lutuki keimami, ka vunitaki keimami mai na mata i Koya sa tiko ena i tikotiko vakaturaga, mai na Nona cudru talega na Lami! 
<br /><span class="verse" id="17">17 </span>"Ni sa qai yaco dina mai na siga ni Nona cudru, o cei me yaloqaqa rawa me tudei?"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
