<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 16 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Au a qai rogoca mai na vale ni soro, e dua na domo sa rogolevu dina, ni tukuna mai vei iratou na agilosi e vitu, "Dou lako yani ka sovaraka na bilo ni Nona cudru na Kalou ki vuravura."   
<br /><span class="verse" id="2">2 </span>Sa qai lako mai na kena i matai, ka sovaraka na nona bilo ki vuravura, ka sa tauvi ira na tamata na vidikoso ca ka vakasisila, vei ira sa biu tu kina nai vakatakilakila ni manumanu, kei ira na cuva tiko kina kena i vakatakarakara. 
<br /><span class="verse" id="3">3 </span>Nai karua ni agilosi sa qai sovaraka na nona bilo kina wasawasa, ka sa vuki kina me dra ni dua na tamata mate; era mate kece kina na ka bula era tu e waitui. 
<br /><span class="verse" id="4">4 </span>Nai katolu ni agilosi sa qai sovaraka na nona bilo kina veiuciwai kei na veiwaivure; ka ra sa vuki kina me dra. 
<br /><span class="verse" id="5">5 </span>Au rogoca na domona na agilosi ni veiwai ni tukuna: "O ni sa yalododonu, na Turaga, o koya sa bula e daidai, ka bula ena gauna sa oti, ena bula ena siga ni mataka, na veika kece oqo o ni lewa. 
<br /><span class="verse" id="6">6 </span>O ira oqo era vakadavea na dra ni tamata yalosavasava kei ira na parofita. O ni qai solia vei ira na dra mera na gunuva ni sa dodonu me yaco vaka kina vei ira." 
<br /><span class="verse" id="7">7 </span>Au qai rogoca tale e dua mai nai cabocabo ni soro ka vaka, "sa dina, oi kemuni na Turaga sa Kalou Kaukauwa, na Nomuni lewa e yavutaki ena dodonu kei na savasava. 
<br /><span class="verse" id="8">8 </span>Sa qai taura na nona bilo nai ka va ni agilosi ka sovaraka kina matanisiga, sa soli tu vua na kaukauwa me vakamai ira na tamata ena bukawaqa. 
<br /><span class="verse" id="9">9 </span>Era sa kama vakaca na tamata ena kaukauwa ni katakata, era sa qai vosa vakacacataka na yaca ni Kalou, ni o koya ga sa lewa na mate ca sa tarai ira tiko; ka ra sega ni bau via veivutuni se ra doka na Kalou. 
<br /><span class="verse" id="10">10 </span>Sa qai taura na i kalima ni agilosi na nona bilo, ka sovaraka yani kina nona i tikotiko na manumanu, ka sa vakabutobutotaki na nona matanitu; e ra kati yamedra ena vuku ni rarawa mosimosi. 
<br /><span class="verse" id="11">11 </span>Ka ra vosavakacacataka na Kalou ni lomalagi ena vuku ni nodra kune ka rarawa, era sega ni bau via veivutunitaka na nodra i valavala. 
<br /><span class="verse" id="12">12 </span>Sa qai taura nai ka ono ni agilosi na nona bilo ka sovaraka yani kina uciwai levu na Uferetisi, ka sa maca kina na kena wai, me rawarawa kina vei ira na veitui mai na tokalau mera lakova mai. 
<br /><span class="verse" id="13">13 </span>Au qai raica e tolu na yalo ni tevoro, e ratou vaka nai rairai ni boto, e ratou sa lako mai ena gusu ni gata levu vakayavana, kei na gusu ni manumanu, kei na gusu talega ni parofita vakailasu. 
<br /><span class="verse" id="14">14 </span>E ratou yalo dina ni tevoro, ka ratou vakaraitaka tiko eso na veivakatakilakila, vei ira na veitui kei vuravura, ka ratou lako wavoki tiko e vuravura, me vakarautaki ira na veimataivalu, kina nona siga ni valu na Kalou Kaukauwa. 
<br /><span class="verse" id="15">15 </span>"Raica, Au na lako mai me vaka na daubutako. Sa kalouvinaka o koya sa vakatawa, ka tokara tiko na nona i sulu ena veivanua e lakova, ni'u na yaco yani vakasauri me vakai sulu tiko, de qai kune ni luvaiwale." 
<br /><span class="verse" id="16">16 </span>E ratou sa vakasoqoni ira vata na veimatanitu, ena dua na vanua ka yacana ena vosa vaka Iperiu, o Amaketoni. 
<br /><span class="verse" id="17">17 </span>Sa qai taura nai kavitu ni agilosi na nona bilo ka sovaraka kina mata ni cagi, sa qai rogo mai e dua na domo mai na vale ni soro mai lomalagi, mai na loma ni tikotiko vakaturaga, ka vaka, "Sa caka oti!" 
<br /><span class="verse" id="18">18 </span>A sa yaco na rorogo tatamosamosa na kurukuru kei na tibi ni livaliva; kei na sasakurekure ni vanua, e se sega vakadua ni dua na uneune levu me yaco e vuravura me vaka na kena oqo. 
<br /><span class="verse" id="19">19 </span>A sa tawasei tolu kina na koro levu, me tolu na tikina, ka ra babale sobu na veikoro levu ni veimatanitu. Sa vakanananutaki tu na koro levu o Papiloni ena mata ni Kalou, me na soli vua na bilo waini ni nona cudru katakata na Kalou. 
<br /><span class="verse" id="20">20 </span>Ka sega tale ni qai dua na yatu yanuyanu me laurai, kei na kena sa yali talega na veiulunivanua. 
<br /><span class="verse" id="21">21 </span>A sa lulutu mai na uca cevata lelevu me lutuki ira na tamata. Dua na tiki ni uca cevata e vaka na bibi ni dua na tani. Era sa qai vosacataka na Kalou ena vuku ni uca cevata, ni ra sa sega ni taura rawa na kena rarawa mosimosi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
