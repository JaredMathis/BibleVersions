<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Au a qai raica na lomalagi vou kei na vuravura vou, ni sa yali na i matai ni lomalagi kei na i matai ni vuravura. Sa sega talega ni qai dua na wasawasa me tu kina. 
<br /><span class="verse" id="2">2 </span>Oti o ya oi au, o Joni, au a raica na koro tabu, o Jerusalemi vou, sa lako sobu mai me vaka na goneyalewa sa uku ena i ukuuku me lako vua na watina. 
<br /><span class="verse" id="3">3 </span>Au qai rogoca e dua na domo levu mai lomalagi ni tukuna, "Raica, na vale ni Kalou sa tu vei ira na tamata, ena tiko vata kei ira o Koya, o ira era na qai Nona tamata na Kalou vakataki Koya ena dau tiko vata kei ira me nodra Kalou. 
<br /><span class="verse" id="4">4 </span>"Na Kalou ena qai tavoya tani na wai ni matadra kecega; sa na sega tale kina na mate se rarawa, se na tagi ena sega talega e kea na mosi, na veika kece edau yaco tu e liu sa oti vakadua." 
<br /><span class="verse" id="5">5 </span>Sa qai vosa mai o Koya sa dabe tiko ena i tikotiko vakaturaga, "Raica, Au sa cakava vou na veika taucoko." Sa qai cavuta mai vei au, "Vola oqo, na vosa kece oqo e dina ka dodonu." 
<br /><span class="verse" id="6">6 </span>A sa cavuta vei au, "Sa caka oti! Oi au na Alifa kei na Omeka, na i Vakatekivu ka kena i Vakataotioti. Na vurervure ni wai ni bula, Au na solia walega vei koya sa karamaca dina. 
<br /><span class="verse" id="7">7 </span>"O koya sa gumatua sara ena taukena na bula oqo. Oi Au, Au na nona Kalou ka na luvequ talega o koya. 
<br /><span class="verse" id="8">8 </span>"Ia o ira na daurere, kei ira na dau vakatitiqa, kei ira na vakasisila, kei ira na daulaba, kei ira na dauveibutakoci, kei ira na dau qaravi tevoro, kei ira na dau cuva kina matakau, kei ira na daulasulasu, o ira sa vaka oqo, era na bala taucoko kina drano sa caudre kina na bukawaqa kei na sulifure, oqo nai karua ni mate." 
<br /><span class="verse" id="9">9 </span>Sa qai lako mai vei au e dua vei iratou na agilosi e lewe vitu, ka ratou taura na bilo e vitu sa sinai ena mate ca ena qai muri mai, ka mai tukuna vei au, "Lako mai, me'u vakaraitaka vei iko na goneyalewa me na watina na Lami." 
<br /><span class="verse" id="10">10 </span>Sa qai kauta cake o koya na yaloqu kina dua na ulunivanua levu ka cecere, sa qai vakaraitaka vei au na koro levu o ya, o Jerusalemi tabu, a sa lako sobu mai lomalagi mai vua na Kalou, 
<br /><span class="verse" id="11">11 </span>Ka sa vakaserautaka tu na i ukuuku ni Kalou. Na rarama e tu kina sa vaka na veivatu talei, me tautauvata kei na vatu jasipa kei na karisitala dina. 
<br /><span class="verse" id="12">12 </span>Na kena bai sa bau cecere dina, ka tinikarua na kena matamata, e tini karua na agilosi era duri yadua tu ena matamata, na yaca e volai tiko vei ira, na yacadra na yavusa e tinikarua ni Isireli: 
<br /><span class="verse" id="13">13 </span>Ena yasa e qara vaka kina tokalau e tolu kina na kena matamata, kina vualiku e tolu na kena matamata, ki na ceva e tolu na kena matamata, kina ra e tolu na kena matamata. 
<br /><span class="verse" id="14">14 </span>Na bai ni koro oqo e yavutaki ena yavu e tinikarua, na yaca e volai tu ena yavu oqo na yacadratou na nona i apositolo na Lami. 
<br /><span class="verse" id="15">15 </span>O koya e vosa tiko vei au, e taura tiko e dua na gasau koula, me na vakarautaka kina na balavu ni koro levu oqo, na kena matamata, kei na kena bai. 
<br /><span class="verse" id="16">16 </span>Na koro oqo na kena balavu kei na kena raraba e rau veiraurau vinaka. Sa qai vakarautaka na loma ni koro ena gasau: ka dua na udolu lima na drau na maile vakarivirivi, na kena balavu na kena raraba, kei na kena cecere. 
<br /><span class="verse" id="17">17 </span>Sa qai vakarautaka o koya na vavaku ni bai, ka ruanadrau tini ka ono na fute vakababa, oqo nai vakarau e kacivaka mai vei au na agilosi, ni vaka na i vakarau kina tamata. 
<br /><span class="verse" id="18">18 </span>Na bai e buli ena vatu jasipa; na koro e koula dina sara, vaka na iloilo makere sese. 
<br /><span class="verse" id="19">19 </span>Na yavu ni bai ni koro e vakaiukuukutaki ena veivatu talei kecega: na yavu e conaki ena jasipa, e qai veitarataravi yani me ra veimuri na vatu safairi, na vatu kalisetoni, na vatu emeralita, 
<br /><span class="verse" id="20">20 </span>Na vatu satonikisa, na vatu satiusa,na vatu karisolita, na vatu perili, na vatu topasa, na vatu karisopiraso, na vatu janisi, ka kena i ubi sara i cake me kenai otioti na vatu amecisita, ka kena i katinikarua ni vatu talei. 
<br /><span class="verse" id="21">21 </span>Na matamata e tinikarua e mata ni civa dina: dua na matamata, dua na mata ni civa. Na koro oqo na kena gaunisala sa koula dina vaka na iloilo makere sese. 
<br /><span class="verse" id="22">22 </span>Ia e sega sara ga ni dua na vale ni lotu me'u bau raica kina, ni o Koya sara ga na Turaga ka Kalou Kaukauwa kei na Lami, sa qaravi sara tu ga ni veirai ena matanavotu. 23 Na koro oqo sa sega ni yaga me cila kina na matanisiga se vula, ni sa serauna tu nai serau ni Kalou na Lami sa kena rarama. 
<br /><span class="verse" id="24">24 </span>O ira na lewe ni veimatanitu era sa vakabulai mai, era na lako voli ena kena rarama, na nodra i ukuuku kei na nodra ka dokai na veitui kei vuravura, era na mai tauca kece ena koro oqo. 
<br /><span class="verse" id="25">25 </span>Na kena matamata ena dola tu ga ena veisiga (na koro oqo e sega kina na bogi) 
<br /><span class="verse" id="26">26 </span>Ena kau mai me biu taucoko ena koro oqo, na i ukuuku kei na ka dokai ni vei matanitu. 
<br /><span class="verse" id="27">27 </span>Ia sa dredre sara me curu kina e dua sa dukadukali, se dua sa dau vakasisila se na lasulasu, ia o ira ga sa volai tu na yacadra ena i Vola ni Bula nona na Lami.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
