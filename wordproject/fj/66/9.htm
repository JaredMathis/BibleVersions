<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai uvuca nai kalima ni agilosi: au a raica ni dua na kalokalo sa lutu sobu mai lomalagi ki vuravura. Sa soli tiko mai vua nai dola ni qara sega na botona. 
<br /><span class="verse" id="2">2 </span>Sa qai dolava na qara sega na botona, ka sa lako cake mai ena loma ni qara na kubou loaloa ka sa vaka na kubou ni dua na lovo levu. A sa vakabutobutotaki na matanisiga kei na loma ni maliwa lala ena vuku ni kubou loaloa. 
<br /><span class="verse" id="3">3 </span>Ena loma ni kubou loaloa mai na loma ni qara, era qai babasika mai kina na vodre, me ra lakova na vuravura. Ka sa tu vei ira e dua na kaukauwa levu, me vaka na nodra kaukauwa na batibasaga kei vuravura. 
<br /><span class="verse" id="4">4 </span>Sa vakaroti tu yani vei ira mera kua ni vakamatea na veico kei vuravura, se dua na ka e drokadroka, se dua na vunikau, ia mera vakararawataki ga o ira na tamata, ka sega ni vakatakilakilataki tu, e yadredra na drega ni Kalou. 
<br /><span class="verse" id="5">5 </span>E sega ni soli vei ira na kaukauwa mera veivakamatei, ia mera veivakatotogani ga me vula lima, Na nodra veivakatotogani sa vaka na kena kata mosi e dua na batibasaga, ni katia e dua na tamata. 
<br /><span class="verse" id="6">6 </span>Ena siga o ya era na vakasaqarai mate na tamata ka sega ni kunea; era na gadreva mera mate, o mate sa qai dro yawa vei ira. 
<br /><span class="verse" id="7">7 </span>Na kedra i rairai na vodre sa vaka na ose masi ni vakarau tu me la'ki vala. Sa toka e uludra na i sala vakaturaga ka vaka na koula, na matadra sa vaka dina na i rairai ni mata ni tamata. 
<br /><span class="verse" id="8">8 </span>Na i rairai ni drau ni uludra sa vaka na ulu ni yalewa, na batidra sa vaka na bati ni laione. 
<br /><span class="verse" id="9">9 </span>Nai sasabai ni lomaseredra sa vaka nai sasabai kaukamea, kei na caca robaroba ni tabadra, sa vaka na rorogo ni qiqi ose ni sa laki valu. 
<br /><span class="verse" id="10">10 </span>Na buidra sa vaka na batibasaga, ka sa tiko e buidra na ka mera veivakararawataki kina. Na nodra kaukauwa me vakatotogana tu na tamata me vula lima. 
<br /><span class="verse" id="11">11 </span>Na agilosi ka tiko ena qara sega na botona e nodra tui tiko ka lewai ira, na yacana ena vosa vaka Iperiu o Apatoni, ia ena vosa vaka Kiriki o Apoloni. 
<br /><span class="verse" id="12">12 </span>Sa oti e dua na ca. Raica, e se vo tiko e rua tale ni oti yani o koya oqo.    13 Sa qai uvuca nai ka ono ni agilosi: au a rogoca e dua na domo mai na muana vava ni cabocabo ni soro koula ena mata ni Kalou, 
<br /><span class="verse" id="14">14 </span>Ka tukuna mai vei koya nai ka ono ni agilosi sa uvu davui, "Mo sereki ratou na agilosi e va, ka ratou vesu tiko ena uciwai na Uferetisi." 15 Sa ratou qai sereki mai na agilosi ka ratou vesu tu, ni ratou sa waraka tu mai, na aua na siga, na kena vula, kei na kena yabaki, mera na vakamatei kina e sivia na dua na i katolu na lewe i vuravura. 
<br /><span class="verse" id="16">16 </span>Na kedra i wiliwili na mataivalu ose sa rua na drau na milioni; au rogoca na i wiliwili oqori. 
<br /><span class="verse" id="17">17 </span>Ena noqu raivotu au sa raica oti kina nai valu ose oqo: O ira na vodoka tiko era vakai sasabai ena lomaseredra sa vaka na damudamu ni vatu katakata, ka vaka na kau karakarawa, kei na kasi gaga sa dromodromo; na uludra na ose sa vaka na ulu ni laione; sa lako tiko mai gusudra na yameyame, na kubou kei na sulifure. 
<br /><span class="verse" id="18">18 </span>Ena tolu na ka ni veivakararawataki qo era mate kina e sivia na dua nai katolu ni tamata â€“ mai na yameyame ni buka, na kubou kei na sulifure, ka lako tiko mai ena gusudra. 
<br /><span class="verse" id="19">19 </span>Na nodra kaukauwa sa tiko ena gusudra kei na buidra; na buidra sa vaka na gata ni sa toka talega kina na uluna ka rawa ni veivakamatei. 20 O ira na vo ni lewe i vuravura, ka ra sega ni mate ena veivakararawataki, era sega ni bau via veivutuni, mai na caka ca ni ligadra, kei na nodra qarava na tevoro, na matakau koula, na siliva, na varasa, na vatu kei na kau ceuti, o ira oqo era sega ni vakadaliga, se bau rai se me lako. 
<br /><span class="verse" id="21">21 </span>Era sega ni bau via veivutunitaka na nodra daulasa, se na nodra qaravi tevoro, se na nodra veidauci kei na nodra butabutako.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
