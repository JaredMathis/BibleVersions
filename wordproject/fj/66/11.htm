<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai soli vei au e dua na gasau sa vaka na wa i vakarau. Sa qai tucake tu na agilosi, ka tukuna vei au, "Mo tucake ka vakarautaka na vale ni Kalou, nai cabocabo ni soro, kei ira kece era lotu tiko kina. 
<br /><span class="verse" id="2">2 </span>"Ia mo kakua ni vakarautaka na taudaku ni vale ni Kalou, ni sa soli tiko vei ira na kai Matanitu Tani. Era na qai mai butuka ka buturaka sobu na koro tabu, me vula vasagavulu ka rua. 
<br /><span class="verse" id="3">3 </span>"Au na solia na kaukauwa vei rau na noqu i talai, me rau na parofisai me siga e dua na udolu ka rua na drau ka onosagavulu, ka me rau na vakaisulu ena taga." 
<br /><span class="verse" id="4">4 </span>Sai rau oqo na vuni olive e rua, kei na tutu ni cina e rua, ka duri tu ena mata ni Kalou ni vuravura oqo. 
<br /><span class="verse" id="5">5 </span>Kevaka e dua e via tarai rau, na yameyame ena lako mai gusudrau me veivakamatei. Kevaka e dua e via naki ca vei rau, ena mate ga ena katakata ni yameyame. 
<br /><span class="verse" id="6">6 </span>E tiko vei rau na kaukauwa me rau sogota na lomalagi, me rawa ni kua ni tau na uca ni rau sa ia tiko na parofisai; e tiko talega vei rau na kaukauwa me vukica na wai me dra, e rau rawa talega ni tarai vuravura ena vei mate ca, kei na veivakararawataki, kevaka e rau vinakata me vaka kina. 
<br /><span class="verse" id="7">7 </span>Ni sa oti na nodrau vunau voli, era sa qai lako mai na manumanu kila, ka ra tu ena qara sega na botona, era qai valuti rau ka rau sa vakamalumalutaki, me yacova sara ni rau vakamatei. 
<br /><span class="verse" id="8">8 </span>Na yagodrau ena qai vakotori tu ena loma ni gaunisala ena koro levu, ka dau kilai tu na kena i balebale. O Sotoma kei Ijipita, na vanua talega e qai mai vakoti kina na noda Turaga. 
<br /><span class="verse" id="9">9 </span>O ira na veimatatamata, na veimatanitu kei na duivosavosa, era na dau raica tu na yagodrau sa mate me tolu veimama na siga, e ra sega ni vinakata me rau sa buluti sara. 
<br /><span class="verse" id="10">10 </span>O ira na tiko e vuravura era sa marau, ka veimeketi, ka veisoliyaka na nodra i yau ni rau sa mate na i talai oqo, ena vuku ni nodrau dau vakararawataki ira. 
<br /><span class="verse" id="11">11 </span>Ni sa oti e tolu veimama na siga sa qai ceguvi rau nai cegu bula ni Kalou, ka rau sa tucake tu e yavadrau, era sa sautanini ena rere o ira era raica na veika oqo. 
<br /><span class="verse" id="12">12 </span>Rau sa rogoca e dua na domo mai lomalagi ni tukuna mai, "Drau lako cake mai." Rau sa qai kau cake ena waqa o, o ira na nodrau meca era tu sara ga i kea ka ra vakadinadinataka tu. 
<br /><span class="verse" id="13">13 </span>Ena gauna vata tikoga o ya e qai yaco e dua na uneune levu, ka qeqera sobu kina e sivia na dua nai katini ni koro levu o ya. Na uneune o ya e mate kina e sivia na vitu na udolu na tamata, o ira na kena vo, era sa rere ka vakarokorokotaka na Kalou. 
<br /><span class="verse" id="14">14 </span>Sa oti o ya nai karua ni ca. Ka raica, sa toro voleka tale tiko mai nai katolu ni ca. 
<br /><span class="verse" id="15">15 </span>Sa qai uvuca nai kavitu ni agilosi: sa qai rogo mai na domo levu mai lomalagi, ka vaka, "Na matanitu ni vuravura oqo sa yaco me matanitu ni noda Turaga kei na Nona Karisito, ena lewa tiko o Koya me sega ni mudu!" 
<br /><span class="verse" id="16">16 </span>O ira na qase lewe ruasagavulu ka va, ka ra dabe vakavolivolita tu nai tikotiko tabu ni Kalou, era cuva sobu ka vakarokorokotaka na Kalou, 
<br /><span class="verse" id="17">17 </span>Era tukuna tiko: keimami sa vakavinavinakataki kemuni na neimami Turaga na Kalou Kaukauwa, o Ni a bula ena gauna sa oti e daidai kei na veisiga mai muri, ena vuku ni Nomuni sa taura lesu tale na Nomuni kaukauwa levu, Mo ni ia tiko kina na lewa. 
<br /><span class="verse" id="18">18 </span>Era cudru na veimatanitu, ka sa qai vakayacori sara na Nomuni cudru, era na lewai kina o ira sa mate, Mo ni qai saumi ira na Nomuni tamata yalosavasava kei ira Nomuni parofita, o ira na lalai kei ira na lelevu era rerevaka na yacamuni, o Ni na qai vakarusai ira na dauveivakarusai mai vuravura." 
<br /><span class="verse" id="19">19 </span>Sa qai dola na vale ni lotu ni Kalou mai lomalagi, nai vola ni veiyalayalati e a laurai ni tu ena vale ni Kalou. Ka sa yaco kina e dua na rorogo levu, ni kurukuru, tibi ni livaliva, na uneune kei na lutu ni uca cevata lelevu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
