<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatakila, chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatakila</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni oti na veika oqo, au qai rogoca e dua na rorogo levu na domo ni mamaue nodra na lewe i lomalagi, era cavuta tiko, "Aleluya! Me ia vei Jiova na noda Kalou, na lagilagi na vakarokoroko kei na kaukauwa ni veivakabulai! 
<br /><span class="verse" id="2">2 </span>"Ni Nona lewa e dina ka dodonu, ni sa cudruva o Koya me rusa na yalewa ka dautagane ena vuku ni nona vakacacani vuravura ena veibutakoci; ka sa saumi kina vei koya na nodra dra na i talai ni Kalou." 
<br /><span class="verse" id="3">3 </span>Sega ni cegu nodra tukuna tiko, "Aleluya! Sa lako cake tikoga na kuvu ni nona kubou me sega ni mudu rawa!" 
<br /><span class="verse" id="4">4 </span>O ira na qase lewe ruasagavulu ka va kei na va na ka bula, era cuva sobu ka vakarokoroko vua na Kalou ena Nona i tikotiko, era tukuna, "Emeni! Aleluya!" 
<br /><span class="verse" id="5">5 </span>Sa qai dua na domo e rogo mai ena i tikotiko tabu, ka vaka, "Me vakacaucautaki na noda Kalou, vei kemudou na Nona tamata kei kemudou sa rerevaki Koya, vakatalega kina o ira na cecere kei ira sa lolovira!" 
<br /><span class="verse" id="6">6 </span>Au sa rogoca e dua na rorogo, sa rorogo dina ni lewe levu na tamata, sa vaka na rogo ni lutu ni wai mai na savu kei na rogo ni kurukuru, era tukuna, "Aleluya! O Jiova na Kalou Kaukauwa sa vakatulewa tiko! 
<br /><span class="verse" id="7">7 </span>"Meda reki ka mai marau vata me soli tikoga Vua me Nona na lagilagi, ni sa na yaco na vakawati ni Lami, na watina yalewa sa vakarautaki koya vinaka tu mai." 
<br /><span class="verse" id="8">8 </span>Vua na watina yalewa ena daramaka mai nai sulu lineni matailalai, sa savasava ka serau, na lineni matailalai, sai vakaraitaki ni bula dodonu nodra na yalosavasava. 
<br /><span class="verse" id="9">9 </span>Sa qai tukuna vei au o koya, Vola: "Sa kalouvinaka o ira era sa kacivi ki na vakayakavi ni vakawati ni Lami!" baci vosa tale vei au, me tukuna, "Oqo sara ga na vosa dina ni Kalou." 
<br /><span class="verse" id="10">10 </span>Au sa cuva sobu sara ki yavana ka vakarokoroko vua. Ia sa qai vosa mai vei au, mo kakua ni cakava na ka oqori! Oi au na nomu i tokani, ka dua talega na wekamu ena vuku ni tukutuku vinaka. Mo qarava na Kalou! Na yalo ni parofisai sa dau kacivaka na i tukutuku kei Jisu. 
<br /><span class="verse" id="11">11 </span>Ia oqo au sa raici lomalagi ni sa dolavi tu, ka raica e dua na ose vulavula. O Koya e vodo toka e delana sa vakatokai o Yalodina ka Dina, ena Nona lewa dodonu e vakayacora kina Nona vakatulewa kei na vakayacoi valu. 
<br /><span class="verse" id="12">12 </span>Na matana sa vaka na yameyame ni buka, ka daramaka tiko e uluna e levu nai sala vakaturaga. Sa volai tiko na yacana ka sega ni dua me kila, vakavo duadua ga o Koya. 
<br /><span class="verse" id="13">13 </span>E dara tiko e dua nai ubi balavu ka toni sua oti tu ena dra, ka yacana Na Vosa ni Kalou. 
<br /><span class="verse" id="14">14 </span>O ira na mataivalu mai lomalagi, ka ra daramaka tu na lineni matailalai, e vulavula ka savasava, era yadua na ose vulavula era vodo kina, era sa qai muri Koya tu. 
<br /><span class="verse" id="15">15 </span>Sa lako tiko mai gusuna nai seleiwau gata, ka rawa kina Vua me valuta na veimatanitu. O Koya ena liutaki vuravura ena i titoko kaukamea. Ena vakasavasavataka na i keli waini ni cudru katakata ni Kalou Kaukauwa. 
<br /><span class="verse" id="16">16 </span>E na Nona i ubi balavu kei na sagana, e dua na yaca e volai tiko kina, ka vaka oqo: NODRA TUI NA TUI KEI NA NODRA TURAGA NA TURAGA 
<br /><span class="verse" id="17">17 </span>E dua na agilosi au raica ni tu ena matanisiga; sa kaci tiko ena domo levu, "Me tukuna vei ira kece na manumanu vuka ka ra vuka tiko e maliwa lala, me ra vakaroro vata mai, ka vakarau mai vakayagataka na nona vakayakavi na Kalou kaukauwa. 
<br /><span class="verse" id="18">18 </span>"Dou na rawa ni mai kania kina na lewedra na tui, kei na lewedra na turaga ni valu, na lewedra na tamata qaqa, na lewe ni ose kei na lewedra na vodo tiko kina, kei na lewedra na tamata kecega, ira na bobula kei nai taukei, lewedra na kaukauwa kei na malumalumu," 
<br /><span class="verse" id="19">19 </span>Au a raica na manumanu, kei ira na tui kei vuravura, kei na kena mataivalu, ni ra sa duavata mai, mera na valuti Koya ka vodo tiko ena ose, kei na Nona mataivalu. 
<br /><span class="verse" id="20">20 </span>E a vesu na manumanu, kei ira na parofita vakailasu ka ra tokona tiko na manumanu ena vei vakatakilakila lasulasu, nona veivakacalai mera cuva kina vakatakarakara, kei na kena volai vei ira na i vakatakilakila ni manumanu. Oi rau ruarua oqo e rau na viritaki sobu bulabula, kina drano sa caudre ena yameyame ni bukawaqa kei na sulifure. 
<br /><span class="verse" id="21">21 </span>O ira sa vo mai, era na qai mai mate ena i seleiwau ka lako tiko mai ena gusu i Koya, sa vodo tiko ena ose. Era na kana ka mamau ena lewedra na manumanu vuka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
