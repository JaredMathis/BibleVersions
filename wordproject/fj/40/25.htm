<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 25 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia na matanitu vakalomalagi e rawa talega ni vakatautauvatataki kei na tini na goneyalewa, e ratou kauta na nodratou dui cina me ratou na la'ki veisotari kei na tagane sa qai vakawati. 
<br /><span class="verse" id="2">2 </span>"E lewe lima vei iratou sa vuku ka lewe lima sa lialia. 
<br /><span class="verse" id="3">3 </span>Oi iratou na lialia e ratou kauta na nodratou cina e ratou sega ni kauta vata tu kei na waiwai, 
<br /><span class="verse" id="4">4 </span>"Ia o iratou na vuku e ratou kauta na nodratou cina ka e ratou kauta vata tiko kei na nodratou bola ni waiwai. 
<br /><span class="verse" id="5">5 </span>Ia ni sa dede tiko mai na tagane sa vakawati, e ratou sa sosovu kecega ka moce. 
<br /><span class="verse" id="6">6 </span>"Ni sa bogi levu tutu sa rogo e dua na domo ni kacikaci: 'Ka raica, na tagane sa vakawati sa lako mai oqo; dou lako ka laki sotavi koya!" 
<br /><span class="verse" id="7">7 </span>"E ratou sa duri cake mai na goneyalewa ka dui vakarautaka na nodratou cina. 
<br /><span class="verse" id="8">8 </span>"E ratou sa tukuna na lialia vei iratou na vuku, dou solia mada mai vei keitou eso na nomudou waiwai, ni sa boko tale na neitou cina! 
<br /><span class="verse" id="9">9 </span>"Ia e ratou sauma mai na vuku, ka vaka, 'Sa sega ni veirauti vei kedatou na ka oqo; ia ena daumaka mo dau lako vei ira na dauvolitaka ka volia mai kina eso me nomudou.' 
<br /><span class="verse" id="10">10 </span>Ena gauna me ratou lako kina ka la'ki volivoli, sa lako mai na tagane sa vakawati, ia o iratou sa vakarau tu e ratou sa curu vata kei koya ki na vanua ni soqo ni vakamau; ka sa sogo na katuba. 
<br /><span class="verse" id="11">11 </span>Ni oti o ya e ratou sa lako talega mai na vo ni goneyalewa oqo, ka kacikaci, noqu turaga, noqu turaga ni dolava vei keitou na katuba! 
<br /><span class="verse" id="12">12 </span>"Ia sa vosa o Koya ka sauma vei iratou, Au tukuna dina vei kemudou, Au sega sara ga ni kilai kemudou.' 
<br /><span class="verse" id="13">13 </span>O koya mo dou yadra tiko ka vakarautaki kemudou, ni dou sega ni kila na siga kei na auwa ena lako mai kina na Luve ni Tamata.'   
<br /><span class="verse" id="14">14 </span>Ni matanitu vakalomalagi sa vaka e dua na tamata sa lako ki na dua na vanua vakayawa, sa qai kacivi ira mai na nona tamata cakacaka ka solia vei ira na nona i lavo mera rawata tale mai kina eso. 
<br /><span class="verse" id="15">15 </span>Sa soli e lima na taledi vua e dua, lima na udolu na dola, vua tale e dua e rua na udolou na dola, vua tale e dua, e dua ga na udolu na dola, sa solia ni kila na nona kaukauwa ena ka e rawa mai kina; ni sa oti sa qai lako yani. 
<br /><span class="verse" id="16">16 </span>Na tamata sa soli vua e lima na taledi sa lako ka la'ki veivolitaka ka sa rawata mai kina e lima tale na taledi. 
<br /><span class="verse" id="17">17 </span>Sa vaka talega kina o koya sa soli vua e rua na taledi ni sa rawata tale mai erua. 
<br /><span class="verse" id="18">18 </span>'Ia vei koya sa soli vua e dua na taledi sa lako ka la'ki kelia na qele, me buluta kina nai lavo ni nona turaga. 
<br /><span class="verse" id="19">19 </span>Sa dede na nona lako tu na nodratou turaga sa qai lesu tale mai ka mai taroga na ka e ratou sa rawata. 
<br /><span class="verse" id="20">20 </span>Vei koya sa taura e lima na taledi sa lako mai ni sa kauta vata tiko mai kei na lima tale na taledi, sa tukuna, turaga, o ni a solia vei au e lima na taledi; raica qo au sa rawata mai e lima tale na taledi. 
<br /><span class="verse" id="21">21 </span>'Sa tukuna vua na nona turaga, totoka vakaoti, o sa tamata vinaka ka dina; ni o sa dina ena ka e vica walega, au na vakayacori iko mo lewa na ka e vuqa curu ki na marau ni nomu turaga. 
<br /><span class="verse" id="22">22 </span>O koya talega sa soli vua e rua na taledi sa lako mai, ka tukuna, 'Turaga, o ni a solia vei au e rua na taledi; raica qo, Au sa rawata tale mai e rua tale na taledi. 
<br /><span class="verse" id="23">23 </span>'Sa tukuna vua na nona turaga, totoka vakaoti, o sa tamata vinaka ka dina; ni o sa dina ena ka e vica walega, au na vakayacori iko mo lewa na ka e vuqa. Curu ki na marau ni nomu Turaga. 
<br /><span class="verse" id="24">24 </span>Sa lako talega mai o koya sa soli vua e dua na taledi, ka mai tukuna, Turaga au sa kila rawa ni o ni sa bau dua na tamata lawaki kaukauwa, mo ni tamusuka e dua na ka o ni sega ni kaburaka, ka betia e dua na ka o ni sega ni oca kina. 
<br /><span class="verse" id="25">25 </span>Sa tuburi au mai kina e dua na rere, au sa lako kina ka la'ki buluta na nomu taledi me'u vunitaka ena qele. Raica qo, sa soli tale vei iko na ka ga e nomu. 
<br /><span class="verse" id="26">26 </span>'Ia sa vosa vua na nona Turaga, ka vaka, o iko na tamata loma ca ka vucesa, o kila ni'u na tamusuka na ka au sega ni kaburaka ka betia na ka au sega ni oca kina. 
<br /><span class="verse" id="27">27 </span>E dodonu mo vakacuruma na noqu i lavo ki na baqe, ni gauna me'u lesu mai kina sa rawa ni'u taura na kena tubu. 
<br /><span class="verse" id="28">28 </span>O koya oqo dou taura mai vua na taledi, ka solia vei koya e tini na nona taledi e tini na udolu na dola. 
<br /><span class="verse" id="29">29 </span>Vei koya sa tu vua na ka ena soli vakalevu vua me vuabale; ia vei koya e sega ni dua na ka e tu vua, ena kautani tale mai vua na ka sa bau toka rawa vua. 
<br /><span class="verse" id="30">30 </span>'Dou taura na tamata sega ni yaga oqo ka comolaka ki na butobuto e tautuba. Me na dautagi kina ka vakasequruquru bati!' 
<br /><span class="verse" id="31">31 </span>Ni na lako mai na Luve Ni Tamata kei ira vata tukuna na agilosi yalosavasava, ena qai mai dabeca na Nonai dabedabe lagilagi vakaturaga. 
<br /><span class="verse" id="32">32 </span>'Na veimatanitu kece era na duri e matana, ena tawasei ira yadudua o Koya me vaka na nona tawasea na sipi na kenai vakatawa. 
<br /><span class="verse" id="33">33 </span>Ena vakatikori ira na sipi mera tiko ena ligana i matau, ia na me ena ligana i mawi. 
<br /><span class="verse" id="34">34 </span>Ena qai tukuna na tui vei ira sa tiko ena yasana i matau, dou lako mai oi kemuni sa vakalouvinakataki mai vei Tamaqu, mo ni taukena na matanitu sa vakarautaki tiko mai me Nomuni mai na gauna e tauyavutaki kina o vuravura. 
<br /><span class="verse" id="35">35 </span>'Ni' u a viakana tu ka dou a vakani au; ni'u a viagunu kemudou a vagunuvi au; ni'u a vulagi yani dou a kauwaitaki Au ka vakacurumi Au i vale. 
<br /><span class="verse" id="36">36 </span>Ni'u a luvaiwale dou a vakaisulumi Au; ni'u a tauvimate dou a mai sikovi Au; Ni'u tu ena vale ni veivesu dou a qai mai raici Au.' 
<br /><span class="verse" id="37">37 </span>'Era sa qai tarogi koya na yalododonu, ka vaka, 'Turaga, ena gauna cava o Ni a viakana kina keimami qai vakani Kemuni, se viagunu kina keimami qai vagunuvi Kemuni? 
<br /><span class="verse" id="38">38 </span>Ena gauna cava mada Kemuni a vulagi mai kina, keimami qai kauwaitaki Kemuni ka vakacurumi Kemuni i vale, se na gauna o Ni luvaiwale kina keimami qai vakaisulumi Kemuni? 
<br /><span class="verse" id="39">39 </span>Se na gauna cava keimami sikovi Kemuni kina, ena gauna ni Nomuni tauvimate kei na nomuni tiko ena vale ni veivesu? 
<br /><span class="verse" id="40">40 </span>Sa qai sauma vei ira na Tui, ka vaka, na ka dina oqo Au tukuna vei kemudou, na veika kece sara dou cakava vua e dua na noqu i tokani oqo, dou sa cakava tiko vei Au. 
<br /><span class="verse" id="41">41 </span>'Sa qai tukuna talega o Koya vei ira sa tiko ena Ligana i mawi, ni lako tani mai Mataqu, dou sa cudruvi ki na bukawaqa sega ni boko rawa sa vakarautaki ki vua na tevoro vata kei ira na Nona agilosi: 
<br /><span class="verse" id="42">42 </span>Ni'u a viakana tu dou sega ni bau vakani Au; Ni'u a viagunu dou sega sara ga ni bau vagunuvi Au; 
<br /><span class="verse" id="43">43 </span>Ni'u a vulagi yani dou sega sara ga ni bau kauwaitaki Au mo dou vakacurumi Au i vale, Ni'u a luvaiwale dou sega ni bau vakaisulumi Au, Ni'u a tauvimate ka tiko talega i vale ni veivesu dou sega ni bau mai sikovi Au.' 
<br /><span class="verse" id="44">44 </span>'Era na tarogi koya talega, ka vaka, Turaga ena gauna cava mada o Ni a viakana kina se viagunu se vulagi mai, se luvaiwale se tauvimate se tiko e vale ni veivesu, me keimami sega ni qaravi Kemuni?' 
<br /><span class="verse" id="45">45 </span>'Sa qai tukuna talega vei ira o Koya, ka vaka, na ka dina Au tukuna oqo vei kemuni, na veika kece sara o Ni sega ni via cakava vua e dua vei ira oqo, o Ni sa sega ni via cakava vei Au. 
<br /><span class="verse" id="46">46 </span>'O ira sa vaka oqo era na lakova yani nai totogi ni veivakararawataki sega mudu, ia o ira na yalododonu ki na bula sega ni mudu.'</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
