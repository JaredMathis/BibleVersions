<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa o Jisu vei ira na lewe vuqa kei iratou na nona tisaipeli, 
<br /><span class="verse" id="2">2 </span>Sa tukuna: O ira na dauni Volatabu kei ira na Farisi era dabeca sara tikoga nai dabedabe ni vakatulewa i Mosese. 
<br /><span class="verse" id="3">3 </span>O Koya oqo na ka ga era tukuna mo dou muria, dou muria ka cakava, ia dou kakua ni muria nai tovo ni nodra cakacaka; ni ka era tukuna, era sega ni bulataka. 
<br /><span class="verse" id="4">4 </span>Ni ra vauca nai colacola bibi, e dredre sara ni colati ni sa rui bibi, era vakatauca ena usouso ni domo ni tamata; ia o ira era na sega ni bau yavalata mada ena dua nai qaqalo ni ligadra. 
<br /><span class="verse" id="5">5 </span>Ia na cakacaka era cakava mera raica taucoko na tamata, era rairai me vaka era ka tabu ena ka era daramaka kei na nodra vaka i ubi ena ka wa bale e domodra ka lako sobu na tutuna. 
<br /><span class="verse" id="6">6 </span>Ni caka e dua na soqo era dau via dabe mai cake, ni ra curu ki vale ni lotu me duatani ga na nodra i dabedabe, 
<br /><span class="verse" id="7">7 </span>Era dau vinakata ni ra lakova na vanua ni veivoli, me ra dokai vei ira na tamata ka mera cavuta mai vei ira, 'Rapai, Rapai.' 
<br /><span class="verse" id="8">8 </span>"Ia Oi kemudou, mo dou kakua ni kacivi na "Rapai, ni dua ga na nomudou qasenivuli, o Karisito, ni dou sa tautauvata kecega na veiwekani (soqosoqo lotu). 
<br /><span class="verse" id="9">9 </span>Dou kakua ni kaciva e dua e vuravura me tamamudou; ni sa dua ga na Tamamudou o Koya sa tiko mai lomalagi. 
<br /><span class="verse" id="10">10 </span>Mo dou kakua talega n i kacivi tiko mo dou qasenivuli; ni dua ga na nomudou qasenivuli, oqori o Karisito. 
<br /><span class="verse" id="11">11 </span>"Ia ke dua vei kemudou e uasivi cake, o koya me dauveiqaravi. 
<br /><span class="verse" id="12">12 </span>Kei koya ena nona via laveti koya cake me dua na ka, ena madua ni sa vakamalumalutaki sobu. 
<br /><span class="verse" id="13">13 </span>"Ia ena ca vei kemudou na daunivolatabu kei na Farisi, na dauveivakaisini! Ni dou sogota tiko na nodra curu kina matanitu vakalomalagi na tamata; dou sa sega mada ni curu kina kei ira talega e dodonu mera curu kina, era sa mai sega ni curu kina. 
<br /><span class="verse" id="14">14 </span>"Ena ca vei kemudou, na daunivolatabu kei na Farisi, na dauveivakaisini! Ni dou dau vakalala sara ga na nodra i yau na yada ni dou sa curu ki na nodra loma ni vale ena rorogo ni masu ni veivakaisini dou cakava. O koya oqo dou na cudruvi vakalevu sara kina. 
<br /><span class="verse" id="15">15 </span>"Ena ca vei kemudou, na daunivolatabu kei na Farisi na dauveivakaisini! Ni dou dau taubale ena veivanua ka sokota na wasawasa. Mo dou rawata mai na yalo, ni sa rawai mai dou sa qai mai vakayacori koya me nonai votavota o Eli me vakataki kemudou. 
<br /><span class="verse" id="16">16 </span>"Ena ca vei kemudou, nai liuliu mataboko, ni dou tukuna, o koya e cavuta na vosa bubului ena vale ni soro, e sega soti sara ni dua na ka; ia o koya ga e vosa bubului ena i tutu koula ena vale ni soro esa vauci koya na bubului o ya. 
<br /><span class="verse" id="17">17 </span>"Dou lialia ka mataboko! O cei e bibi vei rau, na koula se na vale ni soro o koya e qai mai savasava kina na koula? 
<br /><span class="verse" id="18">18 </span>Vei koya e vosa bubului ena i cabocabo ni soro, e sega ni dua na ka; ia o koya e vosa bubului ki na i solisoli ka tu ena i cabocabo ni soro, sa vauci koya na nona vosa ka me bula sara kina. 
<br /><span class="verse" id="19">19 </span>"Dou lialia ka mataboko! O cei e bibi vei rau, nai solisoli se nai cabocabo ni soro o koya e qai mai savasava kina nai solisoli? 
<br /><span class="verse" id="20">20 </span>"O koya oqo ke dua e vosa bubului ena i cabocabo ni soro, sa vosa bubului ena vuku ni ka o ya kei na ka kecega sa tu kina. 
<br /><span class="verse" id="21">21 </span>O koya sa vosa bubului ki na vale ni soro sa vosa bubului kina, kei Koya talega sa tiko kina. 
<br /><span class="verse" id="22">22 </span>Ke dua e bubului ki lomalagi, sa bubului ki nai tikotiko vakatui ni Kalou kei Koya sa dabe toka kina. 
<br /><span class="verse" id="23">23 </span>Ena ca vei kemudou na daunivolatabu kei na Farisi, Na dauveivakaisini! Ni dou solia nai katini ni nomudou i teitei talei sara, ia na ka bibi e nai vunau dou qai vakawaletaka, na loloma, na bula dodonu kei na vakabauta. Sa vinaka na ka dou cakava tiko, e sega ga ni dodonu mo dou vakamamadataka na ka e dodonu me bibi duadua. 
<br /><span class="verse" id="24">24 </span>"Kemudou nai liuliu mataboko, dou tauvulona tani na namu ka dou qai tilomi na kameli! 
<br /><span class="verse" id="25">25 </span>Ena ca vei kemudou na daunivolatabu kei na Farisi, Na dauveivakaisini! Ni dou savata tikoga na taudaku ni bilo kei na disi, ia e loma sa tu kina na lomaca kei na garogaro ca. 
<br /><span class="verse" id="26">26 </span>"Kemudou na Farisi mataboko, dou vakasavasavataka mada e liu na loma ni bilo kei na disi, ena qai savasava talega vaka kina na kena taudaku. 
<br /><span class="verse" id="27">27 </span>Ena ca, vei kemudou na daunivolatabu kei na Farisi, Na dauveivakaisini! Ni dou sa vaka nai bulubulu qara vatu boro vulavula ni sa rairai savasava e tautuba, ia e loma sa sinai ena sui ni tamata mate kei na veika vakasisila. 
<br /><span class="verse" id="28">28 </span>"Dou sa vaka kina vei ira na tamata, ni dou sa rairai yalododonu vei ira, ia e loma sa sinai tu vei kemudou na dauveivakaisini kei na talaidredre. 
<br /><span class="verse" id="29">29 </span>"Ena ca, vei kemudou na daunivolatabu kei na Farisi, Na dauveivakaisini! Baleta ni dou tara e dua na vatu mei vakananumi vei ira na parofita ka ra vakamatea o ira na nomudou qase, dou qai biuta na senikau ena dela ni nodra i bulubulu na tamata dodonu, 
<br /><span class="verse" id="30">30 </span>Dou qai tukuna, kevaka me keimami a bula donumaka na gauna era bula mai kina na neimami qase, keimami na sega ni vakaitavi vata kei ira ena kena vakamatei o ira na parofita. 
<br /><span class="verse" id="31">31 </span>"O koya oqo dou sa beitaki kemudou tikoga ena nodra vakamatei na parofita. 
<br /><span class="verse" id="32">32 </span>"Na nodra i valavala na nomudou qase dou sa cakava tiko, dou kitaka sara na kena levu. 
<br /><span class="verse" id="33">33 </span>"Oi kemudou na gata, a luve ni gata gaga! Ena rawa vakacava mo dou na bula mai na veivakararawataki mai eli? 
<br /><span class="verse" id="34">34 </span>"O koya oqo, au na talai ira yani na parofita, eso na tamata vuku, kei na daunivolqatabu; eso vei ira dou na vakota kina kau veilatai, eso vei ira dou na vakanakuitataka ena nomudou vei vale ni lotu, era na vakararawataki ena vei korokoro. 
<br /><span class="verse" id="35">35 </span>Na nodra dra na tamata yalododonu e vuravura ka tekivu mai na dra i Epeli ka yacova mai na dra i Sakaraia na luve i Barakaia, ena beitaki taucoko vei kemudou, ni dou a vakamatei ira ena kedrau tadrua na vale ni soro kei na cabocabo ni soro. 
<br /><span class="verse" id="36">36 </span>Na ka dina au tukuna oqo vei kemuni, na ka kece e vakayacori mai ena mai tarai kemuni nai tabatamata oqo na kena ca. 
<br /><span class="verse" id="37">37 </span>"Isa Jerusalemi, isa Jerusalemi, ni o a vakamatei ira na parofita ka vakaviriki ira talega na talai yani ena vatu! Sa dau vaka vuqa na noqu vinakata me'u vakasoqoni ira vata na luvemu, me vaka na tina ni toa sa vakasoqoni ira na luvena ena ruku ni tabana, ia dou a sega ni taleitaka! 
<br /><span class="verse" id="38">38 </span>Dou na raica! Ni nomudou vale ena vakalalai tani mai vei kemudou; 
<br /><span class="verse" id="39">39 </span>"Au sa tukuna vei kemudou, dou na sega ni raici au tale vakadua, me yacova ni dou sa tukuna, 'Sa kalouvinaka o Koya sa lako mai ena yaca ni Turaga!"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
