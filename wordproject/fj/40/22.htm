<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa baci vosa tale ena dua na vosa vakatautauvata o Jisu vei ira ka vaka: 
<br /><span class="verse" id="2">2 </span>Na matanitu vakalomalagi sa vaka e dua na tui ena nona vakarautaka na soqo ni vakamau me baleti koya na luvena tagane, 
<br /><span class="verse" id="3">3 </span>Sa qai vakatalai ira na nona dauveiqaravi me ra lako yani, ka la'ki kacivi ira mai era sa sureti tu ki na soqo ni vakamau oqo; e sega sara ga ni dua vei ira e vinakata me lako mai. 
<br /><span class="verse" id="4">4 </span>"Sa oti oqo sa qai kaciva tale eso na nona dauveiqaravi ka tukuna vei ira, "Dou la'ki tukuna vei ira na sureti, raica sa vakarautaki oti tu nai vakayakavi ni vakamau; na noqu bulumakau levu duadua kei ira sa urouro au sa vakamatea oti, sa vakarau tu na ka kecega, dou lako mai ki na kana ni vakamau oqo." 
<br /><span class="verse" id="5">5 </span>Ia ni ra sa rogoca era qai dredre ni veivakalialiai ka ra dui lako mera la'ki cakava ga na nodra cakacaka ka so era lako ki na nona veiteitei, ka so era laki cakava ga na nodra veivoli. 
<br /><span class="verse" id="6">6 </span>"Eso vei ira era mokulaka na nona dauveiqaravi, ka vakalialia, ka vakamatea sara. 
<br /><span class="verse" id="7">7 </span>"Ia ni sa la'ki rogoca na tui nai tukutuku oqo sa cudru katakata sara ga. Sa vakatala na nona mataivalu, mera vakamatei taucoko na veivakamatei o ya, ka me kama yavu na nodra koro. 
<br /><span class="verse" id="8">8 </span>"Sa qai tukuna vei ira nona dauveiqaravi, sa vakarau tu na soqo ni vakamau, ia o ira sa sureti tu e sega ni dua vei ira sa kilikili me mai vakayagataka. 
<br /><span class="verse" id="9">9 </span>'O koya oqo mo dou qai lako ena veigaunisala, o ira kecega dou sa raica, dou sureta mai ki na soqo ni vakamau oqo.' 
<br /><span class="verse" id="10">10 </span>Era sa qai lako yani na dauveiqaravi e na veigaunisala kecega ka kauti ira kece mai era sa tu kina, se ra vinaka se ra ca. Era sa mai vakatawana taucoko kina na loma ni vale ni soqo o ira oqo. 
<br /><span class="verse" id="11">11 </span>Ia ni sa curu mai na tui me raici ira sa sureti mai oqo, sa raica sara e dua na tagane ni tiko e kea, ka sega ni daramaka tiko nai ubi ka dodonu me soli vua baleta na soqo ni vakamau oqo. 
<br /><span class="verse" id="12">12 </span>"Sa qai tarogi koya, noqu i tau, o curu rawa mai vakacava eke ni sega na nomu i ubi ni soqo ni vakamau oqo?" Sa sega ni dua na ka me cavuta rawa na tagane oqo. 
<br /><span class="verse" id="13">13 </span>"Sa tukuna na tui vei ira na nona dauveiqaravi, dou vesuka na ligana kei na yavana, ka kauti koya tani ki na butobuto e tautuba; me na dautagi kina ka vakasequruquru bati. 
<br /><span class="verse" id="14">14 </span>"Ni ra lewe levu sa kacivi, ia e lewe lailai walega sa digitaki." 
<br /><span class="verse" id="15">15 </span>Era sa qai lako na Farisi ka la'ki bukia e dua na vere, me rawa ni ra na coriti koya kina ena Nona vosa. 
<br /><span class="verse" id="16">16 </span>Era sa qai vakatala yani vua eso na nodra tisaipeli kei na so nai tokani i Eroti, me ra tukuna vua, "Qasenivuli, keitou kila ni o ni dina tiko, ka ni o Ni valatavuvulitaka vakadodonu na loma ni Kalou; ka o Ni sega ni via rerevaka e dua na tamata se na nonai tutu. 
<br /><span class="verse" id="17">17 </span>Mo ni tukuna mada mai vei keitou oqo, na cava sara mada na nomuni nanuma me baleti Sisa? E tara li me da solia vua nai vakacavaca se sega? 
<br /><span class="verse" id="18">18 </span>Ia sa kila o Jisu nai naki ca ni lomadra, ka tukuna, "Na cava dou via vakatovolei Au kina, kemudou na dauveivakaisini? 
<br /><span class="verse" id="19">19 </span>"Dou vakaraitaka mada mai vei Au e dua nai lavo." Era sa qai kauta mai vua e dua na peni. 
<br /><span class="verse" id="20">20 </span>Sa qai tukuna vei ira, nai vakatakarakara i cei oqo kei na yaca i cei e volai toka e rukuna? 
<br /><span class="verse" id="21">21 </span>Era tukuna vua, "O Sisa." Sa qai tukuna vei ira, "Mo dou solia ga vei Sisa na ka sa nei Sisa, ka mo dou solia vua na Kalou na ka sa nona na Kalou." 
<br /><span class="verse" id="22">22 </span>Ni ra sa rogoca na vosa oqo, era sa qoroqoro ga, ka biuti koya ka ra dui lako yani. Taro Na Sedusisi: Vakacava Na Tucake Tale? 
<br /><span class="verse" id="23">23 </span>Ena siga tikoga o ya era sa lako mai kina vei Koya na Sedusisi, ni ra dau tukuna ni sega na tucake tale, ka mai tarogi Koya, 
<br /><span class="verse" id="24">24 </span>Ka vaka: "Qasenivuli, e tukuna o Mosese kevaka sa mate dua na tamata, ka sega na luvena, e rawa vua na tacina me vakawatitaka na wati tuakana, na luvedrau me na qai nona nai wasewase i tuakana sa mate. 
<br /><span class="verse" id="25">25 </span>"E tiko vei keda oqo e dua na matavuvale e ratou lewe vitu na veitacini tagane, sa mate o koya ka qase ni sa vakawati oti, ka sega ni dua na luvena, sa solia o koya na watina vua na tacina sa taravi koya. 
<br /><span class="verse" id="26">26 </span>"Sa mate talega o koya ka tarava oqo, e vaka kina vei koya nai ka katolu me yacovi koya sara na kenai kavitu. 
<br /><span class="verse" id="27">27 </span>"Sa oti sa qai mate na yalewa oqo. 
<br /><span class="verse" id="28">28 </span>"O koya oqo, ni sa yaco na tucake tale mai na mate, o cei vei iratou na lewe vitu oqo ena qai watina? Ni o koya sa vakawatitaki iratou taucoko." 
<br /><span class="verse" id="29">29 </span>Sa tukuna vei ira o Jisu, na nomudou cala baleta na nomudou sega ni kila na vosa ni Kalou kei na kaukauwa ni Kalou. 
<br /><span class="verse" id="30">30 </span>Ni sa yaco na tucake tale sa sega kina na vakawati se na veivinakati me yaco na vakawati, ia eda sa na tautauvata kei ira na agilosi mai lomalagi. 
<br /><span class="verse" id="31">31 </span>Ia ena nodra tucake tale mai o ira sa mate tu, dou se sega ni wilika na ka e vosa kina vei kemudou na Kalou, ni tukuna, 
<br /><span class="verse" id="32">32 </span>Oi Au na Kalou i Eparaama, na Kalou i Aisake, kei na Kalou i Jekope? Na Kalou oqo e sega ni nodra Kalou na mate, ia sa nodra ga na bula." 
<br /><span class="verse" id="33">33 </span>Ni ra sa rogoca na lewe vuqa na nona i vakavuvuli era sa kurabui ka qoroqoro. 
<br /><span class="verse" id="34">34 </span>Ia ni ra sa rogoca na Farisi ni sogota o koya na gusudra na Sedusisi, era sa qai lako vata mai. 
<br /><span class="verse" id="35">35 </span>E dua vei ira e vu-ni-vunau, sa qai taroga Vua e dua na taro, me vakatovolei Koya, ka tukuna, 
<br /><span class="verse" id="36">36 </span>"Qasenivuli, nai vakaro cava nai vakaro levu duadua e nai vunau?" 
<br /><span class="verse" id="37">37 </span>Sa tukuna vua o Jisu, mo lomani Jiova na nomu Kalou ena yalomu taucoko, ena lomamu taucoko, kei na nomu vakasama taucoko. 
<br /><span class="verse" id="38">38 </span>"Oqo nai matai ka i vakaro levu duadua. 
<br /><span class="verse" id="39">39 </span>"Na kena i karua e tautauvata talega; mo lomana na kai nomu me vaka nomu lomani iko. 
<br /><span class="verse" id="40">40 </span>Nai vakaro e dua oqo era sema taucoko mai kina na vo tale ni vunau kei na nodra vosa na parofita. 
<br /><span class="verse" id="41">41 </span>Ni ra se vakasoqoni vata tikoga na Farisi sa tarogi ira yani o Jisu, 
<br /><span class="verse" id="42">42 </span>Ka vaka, "Na cava mada na nomudou nanuma baleti Karisito? O Koya na luvei Tevita." 
<br /><span class="verse" id="43">43 </span>Sa tukuna vei ira o Koya, ni tamata e liutaki koya tu na Yalo Tabu o Tevita sa kaci vua, Turaga, ni sa volai: 
<br /><span class="verse" id="44">44 </span>"Sa tukuna o Jiova vua na noqu Turaga, Mo dabe ena ligaqu i matau, Me yacova Ni'u sa biuti ira na Kemu meca ena rukuruku ni Yavamuni." 
<br /><span class="verse" id="45">45 </span>"Kevaka sa kacivi Koya o Tevita na Turaga, qai rawa vakacava me luvena tale?" 
<br /><span class="verse" id="46">46 </span>Sa sega ni dua me cavuta rawa vua e dua na vosa, ka tekivu mai na siga o ya ka lako yani sa sega tale ni dua me viavia vakatovolei Koya ena vosa.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
