<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai tuberi Jisu cake na Yalo Tabu ki na vanua liwa me na temaki koya kina na tevoro. 
<br /><span class="verse" id="2">2 </span>Sa dua na ka nona viakana, ni sa oti mai na nona lolo vasagavulu na siga ka vasagavulu na bogi. 
<br /><span class="verse" id="3">3 </span>Sa basika tu vua o koya na Dauveitemaki, ka tukuna vua, "Kevaka o Luve ni Kalou, mo vakarota mada na veivatu sa tu oqo, me ra yaco me madrai." 
<br /><span class="verse" id="4">4 </span>Ia sa sauma vua, ka vaka, "Ni sa volai, sa sega ni bula na tamata ena madrai duadua ga, ia ena veivosa kecega sa lako mai ena Gusu Ni Kalou." 
<br /><span class="verse" id="5">5 </span>Sa qai kauti koya cake na tevoro ki na koro tabu (Jerusalemi) ka vakadaberi koya ena delavuvu ni vale ni soro, 
<br /><span class="verse" id="6">6 </span>Sa tukuna vua, rika sobu, kevaka o Luve ni Kalou dina, ni sa volai: 'Na Kalou ena tala mai na Nona agilosi mera qarauni iko, era na maroroi iko talega mo kakua ni taulaka na Yavamu kina veivatu era." 
<br /><span class="verse" id="7">7 </span>E sauma vua o Jisu, "Sa volai talega, mo kakua ni via temaki Jiova na nomu Kalou." 
<br /><span class="verse" id="8">8 </span>Sa kauti koya tale na tevoro ki na dua na tuvuka ni ulunivanua cecere, sa qai la'ki vakaraitaka vua na veimatanitu kece e vuravura kei na kedra i ukuuku makuwaliliva kecega. 
<br /><span class="verse" id="9">9 </span>Sa qai tukuna vua, "Na ka kece o raica tu oqori au na solia vei iko, kevaka walega mo cuva sobu ka vakarokorokotaki au." 
<br /><span class="verse" id="10">10 </span>Sa tukuna vua o Jisu, mo lako tani eke Setani! Ni sa volai, 'mo vakarokorokotaki Jiova na nomu Kalou, ka qaravi Koya ga.' 
<br /><span class="verse" id="11">11 </span>Sa qai laivi koya na tevoro, ka raica, sa ra qai lako mai na agilosi me ra mai qaravi Koya. 
<br /><span class="verse" id="12">12 </span>Ni sa rogoca o Jisu ni sa biu ki valeniveivesu o Joni, sa biuti Jutia ka lako ki Kaleli. 
<br /><span class="verse" id="13">13 </span>Sa la'ki tiko e Nasareci, ka qai toso me la'ki vakaitikotiko sara i Kapenaumi ena bati ni drano o Kaleli, ena yasayasa vaka Sevuloni kei Navitalai, 
<br /><span class="verse" id="14">14 </span>Me vakataucokotaki kina na vosa sa tukuna mai o Aisea na parofita, ka vaka, 
<br /><span class="verse" id="15">15 </span>"Na vanua o Sevuloni kei na vanua o Navitalai, sa qara ki wasawasa, ena tai kadua ni Joritani, o Kaleli na vanua ni veimatanitu tani: 
<br /><span class="verse" id="16">16 </span>Era na raica kina e dua na rarama levu o ira na tamata era tiko ena butobuto, ena vanua ni yaloyalo ni mate era tiko kina, qai kida mai na rarama." 
<br /><span class="verse" id="17">17 </span>Sa tekivu sara ga e kea na nona sa vunautaka o Jisu, "Mo dou veivutuni, ni sa voleka na matanitu vakalomalagi." 
<br /><span class="verse" id="18">18 </span>Sa taubaletaka o Jisu na baravi mai Kaleli, sa raica kina e lewe rua na veitacini, o Saimoni sa vakatokai o Pita, kei na tacina o Adriu, e rau viritaki lawa tiko ki wasaliwa ni rau sa gonedau. 
<br /><span class="verse" id="19">19 </span>Sa tukuna vei rau, "Drau muri Au mai, Au na qai vakayacori kemudrau mo drau gonedau ni tamata." 
<br /><span class="verse" id="20">20 </span>E rau laiva vakasauri na nodrau lawa ka muri koya. 
<br /><span class="verse" id="21">21 </span>Ena nona taubale tale yani vakalailai ki liu, e raica tale kina e lewe rua na veitacini, o Jemesa na luvei Seveti kei Joni na tacina, e rau oneva tiko nodratou lawa vata kei tamadrau o Seveti, ena loma ni waqa. Sa kacivi rau o koya, 
<br /><span class="verse" id="22">22 </span>Ka vakasauri e rau biuta na waqa kei tamadrau, ka muri koya. 
<br /><span class="verse" id="23">23 </span>Ena veivanua kece e Kaleli e vakalakova o Jisu, e vakatavuvuli ka dau vunautaka nai tukutuku vinaka ni matanitu ni Kalou ena kena veivale ni lotu, e vakabulai ira talega kina na tamata tauvi mate kecega kei na veimate tale eso ka tu vei ira na tamata. 
<br /><span class="verse" id="24">24 </span>Sa kuruseti Siria taucoko na kena i rogorogo, era sa kauta mai kina vua na tamata era vauci tu ena veimate ka dau veivakatotogani eso, me vaka na curumi tevoro, na cuqa, na tauvi paralase; sa vakabulai ira kece o Koya. 
<br /><span class="verse" id="25">25 </span>E lewe levu kina na tamata era sa muri Koya mai Kaleli, Tikapoli, Jerusalemi, Jutia, kei na veivanua ka sivia na Joritani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
