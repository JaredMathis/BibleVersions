<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa mani vodoka o Koya e dua na waqa, ka takoso ki tai kadua ki na Nona koro dina. 
<br /><span class="verse" id="2">2 </span>Ka raica, sa kau mai vua e dua na cauravou tauvi paralase ni davo no ena nona i davodavo. Ni sa raica o Jisu na nodra vakabauta, sa tukuna vei koya sa tauvi paralase, "Luvequ, mo vakacegu; sa bokoci na nomu i valavala ca." 
<br /><span class="verse" id="3">3 </span>Era veitukunitaka eso na dau ni Vola Tabu ka ra tu e kea, "Na tamata oqo sa vosa vakacacataka na Kalou!" 
<br /><span class="verse" id="4">4 </span>Ia o Jisu ni sa kila na nodra vakanananu, sa tukuna vei ira, "Na cava sa rui ca kina na nomudou vakasama? 
<br /><span class="verse" id="5">5 </span>Na cava e rawarawa me tukuni, sa vosoti na nomu i valavala ca; se me tukuni, "Mo tucake ka lako?" 
<br /><span class="verse" id="6">6 </span>"Ia ka mo dou kila ni sa tu vua na Luve ni Tamata na kaukauwa me vosota na i valavala ca e vuravura" â€“ sa qai tukuna vei koya sa paralase, "Mo tucake, taura na nomu i davodavo ka lako ki nomudou." 
<br /><span class="verse" id="7">7 </span>Sa qai tucake o koya ka lako ki nodratou. 
<br /><span class="verse" id="8">8 </span>Ni ra sa raica na lewe vuqa na ka sa yaco, era sa qoroqoro kei na nodra vakarokorokotaka na Kalou ni solia na kaukauwa vakaoqo vua na tamata. 
<br /><span class="verse" id="9">9 </span>Ni sa biuta mai na vanua o ya o Jisu, sa raica e dua na tamata na yacana o Maciu ni dabe tiko ena vale ni volavola ni soli vakacavacava. Sa tukuna yani vua, "Mo muri au." Sa mani tucake o koya ka muri Koya. 
<br /><span class="verse" id="10">10 </span>Ni sa la'ki dabe me kana o Jisu ena teveli, ka raica, e lewe levu vei ira na daukumuni vakacavacava kei ira na tamata i valavala ca era lako mai ka mai dabe vakavolivoliti Jisu kei ira na nona tisaipeli. 
<br /><span class="verse" id="11">11 </span>Ni ra sa raica na ka oqo o ira na Farisi, era tukuna vei iratou na nona tisaipeli, "Na cava na vuna e kanavata kina kei ira na daukumuna nai vakacavacava kei ira na tamata i valavala ca o koya na nomudou qasenivuli?" 
<br /><span class="verse" id="12">12 </span>Ni sa rogoca oqo o Jisu, sa tukuna vei ira, na vuniwai e sega ni yaga vei ira sa bula vinaka, ia vei ira ga sa tauvi mate. 
<br /><span class="verse" id="13">13 </span>"Ia mo dou lako ka la'ki vulica nai balebale ni vosa oqo: 'Au sega ni vinakata na ka dou vakacabora, Au vinakata na yalo e loloma dina.' Au sega ni lako mai me'u kacivi ira sa dodonu tu, ia o ira ga sai valavala ca me ra veivutuni." 
<br /><span class="verse" id="14">14 </span>Era sa qai lako mai vua na tisaipeli i Joni, ka mai taroga, "Na cava beka keimami dau lolo kina kei ira na Farisi, ia o iratou na nomu tisaipeli e sega ni ratou dau lolo?" 
<br /><span class="verse" id="15">15 </span>Sa tukuna vei ratou o Jisu, e rawa li meratou vakaloloku na weka ni tagane sa vakawati ni se tiko o koya vata kei ratou? Ia ena yaco mai na siga ena qai kau tani kina o koya mai vei ratou, e kea e ratou sa na qai lolo kina. 
<br /><span class="verse" id="16">16 </span>Ena sega ni rawa me botana e dua na i sulu madra mai na tiki ni sulu vou; ni na kadresu nai botani o ya ia esa na qai kadresu levu sara. 
<br /><span class="verse" id="17">17 </span>"Na tavaya makawa ena sega ni rawa me sova kina na waini vou, ena rawa ni kacabote na tavaya ka tasova era na waini, ka vakacacani na tavaya. Ia ni sova ga na waini vou kina tavaya vou e rau na maroroi ruarua." 
<br /><span class="verse" id="18">18 </span>Ni se vosa tikoga o koya vei ira, raica, sa lako mai e dua na i liuliu ni vanua ka mai tekiduru sobu e matana, ka vaka, "Se qai mate walega oqo na Luvequ goneyalewa, ia mo lako mai ka tabaki koya ena ligamu ena qai bula tale kina." 
<br /><span class="verse" id="19">19 </span>Sa tucake o Jisu ka muri koya, vakatalega kina o ira na nona tisaipeli. 
<br /><span class="verse" id="20">20 </span>Ka vakasauri, e dua na marama tauvi turi dra balavu sa tinikarua na yabaki na kena dede, sa lako mai dakuna ka tara na tutu ni nona i sulu. 
<br /><span class="verse" id="21">21 </span>Ni sa tukuna lo e lomana, "Kevaka walega me'u tara na nona i sulu, au sa na vakabulai." 
<br /><span class="verse" id="22">22 </span>Ia sa vuki o Jisu, ni sa raici koya sa tukuna, "Luvequ, mo yalo vakacegu, na nomu vakabauta sa vakabulai iko." Na auwa vata ga o ya sa vakabulai kina na marama oqo. 
<br /><span class="verse" id="23">23 </span>Ni sa curu o Jisu kina nona vale nai liuliu ni vanua, sa raici ira na dau-uvu-ivakatagi ni mate ni ra uvui-vakatagi kei na domo ni tagi lagalaga sa sega ni cegu rawa, 
<br /><span class="verse" id="24">24 </span>Sa tukuna vei ira, "Dou vagalala tani mada, na goneyalewa oqo e sega ni mate, ia e moce ga." Era sa qai dredrevaki koya ka vakalialia. 
<br /><span class="verse" id="25">25 </span>Ia ni ra sa lako taucoko i tuba na lewe vuqa, sa qai lako o koya ka taura na ligana, sa duri cake na goneyalewa oqo. 
<br /><span class="verse" id="26">26 </span>Nai tukutuku ni ka oqo e kuruseta na vanua taucoko o ya. 
<br /><span class="verse" id="27">27 </span>Ni biuta mai na vanua o ya o Jisu, e rau sa muri koya mai e lewe rua na tamata mataboko e rau kacivaka tiko mai, ka vaka "Na luvei Tevita ni yalololoma mada mai vei keirau!" 
<br /><span class="verse" id="28">28 </span>Ni sa la'ki curu o koya ki loma ni vale, rau sa lako mai vua na tamata mataboko. Sa tarogi rau o Jisu, "Drau vakabauta li ni'u rawa ni vakabulai kemudrau?" E rau sauma vua, "Io, Turaga." 
<br /><span class="verse" id="29">29 </span>Sa qai tara na matadrau, ka tukuna, "Me vaka na nomudrau vakabauta me yaco vaka kina vei kemudrau." 
<br /><span class="verse" id="30">30 </span>Sa qai rai na matadrau. Sa vakaroti rau kina o Jisu, ka vaka, "Drau raica me kakua ni dua e kila." 
<br /><span class="verse" id="31">31 </span>Ia ni rau sa lako yani, e rau sa sega tale ni qai via tabonaka, ena nodrau sa vakatetea na kena i tukutuku ena vanua taucoko o ya. 
<br /><span class="verse" id="32">32 </span>Ni ratou sa lako tale yani i tuba, ka raica, era sa kauta mai vua e dua na tamata sa curumi tevoro ka galu. 
<br /><span class="verse" id="33">33 </span>Ni sa vosa na galu ka cemuri na tevoro era sa qoroqoro ga na tamata, ka vaka, "Se bera ni dua na ka vaka oqo me bau laurai e Isireli!" 
<br /><span class="verse" id="34">34 </span>Ia era sa tukuna na Farisi, "Sa cemuri ira tani na tevoro o koya ena kaukauwa ni nodra i liuliu levu na tevoro." 
<br /><span class="verse" id="35">35 </span>Sa vakalakova o Jisu na vei koro lelevu kei na vei koro lalai, ena nona vakatavuvuli ena vei vale ni lotu kei na nona vunautaka na i tukutuku vinaka ni matanitu, e vakabulai ira sa tauvimate kei na veimatevakatevoro ka tu vei ira na tamata. 
<br /><span class="verse" id="36">36 </span>Ia ni sa raici ira na lewe vuqa, sa yavalati koya na loloma, ni ra sa oca ka talabusese tu me vaka na sipi sa sega na kena i vakatawa. 
<br /><span class="verse" id="37">37 </span>Sa qai tukuna vei ira na nona tisaipeli, sa levu dina na vuata e tu me tamusuki sa lewe lailai ga o ira me mai tamusuka. 
<br /><span class="verse" id="38">38 </span>"O koya oqo mo dou masu vua na Turaga sa Nona na vuata me tamusuki, me vakalevutaka mai na tamata cakacaka me ra mai tamusuka."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
