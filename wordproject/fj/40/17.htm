<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 17 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
<span class="chapread">17</span>
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 17</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa oti e ono na siga sa qai kauti Pita, Jemesa kei Joni na tacina, o Jisu ki na dua na ulunivanua cecere ka sega tale ni dua me ratou lako vata; 
<br /><span class="verse" id="2">2 </span>Ka sa vakamataliataki o Koya e matadratou. Na Matana sa serau me vaka na matanisiga, kei na nonai sulu sa ramase ka vulavula sara. 
<br /><span class="verse" id="3">3 </span>Ka raica, sa rairai mai vei iratou o Mosese kei Ilaijia, e rau sa veivosaki kei Koya. 
<br /><span class="verse" id="4">4 </span>Sa qai vosa o Pita ka tukuna vei Jisu, "Turaga sa rui talei na nodatou tiko eke, kevaka o Ni vinakata, e rawa ni keitou cakava sara ga oqo e tolu na vale vakacevaceva: Me dua e Nomuni, dua me nei Mosese, ka dua me nei Ilaijia." 
<br /><span class="verse" id="5">5 </span>Ni se vosa tikoga o Koya, raica, sa vakarurugi iratou mai e dua na o lumilumisa; ka vakasauri sa rogo mai e dua na domo nai na o, ka vaka, "Oqo na Luvequ, Au dau rekitaki Koya vakalevu. Dou vakarorogo vua!" 
<br /><span class="verse" id="6">6 </span>Ni ratou sa rogoca na vosa oqo na tisaipeli, e ratou sa davo sobu ka rere vakalevu. 
<br /><span class="verse" id="7">7 </span>Ia sa lako mai o Jisu ka tarai iratou ka tukuna, "Dou tucake, dou kakua ni rere." 
<br /><span class="verse" id="8">8 </span>Ni ratou sa rai cake yani, sa sega tale ni dua me ratou raica ia o Jisu duadua ga. 
<br /><span class="verse" id="9">9 </span>Ni ratou sa siro sobu mai e na ulunivanua, sa vakaroti iratou o Jisu, ka vaka, "Dou kakua sara ni tukuna vua e dua me yacova mada ni sa tucake mai na mate na Luve ni Tamata." 
<br /><span class="verse" id="10">10 </span>E ratou sa qai tarogi koya na nona tisaipeli, ka vaka, "Na cava era tukuna kina na dauni Vola Tabu ni dodonu me na lako mai liu o Ilaijia?" 
<br /><span class="verse" id="11">11 </span>E sauma vei ratou o Jisu, ka tukuna, e dina sa liu mai o Ilaijia, me vakavinakataki rawa na veika kece. 
<br /><span class="verse" id="12">12 </span>"Ia Au tukuna vei kemudou ni sa lako oti mai o Ilaijia, era qai sega ni kilai koya ka levu sara na ka lialia era vakayacora vua. Ena vaka kina na Luve ni Tamata ena nodra na vakarau vakayacora vua nai tovo kaukauwa." 
<br /><span class="verse" id="13">13 </span>E ratou sa qai vakasamataka rawa na tisaipeli, ni sa tukuni Joni na dauveipapitaiso vei ratou. 
<br /><span class="verse" id="14">14 </span>Ni ratou sa yaco mai vei ira na lewe vuqa, sa lako mai vua e dua na tagane, ka mai tekiduru sobu e Matana ka tukuna, 
<br /><span class="verse" id="15">15 </span>"Turaga, ni lomani koya mada na Luvequ tagane, ni sa dau tauvi koya vakalevu na cuqa; e so na gauna e dau vakatoqiqi ki na buka, ka so na gauna e dau vakatoqiqi i wai. 
<br /><span class="verse" id="16">16 </span>"Ni'u kauti koya mai vei iratou na nomuni tisaipeli, ia e ratou sega ni vakabula rawa." 
<br /><span class="verse" id="17">17 </span>Sa tukuna o Jisu, "Nai tabatamata sega ni vakabauta ka sega ni macala, sa balavu na noqu tiko vata kei kemudou? A cava na dede ni Noqu vosoti kemudou? Dou kauti koya mai kike vei Au. 
<br /><span class="verse" id="18">18 </span>Sa qai vunauca na tevoro o Jisu ka sa lako mai vua; ena auwa o ya sa vakabulai kina o koya na gonetagane oqo. 
<br /><span class="verse" id="19">19 </span>E ratou sa qai lako vuni mai na tisaipeli vei Jisu ka tarogi Koya, ka vaka, "Na cava keitou sega kina ni rawa ni cemuria na tevoro?" 
<br /><span class="verse" id="20">20 </span>Sa tukuna vei iratou o Jisu, baleta ga na nomudou sega ni vakabauta; Au tukuna vei kemudou, kevaka na nomudou vakabauta me vaka na sore ni musita, dou na tukuna kina uluinivanua, mo toso eke ka toso ki kea, ena toso o koya; ena sega ni dua na ka e dredre vei kemudou. 
<br /><span class="verse" id="21">21 </span>"Na kena mataqali e vaka o koya oqo ena sega ni rawa me lako tani, ka vakavo ga ena masu kei na lolo." 
<br /><span class="verse" id="22">22 </span>Ni ratou tiko mai Kaleli sa tukuna vei ratou o Jisu, na Luve ni Tamata sa na vakarau me soli yani ki na ligadra na tamata, 
<br /><span class="verse" id="23">23 </span>"Era na vakamatei Koya, ena i katolu ni siga ena qai tucake tale." Sa luvuci ira vakalevu na lomabibi e nai tukutuku oqo. 
<br /><span class="verse" id="24">24 </span>Ni ratou sa yaco mai i Kapenaumi era sa lako mai vei Pita o ira na daukumuni vakacavacava ni vale ni lotu, ka tukuna vua, na nomu qasenivuli e solia tiko na Nona silini vakacavacava ni vale ni lotu se sega? 
<br /><span class="verse" id="25">25 </span>Sa tukuna o koya, "Io." Ni sa la'ki curu o koya i vale, sa vosa vua o Jisu, ka vaka, "Na cava mada na nomu nanuma, Saimone? Vei rau na rua oqo, o cei mada era na tauri vakacavacava mai vua o ira na tui kei vuravura, vei ira ga na luvedra se vei ira na vulagi?" 
<br /><span class="verse" id="26">26 </span>E sauma o Pita, "Vei ira na vulagi." Sa tukuna vua o Jisu, sa dodonu me galala mai kina o ira na luvedra. 
<br /><span class="verse" id="27">27 </span>"Ia, me caka ga, me kakua kina ni da cala vei ira, mo lako i matasawa ka viritaka nomu wa ni siwa ka taura nai matai ni ika e rawa mai. Ni o sa dolava na gusuna, o na raica ni tiko kina na i lavo; mo kauta sara nai lavo oqori ka la'ki solia vei ira me nodaru soli vata."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
