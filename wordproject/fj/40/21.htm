<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni ratou sa volekati Jerusalemi mai, ka yacovi Becivaki, ena ulunivanua ni olive, sa qai tala o Jisu e lewe rua na tisaipeli, 
<br /><span class="verse" id="2">2 </span>Sa tukuna vei rau, drau lako kina koro ka tiko mai ena yasana kadua, vakasauri drau na raica e dua na asa ni vesu tu, kei na luvena lailai ena tu e yasana. Drau sereka na kena dali ka kauta mai ki ke vei Au. 
<br /><span class="verse" id="3">3 </span>"Kevaka e dua na tamata me tarogi kemudrau, drau tukuna vua, ni sa gadrevi mai vua na Turaga, ena sega ni bera na nona vakadonua mo drau kauta mai." 
<br /><span class="verse" id="4">4 </span>Sa vakayacori na ka taucoko oqo me na vakataucokotaki kina na vosa ni parofita, ka vaka: 
<br /><span class="verse" id="5">5 </span>Tukuna vua na luvei Saioni yalewa, 'raica, sa lako mai na nomu tui, sa yalomalumalumu ka vodo tiko mai ena asa, kei na dua na luve ni asa." 
<br /><span class="verse" id="6">6 </span>E rau sa lako na tisaipeli ka kitaka vaka kina na ka e tukuna vei rau o Jisu. 
<br /><span class="verse" id="7">7 </span>Rau sa qai kauta mai na asa kei na luvena, e rau sa qai tevuka e delana na nodrau i sulu, ka qai vakadaberi Koya yani kina. 
<br /><span class="verse" id="8">8 </span>E lewe levu sara na tamata era tevuka na nodra i sulu e gaunisala; eso era musuka na taba ni kau ka viritaka e gaunisala. 
<br /><span class="verse" id="9">9 </span>Vei ira na lewe vuqa eso era muri koya ka so era liu tiko vua, ka ra kailavaka tiko, ka vaka: "Osana vua na luvei Tevita! Sa kalouvinaka o Koya sa lako mai Ena yaca ni Turaga! Osana sa cecere sara!" 
<br /><span class="verse" id="10">10 </span>Ni sa curumi Jerusalemi mai o Koya, sa yavala na koro taucoko, ka ra tukuna, "O cei na tamata oqo?" 
<br /><span class="verse" id="11">11 </span>Era sa tukuna na lewe vuqa, "Oqo gona o Jisu, na parofita mai Nasareci e Kaleli." 
<br /><span class="verse" id="12">12 </span>Sa qai lako sobu kina vale ni soro ni Kalou, ka cemuri ira tani na volivoli kei ira na volivolitaki tu ena loma ni vale ni soro, e ceburaka ka vukica sobu na teveli ni veisau i lavo kei na nodra i dabedabe na dau volitaki ruve. 
<br /><span class="verse" id="13">13 </span>Sa tukuna vei ira, "Sa volai, na Noqu vale ena vakatokai me vale ni masu, ia dou sa cakava me nodra qara na daubutako." 
<br /><span class="verse" id="14">14 </span>Era sa qai lako mai vua ki na vale ni soro o ira na mataboko kei ira na lokiloki, a sa vakabulai ira o Koya. 
<br /><span class="verse" id="15">15 </span>Ia ni ra sa raica o ira na bete levu kei ira na Daunivolatabu na veika veivakurabuitaki sa cakava o Koya, kei na nodra kailavaka tiko na gone lalai ena loma ni vale ni soro na vosa oqo, "Osana vua na luvei Tevita!" Sa dua na ka nodra cudru, 
<br /><span class="verse" id="16">16 </span>Era sa tukuna vei Koya, "O sa rogoca na ka era kailavaka tiko mai?"Sa tukuna vei ira o Jisu, "Io, se bera ga ni dou wilika, Ena gusudra na gone lalai kei ira se keveta tiko Ena lako mai kina na vakavinavinaka e uasivi sara?" 
<br /><span class="verse" id="17">17 </span>Sa qai biuti ira ka lako ena yasa ni koro me lako vaki ki Pecani, ka la'ki moce kina. 
<br /><span class="verse" id="18">18 </span>Ena gauna sa lesu tiko kina o Koya ki na koro ni sa mataka mai, sa qai viakana. 
<br /><span class="verse" id="19">19 </span>Sa raica e dua na vuni lolo ena bati ni sala, a sa lakova mai ka raica walega na drauna sa sega ni bau vua, sa tukuna kina, "mo kua tale ni vua vakadua." E vakasauri ni sa malai sobu na vuni lolo. 
<br /><span class="verse" id="20">20 </span>Ni ratou sa raica na tisaipeli e ratou sa qoroqoro, ka tukuna, "E vakaevei mada na malai vakasauri ni vuni lolo oqo?" 
<br /><span class="verse" id="21">21 </span>Sa qai tukuna vei iratou o Jisu, E dina au sa tukuna vei kemudou, kevaka e tiko vei kemudou na vakabauta ka me kua vei kemudou na vakatitiqa, dou na sega walega ni cakava na ka e yaco ena vuni lolo, ia dou na rawata talega mo dou tukuna ki na ulunivanua oqo, mo toso tani ka dromu yani ena loma ni wasawasa, ena yaco vaka kina. 
<br /><span class="verse" id="22">22 </span>"Kei na cava ga dou kerea ena masu ni dou vakabauta, dou na rawata." Era Sa Vakatarotaroga Na Vakatulewa Nei Jisu 
<br /><span class="verse" id="23">23 </span>Ni sa lako mai ki na vale ni soro o Koya, era sa qai vakavosataki Koya o ira na bete levu kei ira na qase ni lotu ena gauna sa vakatavuvuli tiko kina, ka vaka, "na kaukauwa cava e tiko vei iko o cakava tiko kina na veika oqo? O cei e solia vei iko na vakatulewa oqo? 
<br /><span class="verse" id="24">24 </span>Ia sa vosa o Jisu ka sauma vei ira, Au na tarogi kemudou talega ena dua na taro, kevaka mo dou sauma mai vei au, au na qai tukuna vei kemudou na lewa i cei Au cakava tiko kina na veika oqo: 
<br /><span class="verse" id="25">25 </span>"E vu mai vei na veipapitaisotaki i Joni? Mai lomalagi se mai vua na tamata?" Era sa veivosaki ka vaka, kevaka eda na tukuna mai lomalagi, ena qai tukuna o Koya vei keda, Na cava ga dou sega ni vakabauti Koya kina? 
<br /><span class="verse" id="26">26 </span>"Ia kevaka eda tukuna, mai vua na tamata, meda qarauni ira tiko na lewe vuqa ni ra na tarai keda, ni ra sa wiliki Joni tu ga me parofita!" 
<br /><span class="verse" id="27">27 </span>Era sa qai sauma vei Jisu ka vaka, "keimami sa sega ni kila." Sa qai tukuna o Koya, Au na sega talega ni tukuna vei kemudou se lewai cei Au cakava tiko kina na veika oqo. 
<br /><span class="verse" id="28">28 </span>"Ia na cava mada nomudou vakasama? E dua na tamata e tiko erua na luvena tagane, sa lako o koya vei koya e qase ka tukuna, Luvequ mo lako sara ga ni kua ka la'ki cakacaka ena noqu veiloga ni vaini. 
<br /><span class="verse" id="29">29 </span>Sa tukuna na luvena, 'au na sega, E muri sa qai veivutunitaka, ka qai la'ki cakacaka. 
<br /><span class="verse" id="30">30 </span>Sa qai lako tale vei koya e gone vei rau ka la'ki tukuna na ka vata ga sa cavuta oti sa tukuna koya sa gone, au na lako saka, ia qai sega ni lako. 
<br /><span class="verse" id="31">31 </span>"O cei vei rau oqo e cakava na loma i Tamana?" era tukuna vua, "O koya e qase vei rau." Sa tukuna vei ira o Jisu, e dina sara, na ka oqo au tukuna vei kemudou, ni o ira na daukumuni vakacavacava kei ira na dauvolitaki ira, era na rawata na matanitu ni Kalou mai vei kemudou. 
<br /><span class="verse" id="32">32 </span>Ni o Joni e lako sara ga mai vei kemudou ena yalododonu, ka dou qai sega ni vakabauti koya; ia o ira na daukumuni vakacavacava kei ira na dauvolitaki ira era vakabauti koya; oi kemudou dou sa raica dou qai vakawaletaka, e muri dou sa qai vakabauti koya. 
<br /><span class="verse" id="33">33 </span>"Dou rogoca tale e dua na vosa vakatautauvata: sa dua nai taukei ni qele sa tea e dua na nona veiloga vaini ka qai viribaita wavoki, sa tara e dua na vale me baleta nai vakatawa, sa qai lisitaka vei ira nai vakatawa ni vaini ka lako o koya kina dua na vanua vakayawa. 
<br /><span class="verse" id="34">34 </span>Ni sa yaco mai na gauna ni tatamusuki sa qai vakatala o koya eso na nona dauveiqaravi, me ratou lako vei ira nai vakatawa ni loga vaini mera solia mai eso na nonai wasewase. 
<br /><span class="verse" id="35">35 </span>Era sa qai tauri ira na nona dauveiqaravi o ira nai vakatawa ni veiloga vaini, ka mokulaki e dua, e dua tale era vakamatea ka dua tale era qai vakavirika ena vatu. 
<br /><span class="verse" id="36">36 </span>Sa qai vakatala tale o koya, e levu cake na nona dauveiqaravi, na ka vata ga e vakayacori vei ratou nai matai e caka tale vei iratou oqo. 
<br /><span class="verse" id="37">37 </span>Na ka sa qai cakava o koya me sa vakatala sara ga na luvena dina, 'Ni nona nanuma era na dokai koya ni sa luvena.' 
<br /><span class="verse" id="38">38 </span>"ia ni ra sa raica na luvena nai vakatawa ni vei loga vaini, era sa tukuna, oqo sara ga na luvena me na sosomitaki koya e muri, meda lako, ka vakamatei koya me noda na nonai votavota.' 
<br /><span class="verse" id="39">39 </span>Era sa tauri koya vakaukauwa ka yarataka tani mai ena veiloga vaini, era sa qai vakamatei koya. 
<br /><span class="verse" id="40">40 </span>"O koya oqo ni sa na lako mai nai taukei dina ni veiloga vaini, a cava ena kitaka o koya vei ira nai vakatawa ni veiloga vaini?" 
<br /><span class="verse" id="41">41 </span>Era sa tukuna vua, "me vakamatei ira na tamata ca oqo o koya, ka me lisitaka na nona veiloga vaini vei ira eso tale nai vakatawa ni veiloga vaini, o ira era rawa ni qai solia vua na nonai votavota mai na ka sa tamusuki rawa." 
<br /><span class="verse" id="42">42 </span>Sa tukuna vei ira o Jisu, dou se bera beka ni wilika e nai Vola Tabu: Na vatu era sa cata o ira na matai ni vale sa yaco me kena i vakadei ena tutu ni vale. Oqo na cakacaka i Jiova, sa ka veivakurabuitaki ni da raica? 
<br /><span class="verse" id="43">43 </span>"O koya oqo Au tukuna vei kemudou, ena kau tani mai vei kemudou na matanitu ni Kalou ka soli vei ira eso tale na matanitu ka rawa ni ra vuataka tiko na vuana dina. 
<br /><span class="verse" id="44">44 </span>"Vei koya ena lutu ki na vatu oqo ena ramusu; ia ke dua e lutuki koya, ena dasila vakamatailalai." 
<br /><span class="verse" id="45">45 </span>Ni ra sa rogoca o ira na bete levu kei ira na Farisi na nona vosa vakatautauvata, era sa siqema rawa ni vosataka tikoga na ka me baleti ira. 
<br /><span class="verse" id="46">46 </span>Ia era sa vinakata sara ga mera tauri koya vakaukauwa, era sa mani rerevaki ira na lewevuqa, ni ra kila ni sa parofita o Koya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
