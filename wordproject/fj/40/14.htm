<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena gauna o ya, sa rogoca o Eroti na ka levu, nai tukutuku kei Jisu. 
<br /><span class="verse" id="2">2 </span>Sa tukuna vei ira na nona dauveiqaravi, "oqo o Joni na dauveipapitaiso; sa tucake tale mai na mate, o koya oqo sa curumi koya tiko kina na kaukauwa oqo." 
<br /><span class="verse" id="3">3 </span>Ni sa tauri Joni tu vakavesu o Eroti ena vale ni veivesu, me baleti koya na marama o Erotiasi na wati Vilive na tuakana. 
<br /><span class="verse" id="4">4 </span>Baleta ena nona tukuna vua o Joni, Ni sega ni dodonu na nodrau tiko vata kei na marama oqo." 
<br /><span class="verse" id="5">5 </span>Sa vinakata sara ga kina o koya me sa vakamatea, sa mani rerevaki ira tale na lewe vuqa, baleta ni ra sa vakatoka tiko me parofita. 
<br /><span class="verse" id="6">6 </span>Ia ena soqo ni marau ni nona siga ni sucu o Eroti, e mai meke kina e matadra na luvei Erotiasi gone yalewa, sa dua na ka na nona marau o Eroti. 
<br /><span class="verse" id="7">7 </span>O koya oqo sa mani cavuta kina o koya vua na goneyalewa oqo na nona yalayala, ka vaka, na ka ga o vinakata au na vakayacora vei iko. 
<br /><span class="verse" id="8">8 </span>Na goneyalewa oqo sa qai mai tukuna na ka sa vakavulica mai vua o tinana, ka vaka, "mo solia ga mai vei au na ulu i Joni na dauveipapitaiso ena dua na tere." 
<br /><span class="verse" id="9">9 </span>Sa veivutuni na tui; sa bera ni sa nona yalayala oti tu kei na vukudra talega na vei turaga era dabe vata tiko kei koya, sa mani vakarota kina me soli vua na nona kerekere. 
<br /><span class="verse" id="10">10 </span>Sa tala kina eso me la'ki musuka mai na domo i Joni mai na loma ni vale ni veivesu. 
<br /><span class="verse" id="11">11 </span>Sa qai kau mai na uluna ena dua na tere, ka mai soli sara vua na goneyalewa, sa qai la'ki solia sara o koya vei tinana. 
<br /><span class="verse" id="12">12 </span>Era sa qai lako mai na nona tisaipeli me kauta na yagona ka la'ki buluta sara, era sa qai lako vei Jisu mera vakaraitaka Vua. 
<br /><span class="verse" id="13">13 </span>Ni sa rogoca o Jisu, sa biuta mai na vanua o ya ena dua na waqa, ka soko taudua ki na dua na vanua e lala. Ia ni ra sa rogoca na lewe vuqa, era sa biuta mai na nodra veikoro ka taubale muri koya. 
<br /><span class="verse" id="14">14 </span>Sa tu o Jisu ka raici ira na lewe vuqa ni ra sa muri koya mai; sa yavalati Koya na loloma ena vukudra, ka vakabulai ira kece mai na nodra tauvimate. 
<br /><span class="verse" id="15">15 </span>Ni sa yakavi mai, era sa lako mai vua na nona tisaipeli, ka tukuna, "oqo na vanua dravuisiga, sa bera na ka taucoko ni sa totolo mai na karobo. Mo ni vakatalai ira na lewe vuqa oqo ki na veikorokoro mera la'ki volia kina na kedra." 
<br /><span class="verse" id="16">16 </span>Ia sa tukuna vei iratou o Jisu, "E sega ni vinaka mera lako tani. Dou solia ga vei ira na kakana mera kania." 
<br /><span class="verse" id="17">17 </span>E ratou sa qai tukuna vua, "E tikoga oqo vei keitou e lima walega nai buli madrai kei na rua na ika." 
<br /><span class="verse" id="18">18 </span>Sa tukuna o koya, "Dou kauta mai ki ke vei Au." 
<br /><span class="verse" id="19">19 </span>Sa qai vakaroti ira na lewe vuqa me ra dabe sobu ena qele. Sa taura na lima nai buli madrai kei na rua na ika ka tacake ki Lomalagi me vosavakalouvinakataka, sa qai dovia nai buli madrai ka solia vei ratou na tisaipeli; o iratou na tisaipeli e ratou solia sara vei ira na lewe vuqa. 
<br /><span class="verse" id="20">20 </span>Era sa kana kecega ka mamau, na vo ni kakana e ratou vakasinaita kina e tinikarua na ketekete. 
<br /><span class="verse" id="21">21 </span>O ira na kana e rauta ni ra lewe lima na udolu oqo na tagane ga, ka sega ni wili kina o ira na yalewa kei na gone. 
<br /><span class="verse" id="22">22 </span>Vakasauri na nona sa vakavodoki iratou na nona tisaipeli o Jisu ena waqa, me ratou liu yani ki tai kadua, me se tei vakatalai ira lesu na lewe vuqa o Koya. 
<br /><span class="verse" id="23">23 </span>Ni sa vakatalai ira lesu o Koya, sa qai lako cake taudua o Koya ki na ulunivanua me la'ki masu. Ia ni sa karobo mai sa tiko duadua ga e kea o Koya. 
<br /><span class="verse" id="24">24 </span>Ia na waqa ena gauna oqo sa taudonuya sara tu ga na loma ni wasaliwa, e dua na cagi liwa vakasauri e qai vakatubura na biau ka yavalati sara vakalevu na waqa. 
<br /><span class="verse" id="25">25 </span>Ni sa yacova mai nai kava ni wase ni bogi sa qai lako vei iratou o Jisu, a sa taubale e dela ni wai. 
<br /><span class="verse" id="26">26 </span>Ni ratou sa raica na tisaipeli ni sa taubale tiko e dela ni wai e ratou sa domubula, ka tukuna, "E dua na Yalo Bula!" E ratou sa veitagici ena rere. 
<br /><span class="verse" id="27">27 </span>Ia ka vakasauri sa vosa yani vei iratou o Jisu, ka vaka, "Dou vakacegu! Oi Au ga qo; Dou kakua ni rere." 
<br /><span class="verse" id="28">28 </span>Sa qai tukuna yani vua o Pita, "Turaga kevaka sai Kemuni dina oqori, mo vakarota mai vei au me'u taubale yani vei Kemuni e dela ni wai." 
<br /><span class="verse" id="29">29 </span>Sa tukuna yani o Koya, "Lako mai." A sa lako tani mai ena waqa o Pita, ka taubale e dela ni wai me lako vei Jisu. 
<br /><span class="verse" id="30">30 </span>Ia ni sa raica o koya na kaukauwa ni cagi, a sa rere; ka tekivu me sa dromu sobu vakamalua sa qai kaci, ka vaka, "Turaga, ni vakabulai au!" 
<br /><span class="verse" id="31">31 </span>E vakasauri ga ni sa dodoka yani na ligana o Jisu ka tauri koya, ka tukuna vua, "Tamata lailai na nomu vakabauta o iko, na cava o sega ni dei kina?" 
<br /><span class="verse" id="32">32 </span>Ena gauna e rau sa vodo kina i waqa, sa ruru na cagi. 
<br /><span class="verse" id="33">33 </span>Era sa qai lako mai ka vakarokoroko Vua o ira sa tiko ena loma ni waqa, ka tukuna, "sai Kemuni dina na Luve ni Kalou." 
<br /><span class="verse" id="34">34 </span>Ni ra yaco yani ki tai kadua, e ra sa lako ki na vanua vaka Kenisareti. 
<br /><span class="verse" id="35">35 </span>Ni ra sa kila nai taukei e kea ni sa tiko o Koya, era sa vakauitukutuku ki na veivanua vakavolivolita, mera lako taucoko mai Vua o ira kece sa tauvimate. 
<br /><span class="verse" id="36">36 </span>Ka ra sa kerei koya ke rawa ni ra tara walega na bele ni nona i sulu. A ra sa bula o ira kecega sa tara.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
