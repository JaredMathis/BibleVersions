<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 27 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a>
<span class="chapread">27</span>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 27</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa mataka mai, era sa qai bukia na vere kei Jisu me sa vakamatei o ira na bete levu kei ira na qase ni lotu. 
<br /><span class="verse" id="2">2 </span>Ni ra sa vesuki koya, era sa qai kauta me la'ki soli ki na liga i Ponito Pailato na kovana.  Sa Kunati Koya Ga O Jiutasa  
<br /><span class="verse" id="3">3 </span>O Jiutasa, o koya ka volitaki Koya ni sa raica sa na vakamatei dina o Jisu, sa qai veivutunitaka na ka e cakava, ka vakasuka lesu na tolusagavulu na tiki ni siliva vei ira na bete levu kei ira na qase, 
<br /><span class="verse" id="4">4 </span>Ka tukuna, 'Au sai valavala ca niu volitaki Koya na dra sega cala.' Era sa tukuna vua, na cava me mai neitou kina? Oqori na nomu leqa ga o iko!' 
<br /><span class="verse" id="5">5 </span>Sa taura o koya na tolusagavulu na tiki ni siliva ka viritaka sobu ena vale ni soro ka lako yani i tuba ka la'ki kunati koya kina. 
<br /><span class="verse" id="6">6 </span>Ia era sa taura na tiki ni siliva na bete levu ka tukuna, 'sa sega ni vakatarai ena noda lawa me biu ki nai yau ni lotu na ka oqo, baleta ni i sau ni dra.' 
<br /><span class="verse" id="7">7 </span>Era sa bosea ka lomavata me sa voli kina na tiki ni qele e dau vakayagataki mai vei ira na dautuli kuro, me ra dau la'ki buluti kina na kai veimatanitu tani. 
<br /><span class="verse" id="8">8 </span>O koya oqo sa vakatokai kina na qele o ya me qele ni dra ka yacova mai na siga ni kua. 
<br /><span class="verse" id="9">9 </span>Sa mai vakataucokotaki kina na vosa i Jeremaia na parofita, ka vaka, 'era sa taura e tolusagavulu na tiki ni siliva, na kena i voli o Koya sa volitaki, me vaka era a voli koya kina na luvei Isireli, 
<br /><span class="verse" id="10">10 </span>Ka ra sa solia kina dautuli kuro mei sau ni qele, me vaka sa liutaki au kina na Turaga.'  O Jisu Ena Mata I Pailato  
<br /><span class="verse" id="11">11 </span>Sa la'ki tucake tu o Jisu ena matana na kovana. Ka sa tarogi Koya na kovana ka vaka, 'O iko dina li na nodra Tui na Jiu?' Sa tukuna vua o Jisu, 'Sa dina na ka o tukuna.' 
<br /><span class="verse" id="12">12 </span>Ni ra sa beitaki Koya na bete levu kei ira na qase ni lotu, sa galu ga o Koya. 
<br /><span class="verse" id="13">13 </span>Sa tukuna vua o Pailato, 'O sega tiko beka ni rogoca na veika era cavuta tiko me baleti iko o ira qo?' 
<br /><span class="verse" id="14">14 </span>Ia sa kurabui vakalevu na kovana, ni sega sara ga ni bau dua na mala ni vosa me cavuta mai.  Nai Sosomi Kei Parapa  
<br /><span class="verse" id="15">15 </span>Ena gauna ni kana vata ni lako sivia sa dau kenai vakarau vua na kovana me sereka vei ira na lewenivanua e dua na kaivesu era digitaka. 
<br /><span class="verse" id="16">16 </span>Ka dua na kaivesu kilai levu ena ca ka tiko ena gauna o ya o Parapa. 
<br /><span class="verse" id="17">17 </span>O koya oqo, ni ra soqoni vata mai sa tukuna vei ira o Pailato, 'O cei o ni vinakata me'u sereka vei kemuni? O Parapa, se o Jisu o koya sa vakatokai na Karisito?' 
<br /><span class="verse" id="18">18 </span>Ni sa kila o koya ni ra kauti Koya mai vua ena vuku ni nodra lomaca. 
<br /><span class="verse" id="19">19 </span>Ni se dabe tikoga o koya ena nona i dabedabe vakaturaga ni lewa, sa vakauta yani vua e dua nai tukutuku na watina, ka vaka, "Mo kakua ni via cakava e dua na ka vua na tamata yalododonu oqori, ni levu na ka rarawa e yacovi au e daidai ena noqu a tadrai Koya ena noqu tadra." 
<br /><span class="verse" id="20">20 </span>Ia o ira na bete levu kei ira na qase ni lotu era sa cikevi ira na lewe vuqa, mera kerei Parapa me sereki ka me vakamatei ga o Jisu. 
<br /><span class="verse" id="21">21 </span>Sa baci tarogi ira tale na kovana, ka vaka, 'O cei vei rau na lewe rua qo o ni vinakata me'u sereka vei kemuni?' Era sa tukuna, o Parapa!' 
<br /><span class="verse" id="22">22 </span>Sa tukuna vei ira o Pailato, 'Na cava me'u na cakava vei Jisu o Koya sa vakatokai na Karisito?' Era sa tukuna kecega mai vua 'Me lauvako ga!' 
<br /><span class="verse" id="23">23 </span>Sa tukuna na kovana, 'Na ka ca cava e cakava o Koya?' Ia sa qai rogolevu ga mai na domodra, ka vaka, 'Me lauvako ga o koya!' 
<br /><span class="verse" id="24">24 </span>Ni sa raica o Pailato ni sa sega ni na rawati ira, ka kila ni sa vakarau kacabote e dua na veivala levu, sa kauta mai e dua na beseni wai ka vuluvulu ena matadra na lewe vuqa, ka tukuna, "Oi au me'u kakua ni beitaki ena Nona dra na tamata yalododonu qo. Me sa beitaki ga vei kemuni.' 
<br /><span class="verse" id="25">25 </span>Era sa qai tukuna mai na lewe vuqa, ka vaka, 'na Nona dra me bale vei keimami kei ira na luvei keimami.' 
<br /><span class="verse" id="26">26 </span>Sa qai sereki Parapa vei ira, ni sa vakanakuitataki Jisu oti, sa qai solia yani me lauvako ena kauveilatai.  Era Sa Vakalialiai Jisu Na Sotia  
<br /><span class="verse" id="27">27 </span>O ira na sotia ni kovana era sa qai kauti Jisu ki na vale ni yadra vakaivalu, ka kacivaki yani me ra sota taucoko mai na lewe ni mataivalu. 
<br /><span class="verse" id="28">28 </span>Era luvata kece na Nona i sulu ka vakasulumi koya ena dua nai sulu balavu damudamu veiwaki. 
<br /><span class="verse" id="29">29 </span>Sa qai tali e dua nai sala ni tui ena wa vakavotona, a ra sa vakaisalataki koya kina, kei na dua na gasau ena ligana i matau. Era sa qai tekiduru e matana mera vakalialia, ka tukuna, 'ni sa bula saka, na nodra tui na Jiu!' 
<br /><span class="verse" id="30">30 </span>Era kasiviti Koya ka taura na gasau mera mokuta kina na uluna. 
<br /><span class="verse" id="31">31 </span>Ni ra sa vakalialiai Koya oti, era sa qai luvata tani mai nai sulu balavu, ka daramaka tale vua na nona i sulu dina, ka kauta yani me la'ki lauvako.  Na Tui Ena Kauveilatai  
<br /><span class="verse" id="32">32 </span>Ni ra sa curu mai tuba ka lako yani, era sa raica e dua na kai Kirini, na yacana o Saimoni ka ra vakasaurarataki koya me colata na nona kauveilatai. 
<br /><span class="verse" id="33">33 </span>Ni sa yacova mai na vanua sa vakatokai o Kolikoca, na kena i balebale na vanua ni qavokavoka, 
<br /><span class="verse" id="34">34 </span>Era sa solia vua na wai wiwi ka veiwaki vata kei na ka sa gaga sara me gunuva. Ia ni sa tovolea o Koya sa bese ni gunuva. 
<br /><span class="verse" id="35">35 </span>Era sa qai vakoti Koya, ka veivotayaka na Nona i sulu ena nodra vakawirimadigitaka, me vakataucokotaki kina na vosa ni parofita: "Era sa veivotayaka vei ira na Noqu i ubi, Ka vakawirimadigitaka na Noqu i sulu.' 
<br /><span class="verse" id="36">36 </span>Era sa dabe sobu ka yadravi Koya tiko e kea. 
<br /><span class="verse" id="37">37 </span>Kei na nodra biuta ena dela ni uluna e cake e dua na yatu vosa ka beitaki kina: "OQO O JISU NA NODRA TUI NA JIU." 
<br /><span class="verse" id="38">38 </span>E lewe rua na daubutako e rau lauvako vata kei koya, e dua ena yasana i matau ka dua ena yasana i mawi. 
<br /><span class="verse" id="39">39 </span>Era vosavakacacataki Koya ka kurekure na uludra, ni ra tavali tiko e Matana na tamata. 
<br /><span class="verse" id="40">40 </span>Ka tukuna, 'O iko o via talaraka sobu na vale ni soro ka mo tara cake tale ena tolu ga na siga, mo vakabulai iko mada! Kevaka e dina ni o sa Luve ni Kalou, Mo kevu sobu mai ena kauveilatai.' 
<br /><span class="verse" id="41">41 </span>Era sa vakalialiai koya talega na bete levu, na daunivolatabu kei ira na qase ni lotu, ka tukuna. 
<br /><span class="verse" id="42">42 </span>'O Koya sa dauvakabulai ira na tamata eso; e sega mada ga ni rawa me vakabulai koya. Kevaka e nodra Tui dina na Isireli, me kevu sobu sara ga mai oqo ena kauveilatai, keimami sa na qai rawa ni vakabauti koya. 
<br /><span class="verse" id="43">43 </span>'Sa dauvakararavi vua na Kalou; me vakabulai Koya sara mada ena gauna oqo: me vaka na Nona; tukuna 'oi Au na Luve ni Kalou.' 
<br /><span class="verse" id="44">44 </span>Na vosa vata talega o ya e rau cavuta vua na daubutako ka ratou vakoti vata.  O Jisu Sa Mate Ena Kauveilatai  
<br /><span class="verse" id="45">45 </span>Ka sa butobuto taucoko na vanua o ya mai nai ka ono ni auwa kina i kaciwa ni auwa. 
<br /><span class="verse" id="46">46 </span>Ni sa yacova mai nai kaciwa ni auwa sa kaci o Jisu ena domolevu, ka vaka, 'Ilai, Ilai, Lamasapakicanai?' Na kenai balebale, 'Noqu Kalou, Noqu Kalou, ena cava o ni sa dro ka vakanadakui Au kina?' 
<br /><span class="verse" id="47">47 </span>E so vei ira na tu voleka e kea ni ra sa rogoca na vosa qo, era sa tukuna, 'na Tamata qo sa kacivi Ilaijia tiko!' 
<br /><span class="verse" id="48">48 </span>Sega ni bera sa cici e dua vei ira ka taura mai e dua na tiki ni sulu, ka tonisua ena wai wiwi vakaviviga kina dua na gasau ka solia yani Vua me gunuva. 
<br /><span class="verse" id="49">49 </span>Era sa tukuna na kena vo, 'laivi Koya mada; meda raica ena lako dina mai o Ilaijia me mai vakabulai Koya se ga.' 
<br /><span class="verse" id="50">50 </span>Sa qai kaci tale ena domo levu o Jisu ka solia yani na yalona. 
<br /><span class="verse" id="51">51 </span>Ka raica, nai lati ni vale ni soro sa sei rua mai cake ki ra; ka uneune na vanua ka kakavidavida na veivatu, 
<br /><span class="verse" id="52">52 </span>Sa tadola na veibulubulu; ka lewe levu na tamata yalododonu era moce tu sa vakaturi cake tale; 
<br /><span class="verse" id="53">53 </span>Ni sa lako tani mai e nai bulubulu ni sa vakaturi cake tale o Koya, era sa lako ki na koro tabu ka rairai vei ira e lewe vuqa. 
<br /><span class="verse" id="54">54 </span>Na turaga ni valu kei ira na tiko vata kei koya, ena nodra yadravi Jisu tiko, ni ra sa raica na uneune ni vanua kei na ka sa yaco, era sa rere dina, ka tukuna, 'Sa dina sa luve ni Kalou o Koya.' 
<br /><span class="verse" id="55">55 </span>E lewe vuqa na marama ka muri Jisu sara mai Kaleli era dau qaravi koya, era tu e kea ka vakaraica tu mai vakayawa. 
<br /><span class="verse" id="56">56 </span>Ka dua vei ira o Meri Makitalena, o Meri na tinai Jemesa kei Josese, kei na tinadrau na luve i Sevete.  Sa Buluti O Jisu Ena I Bulubulu Nei Joseva  
<br /><span class="verse" id="57">57 </span>Ni sa yakavi mai, sa lako mai e dua na tamata vutuniyau mai Arimacea, na yacana o Joseva, ka dua talega o koya na tisaipeli i Jisu. 
<br /><span class="verse" id="58">58 </span>Na tamata oqo sa lako vei Pailato ka kerea na yagoi Jisu. Sa qai vakarota o Pailato me soli vua na yagoi Jisu. 
<br /><span class="verse" id="59">59 </span>Ni sa kauta o Joseva na Yagona, sa qai la'ki solega ena dua nai sulu lineni savasava. 
<br /><span class="verse" id="60">60 </span>Ka la'ki vakadavora na yagona ena nona i bulubulu vou ka taya o koya mai na veivatu; a sa vaqiqica kina e dua na vatu levu mei sogo ni qara ni bulubulu, ka sa qai lako. 
<br /><span class="verse" id="61">61 </span>E rau tu e kea o Meri Makitalena kei na Meri kadua, ka rau dabe me veibasai toka kei nai bulubulu.  Sa Tuvani Ira Na Mata Yadra O Pailato  
<br /><span class="verse" id="62">62 </span>Ena siga ka tarava, o ya ni oti na siga ni vakavakarau, era sa soqoni vata yani kina vei Pailato o ira na bete levu kei ira na Farisi. 
<br /><span class="verse" id="63">63 </span>Era sa tukuna, 'ia saka, keimami sa vakasamataka na Nona vosa na dauveivakacalai oqo ni se bula tiko, ena Nona tukuna, 'Ni oti e tolu na siga Au na tucake tale. 
<br /><span class="verse" id="64">64 </span>'O koya oqo mo ni vakarota me yadravi vinaka nai bulubulu me yacova ni oti e tolu na siga, de ra qai lako mai na Nona tisaipeli ka butakoca na Yagona ena bogi ka ra laki tukuna vei ira na tamata, ni sa tucake tale o Koya mai na mate! Sa na qai ca sara vakalevu na veivakacalai oqo ka se bau lailai e liu.' 
<br /><span class="verse" id="65">65 </span>Sa tukuna vei ira o Pailato, 'Sa tu oqori vei kemudou na yadra (sotia); dou lako yani ka me yadravi sara vakavinaka me vaka dou sa kila.' 
<br /><span class="verse" id="66">66 </span>Era sa lako ka sogota vakavinaka nai bulubulu, dregati na vatu ka tuvani na mata yadra ena yasa ni bulubulu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
