<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa tautauvata na matanitu vakalomalagi kei na dua nai taukei ni qele sa sou ena mataka lailai, me la'ki voli ira mai eso na tamata cakacaka, me mai cakacaka ena nona vei loga ni vaini. 
<br /><span class="verse" id="2">2 </span>Sa veivosakitaka o koya vei ira mera na tauya ruasagavulu na dola dua na siga, sa qai vakatalai ira yani kina nona vei loga vaini mera la'ki cakacaka. 
<br /><span class="verse" id="3">3 </span>"Ni lako yani o koya ena i katolu ni auwa e raica eso ni ra duri wale tu ga ena vanua ni veivoli, 
<br /><span class="verse" id="4">4 </span>Sa tukuna vei ira o koya, mo dou lako ki na vei loga vaini, Au na qai saumi kemudou ni sa oti e dua na siga ena ka e dodonu. 
<br /><span class="verse" id="5">5 </span>Ena i ka ono kei na i ka ciwa ni auwa sa lako tale o koya, me vaka ga sa cakava e liu. 
<br /><span class="verse" id="6">6 </span>Ena i katini ka dua ni auwa sa lako tale, e raici ira e so ni ra duri walega tu ga, ka tukuna vei ira, na cava dou tucake taka tu eke ena dua na siga taucoko ka sega ni cakava e dua na ka?' 
<br /><span class="verse" id="7">7 </span>"Era tukuna mai vua, baleta ni sega ni dua me saumi keimami, sa qai tukuna o koya, dou lako talega kina vei loga vaini, Au na qai saumi kemudou ni sa oti e dua na siga ena ka e dodonu. 
<br /><span class="verse" id="8">8 </span>"Ni sa yakavi mai, sa tukuna nai taukei ni veiloga vaini vua na nona dauveiqaravi, mo kacivi ira vata mai na tamata cakacaka ka solia vei ira na kedra i sau, mo tekivu mai vei koya ka qai muri mai ka qai la'ki tini vei koya e liu duadua mai. 
<br /><span class="verse" id="9">9 </span>O ira na qai la'ki kau mai mera cakacaka ena i katini kadua ni auwa era taura talega nai sau ni dua na siga o ya e ruasagavulu na dola. 
<br /><span class="verse" id="10">10 </span>Ia ni sa yacova na gauna me ra taura kina na kedra i sau o ira na tekivu cakacaka e liu, era namaka me levu mai na ruasagavulu na dola na kedra i sau, ia na kedra i sau e tautauvata kecega. 
<br /><span class="verse" id="11">11 </span>Ni ra sa taura na kedra i sau, era sa la'ki vakatubu veiba vua nai taukei ni qele. 
<br /><span class="verse" id="12">12 </span>"Era tukuna, o ira na qai muri mai era cakacakataka walega e dua na auwa, o sa qai mai vakatautauvatataki keimami ena i sau keimami taura, ni keimami sa vosota tu mai na katakata ni siga ena dua na siga taucoko. 
<br /><span class="verse" id="13">13 </span>Ia sa vosa o koya ka tukuna vua e dua, ka vaka, noqu tagane e sega ni dua na ka ca au cakava vei iko. O a sega li ni vakadonuya vata kei au mo taura e ruasagavulu na dola ena dua na siga? 
<br /><span class="verse" id="14">14 </span>Mo taura na kemu i sau e dodonu me nomu ka lako yani. Au vinakata me'u na solia vei koya e qai lako sara mai muri na kenai sau me tautauvata ga kei iko. 
<br /><span class="verse" id="15">15 </span>E sega beka ni dua na kena cala me'u cakava ga na ka Au vinakata ena noqu i yau? Se me na vakaleqai iko na noqu sa rui yalovinaka? 
<br /><span class="verse" id="16">16 </span>"Ena vaka ga o ya o ira sa muri era na liu, o ira sa liu era na muri. Ni ra lewe levu sa kacivi, ia e lailai ga sa digitaki. 
<br /><span class="verse" id="17">17 </span>Ia o Jisu, ni sa lako cake tiko ki Jerusalemi, sa kauti iratou mada vakatikitiki na tinikarua na tisaipeli ka tukuna vei ratou, 
<br /><span class="verse" id="18">18 </span>"Dou raica, edatou sa lako cake tiko oqo ki Jerusalemi, ena soli yani na Luve ni Tamata vei ira na bete levu kei ira na dauniVola Tabu; era na qai lewai Koya me mate, 
<br /><span class="verse" id="19">19 </span>"Era na qai soli Koya vei ira na kai matanitu tani (matanitu o Roma) mera vakararawataka ka vakalialia, oti mera qai vakota ki na kauveilatai. E nai katolu ni siga ena tucake tale mai na mate.' 
<br /><span class="verse" id="20">20 </span>Sa qai lako mai na tinadrau na luvei i Sevete vata kei rau na luvena, ka mai tekiduru e matana ka kerea vua e dua na ka. 
<br /><span class="verse" id="21">21 </span>Sa tukuna vua, o Koya, Na cava o vinakata? sa tukuna na yalewa oqo, "Mo vakayacori rau na luvequ me dua e dabe ena Yasamu i matau, ka dua me dabe ena Yasamu i mawi ena Nomuni matanitu." 
<br /><span class="verse" id="22">22 </span>Ia sa tukuna o Jisu, "O sa sega ni kila na ka o sa kerea. E rawa li ni rau na gunuva na bilo Au vakarau gunuva tiko, ka papitaiso talega ena papitaiso Au papitaisotaki kina?" E rau tukuna vua, "keirau na rawata." 
<br /><span class="verse" id="23">23 </span>Sa qai tukuna vei rau o Koya, na bilo Au gunu kina drau rawa ni na gunu kina, ka drau na rawa talega ni papitaisotaki ena papitaiso Au papitaisotaki kina; ia mo drau na dabe ena Yasaqu i matau kei na Yasaqu i mawi e sega ni rawa me'u solia, ia vei ira ga sa vakarautaka o Tamaqu mera na dabe kina. 
<br /><span class="verse" id="24">24 </span>Ni ra sa rogoca na vo ni lewe tini na ka oqo, era sega sara ga ni duavata ena ka rau cakava na veitacini oqo. 
<br /><span class="verse" id="25">25 </span>Ia sa kacivi iratou mai vei koya o Jisu, ka tukuna, dou kila ni o ira sa turaga ena veimatanitu tani era lewa taucoko na tamata, kei ira sa kaukauwa era sa vakayaco lewa vei ira kecega. 
<br /><span class="verse" id="26">26 </span>"E sega ni vaka kina vei kemudou; ia ke dua vei kemudou e vinakata me laveti cake, me vulica me nomudou dauveiqaravi. 
<br /><span class="verse" id="27">27 </span>Ke dua vei kemudou e vinakata me liutaki kemudou, ia me vaka mada e dua na bobula vei kemudou. 
<br /><span class="verse" id="28">28 </span>"Me vaka na Luve ni Tamata nona lako mai e sega ni mai qaravi, ia e dauveiqaravi, ka mai solia na nona bula me kedra i voli e lewe vuqa." 
<br /><span class="verse" id="29">29 </span>E lewe vuqa sa muri Koya ni ratou sa biuti Jeriko mai. 
<br /><span class="verse" id="30">30 </span>Ka raica, e lewe rua na tamata mataboko e rau dabe tiko ena bati ni sala, ni rau sa rogoca ni sa lako ena gaunisala o Jisu e rau sa tabalaka na domodrau ena domo ni nodrau kaci, ka vaka, "Isa Turaga, na Luve i Tevita, Ni lomani keirau mai!" 
<br /><span class="verse" id="31">31 </span>Era tukuna vei rau na lewe vuqa me rau tiko lo; ia sa qai toso cake ga na domo ni nodrau kacikaci, ka vaka, "Isa Turaga, na Luvei Tevita, Ni lomani keirau mai!" 
<br /><span class="verse" id="32">32 </span>A sa qai tu vakadua o Jisu ka kacivi rau, ka vaka, "Na cava drau vinakata vei Au me'u cakava vei kemudrau?" 
<br /><span class="verse" id="33">33 </span>E rau tukuna vua, "Turaga na mata i keirau me rai rawa." 
<br /><span class="verse" id="34">34 </span>Sa lomani rau o Jisu ka tara na matadrau. E vakasauri sa rai na matadrau, ka e rau sa muri koya sara ga.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
