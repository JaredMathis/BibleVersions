<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa oti mai na nona tiko ena ulunivanua, era sa muri koya na lewe vuqa. 
<br /><span class="verse" id="2">2 </span>Ka raica, sa dua na tamata vukavuka sa lako mai ka tekiduru sobu e Matana, sa tukuna, "Turaga, kevaka sa lomamuni vei au, au kerea mo ni vakasavasavataki au." 
<br /><span class="verse" id="3">3 </span>Sa qai dodoka na ligana o Jisu ka tarai koya ka tukuna, Au sa vinakata; mo savasava mai." E vakasauri ni sa vakasavasavataki na nona vukavuka. 
<br /><span class="verse" id="4">4 </span>Sa tukuna vei koya o Jisu, "Mo raica me kakua ni dua o talanoataka vua; ia lako, ka la'ki vakaraitaki iko vua na bete, ka cabora na nomu ka ni vakavinavinaka me vaka sa vakarota o Mosese, me rawa ni ra kila kina ka vakadinadinataka na tamata." 
<br /><span class="verse" id="5">5 </span>Ni sa curu mai ki Kapenaumi o Jisu, sa lako mai vua e dua na turaga ni valu, ka vakamamasu vei koya. 
<br /><span class="verse" id="6">6 </span>Ka tukuna, "Turaga, e dua noqu dauveiqaravi sa davo tiko mai vale, sa tauvi paralase ka sa vutugu tu ga." 
<br /><span class="verse" id="7">7 </span>Sa tukuna vua o Jisu, "Au na qai lako yani me'u vakabulai koya." 
<br /><span class="verse" id="8">8 </span>Sa tukuna na turaga ni valu ka vaka, Turaga au sega ni yacova na nomuni dokai me rawa kina mo ni curuma na noqu loma ni vale. Ia mo ni cavuta ga e dua na mala ni vosa, ena bula kina na noqu dauveiqaravi. 
<br /><span class="verse" id="9">9 </span>"Oi au e dua na tamata veiliutaki vei ira na sotia. Ni'u tukuna vua e dua 'Me lako,' e lako, ni'u tukuna tale vua e dua 'Lako mai,' e lako mai; ni'u tukuna vua noqu dauveiqaravi 'Cakava oqo,' e cakava o koya." 
<br /><span class="verse" id="10">10 </span>Ni rogoca o Jisu na vosa oqo, sa qoroqoro ka tukuna vei ira na muri koya tiko, Au tukuna dina oqo vei kemudou, Au se bera vakadua ni kunea e Isireli e dua na vakabauta levu me vaka oqo. 
<br /><span class="verse" id="11">11 </span>"Me'u tukuna talega vei kemudou ena lewe vuqa era na lako mai na Tokalau kei na ra, era na dabe vata kei Eparaama kei Aisake kei Jekope ena matanitu vakalomalagi. 
<br /><span class="verse" id="12">12 </span>"Ia o ira na gone dina ni matanitu era na viritaki ki na butobuto mera na tagi kina ka vakasequruquru bati." 
<br /><span class="verse" id="13">13 </span>Sa qai tukuna o Jisu vua na turaga ni valu, "mo lesu tale ki nomudou; me vaka na nomu vakabauta sa bula kina o koya." Ena auwa vata ga o ya sa vakabulai kina na nona dauveiqaravi. 
<br /><span class="verse" id="14">14 </span>Sa lako o Jisu ka curu kina vale i Pita, ka raica ni sa tauvi matetaka na tinai watina. 
<br /><span class="verse" id="15">15 </span>Sa tara o koya na ligana, ka sa yali na tauvimate, sa duri cake ka vakarautaka na kedratou. 
<br /><span class="verse" id="16">16 </span>Ni sa yakavi mai e lewe levu sa qai kau mai vua ni ra curumi tevoro. E cemuria tani, na yalo velavela ena Nona vosa, ka vakabulai ira talega sa tauvi mate, 
<br /><span class="verse" id="17">17 </span>Me vakataucokotaki kina na vosa i Aisea na parofita ka vaka: "Sa colata o Koya na nodra rarawa kei na nona kauta tani na noda tauvimate kecega." 
<br /><span class="verse" id="18">18 </span>Ni sa raica o Jisu ni ra sa toro mai vua na lewe vuqa, sa vakarota me ratou soko yani ki tai ka dua. 
<br /><span class="verse" id="19">19 </span>Sa lako mai vua e dua na dau ni Vola Tabu ka tukuna, "Qasenivuli, au na muri iko ena vanua cava ga o lako kina." 
<br /><span class="verse" id="20">20 </span>Sa qai tukuna vei koya o Jisu, "Na fokisi e tiko nona qara kei na manumanu vuka e tiko nona sova, ia na luve ni tamata e sega ni dua na vale e tu me bau davo kina." 
<br /><span class="verse" id="21">21 </span>E dua vei ira na nona tisaipeli sa tukuna vua, "Turaga, me'u lako rawa mada ka buluti tamaqu." 
<br /><span class="verse" id="22">22 </span>Ia sa tukuna vei koya o Jisu, "Muri Au, laivi ira ga na mate mera buluti ira na nodra mate." 
<br /><span class="verse" id="23">23 </span>Ni sa la'ki vodo o koya ki na dua na waqa era sa muri koya talega na nona tisaipeli. 
<br /><span class="verse" id="24">24 </span>Ka vakasauri qai tubu e dua na cagi tokavuki ena loma ni wasawasa, na kena cecere cake na biau e tiko e ra na waqa. Ia o Koya sa moce ga. 
<br /><span class="verse" id="25">25 </span>Era sa qai lako mai vua na nona tisaipeli ka vakayadrati Koya, era tukuna, "Turaga, ni vakabulai keda mada! Eda sa na mate ga!" 
<br /><span class="verse" id="26">26 </span>Ia sa tukuna vei ira o koya, "Na cava dou sa rui rere vakalevu kina, sa rui lailai na nomudou vakabauta?" Sa qai tucake mai o koya ka vunauca na cagi kei na wasawasa, ka sa maravu mai. 
<br /><span class="verse" id="27">27 </span>E ratou sa kurabuitaki koya na nona tisaipeli, e ratou sa veivosaki ka vaka, o cei mada e rawa ni cakava tu na veika vaka oqo, ni cagi mada ga kei na wasawasa e talairawarawa vua?" 
<br /><span class="verse" id="28">28 </span>Ni sa yaco yani ki tai kadua ki na nodra vanua na kai Katara, sa sota kaya kina e lewe rua na tamata curumi tevoro ni rau sa biuta mai nai bulubulu, e sega ni dua e rawa ni lakova na vanua e rau tiko kina ena nodrau rui rerevaki. 
<br /><span class="verse" id="29">29 </span>Ka vakasauri e rau sa tagi, ka tukuna, "Na cala cava keirau cakava vei iko, Jisu na Luve ni Kalou? Mo lako mai kina eke mo mai vakararawataki keimami ni se bera na kena gauna?" 
<br /><span class="verse" id="30">30 </span>E dua nai lala vuaka levu era vakani sara tiko mai vakayawa. 
<br /><span class="verse" id="31">31 </span>Era sa qai vakamasuti koya na tevoro, ka vaka, "Kevaka mo vakatalai keimami, mo vakatara me keimami la'ki curumi ira na vuaka era kana tiko o ya." 
<br /><span class="verse" id="32">32 </span>Sa tukuna vei ira o koya, "Ni lako." Ni ra sa lako tani mai tuba, sa ra qai lako ka curumi ira na vuaka. E vakasauri ni ra sa ciciva sara na loma ni wasawasa ka dromu yani. 
<br /><span class="verse" id="33">33 </span>Era sa qai dro o ira sa vakania tiko na vuaka; ka lako ki na koro ka la'ki tukuna kina veika e yaco vei ira na vuaka kei rau na tamata curumi tevoro. 
<br /><span class="verse" id="34">34 </span>Ka raica, na lewe ni koro taucoko era sa qai lako mai mera mai sota vata kei Jisu. Ni ra sa raici koya, era sa kerei koya sara ga vakabibi me sa vagalala tani mai ena nodra vanua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
