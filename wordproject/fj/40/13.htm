<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena siga tikoga o ya, sa biubiu mai kina o Jisu ena vale ka la'ki dabe, toka mai matasawa. 
<br /><span class="verse" id="2">2 </span>Era sa toro yani vua na lewe vuqa ka vakavolivoliti Koya, sa vodoka kina o koya e dua na waqa ka la'ki dabe kina; era sa qai tucake tu yani e matasawa o ira na lewe vuqa. 
<br /><span class="verse" id="3">3 </span>Sa wasea kina vei ira o Koya e levu sara na vosa vakatautauvata, ka vaka: "Raica, e dua na dau kakaburaki sa lako me la'ki kakaburaki. 
<br /><span class="verse" id="4">4 </span>"Ni sa kaburaka na i tei, e so nai tei e lutu ena tutu ni sala; era raica na manumanu vuka ka tokia. 
<br /><span class="verse" id="5">5 </span>"Eso sa lutu ki na vanua veivatu, na vanua e lailai sara kina na qele; sega ni bera na kena sa tubu cake vakatotolo baleta ni sega so ni vavaku na kena qele. 
<br /><span class="verse" id="6">6 </span>"Ia ni sa cadra cake na siga sa raqosa, ni sega sara ga ni tu na wakana sa madu ka mate yani. 
<br /><span class="verse" id="7">7 </span>"Eso sa lutu kina veiwavakavotona, sa tubu cake na veiwavakavotona ka vakaruguta ni salava yani na veivanua e lutu kina. 
<br /><span class="verse" id="8">8 </span>"Ia eso sa lutu ki na qele bulabula vinaka a sa vakalewe vinaka; sa yayadrau eso, sa onosagavulu eso, sa tolusagavulu eso. 
<br /><span class="verse" id="9">9 </span>"O koya sa vakadaligana me rogoca, ka me rogoca sara!" 
<br /><span class="verse" id="10">10 </span>Era sa qai lako mai vua na tisaipeli ka tarogi Koya, "Na cava na vuna o vosa tiko kina vei ira ena vosa vakatautauvata?" 
<br /><span class="verse" id="11">11 </span>E sauma vei ira o Koya ka vaka, "Baleta ni sa soli vei kemudou mo dou kila na veika vuni ni matanitu vakalomalagi, ia o ira e se bera ni soli vei ira mera kila. 
<br /><span class="verse" id="12">12 </span>Vei koya sa tu vua e dua na ka, ena soli vakalevu vua me vuabale sara; ia vei koya e sega, ena qai kautani mai vua na ka sa bau toka rawa kina. 
<br /><span class="verse" id="13">13 </span>"O koya oqo Au vosa tiko kina vei ira ena vosa vakatautauvata, baleta ni ra sa raica tu ka sega ga ni kunea, era sa rogoca tu ka sega ga ni kila, se mera bau vakasamataka rawa. 
<br /><span class="verse" id="14">14 </span>Na parofisai i Aisea sa vakataucokotaki ni tukuna tiko me baleti ira oqo, ka vaka: 'Dou na daurogoca tikoga ka sega ni bau vakasamataka. Dou na dau raica tikoga ka sega ga ni kunea; 
<br /><span class="verse" id="15">15 </span>Na yalodra na tamata oqo sa rui tasogo, me ra sega ni rogoca rawa kina, sa buwawa talega kina na matadra, de dua na siga ena rai na matadra, ka rogo na daligadra, me ra na qai kila kina ka saumaki mai, Au na vakabulai ira kina." 
<br /><span class="verse" id="16">16 </span>Ia sa vakalouvinakataki na matamudou ni dou sa raica rawa, kei na daligamudu ni dou sa rogoca rawa; 
<br /><span class="verse" id="17">17 </span>Au tukuna vei kemudou oqo, ni lewe levu na parofita kei ira na tamata yalododonu era gadreva mera raica na ka dou sa raica, ia era sega ni raica, era rogoca na ka dou sa mai rogoca, ia era sega ni rogoca rawa. 
<br /><span class="verse" id="18">18 </span>"O koya oqo mo dou rogoca mada na vosavakatautauvata ni daukakaburaki: 
<br /><span class="verse" id="19">19 </span>Ni dua e rogoca na vosa ni matanitu ka qai sega tu ni kila. Ena lako mai na vu-ni-ca ka taura tani na ka sa kaburaki oti tu e lomana, oqo o koya sa kaburaki ena tutu ni sala. 
<br /><span class="verse" id="20">20 </span>"Ia o koya sa kaburaki ena vanua veivatu, sai koya oqo sa rogoca na vosa ka vakasauri ga sa tuburi koya na marau ni sa ciqoma na vosa; 
<br /><span class="verse" id="21">21 </span>"E sega sara tu ga na wakana, ia e vakalailai walega na nona vosota tiko. Ena gauna me tubu mai kina na veikararawa kei na veivakacacani baleta na vosa ni Kalou, e vakasauri sa bale sobu tale. 
<br /><span class="verse" id="22">22 </span>O koya sa kaburaki ena vanua ni veiwavakavotona sa rogoca na vosa, na ogaoga vakavuravura kei na kena i yau sa dauveivakaisini sa dredre kina vua me vuavuai, baleta ni sa solegi koya tu na veiwavakavotona. 
<br /><span class="verse" id="23">23 </span>"Ia o koya sa kaburaki ena qele bulabula vinaka, sai koya sa rogoca na vosa ka kila deivaki sara, a sa yaco kina me vuavuai, ka vua i drau eso, sa vua i onosagavulu eso, ka tolusagavulu eso." 
<br /><span class="verse" id="24">24 </span>E dua tale na vosa vakatautauvata sa tukuna vei ira, ka vaka: "Na matanitu vakalomalagi sa vaka e dua na tamata sa kaburaka na sore ni i tei vinaka ena nona qele; 
<br /><span class="verse" id="25">25 </span>"Ia ena gauna me moce kina, sa lako mai na kena meca ka kaburaka na sore ni kau ca, ena maliwa ni veiwiti ka sa qai lako yani. 
<br /><span class="verse" id="26">26 </span>Ia ni sa kadre cake mai na sila ka sa tekivu me basika mai na vuana, sa vaka kina nai tei ca ni sa basika cake talega. 
<br /><span class="verse" id="27">27 </span>"Na nona tamata cakacaka era sa tarogi koya, ka vaka, Kemuni a sega li ni kaburaka nai tei vinaka ena nomuni teitei? E qai tubu vakacava mai nai tei ca oqo? 
<br /><span class="verse" id="28">28 </span>"Sa tukuna o koya vei ira, 'E dua na kequ meca e cakava oqo.' Era tukuna na nona tamata cakacaka, o ni vinakata me keimami lako ka la'ki binia vata? 
<br /><span class="verse" id="29">29 </span>"Ia sa tukuna vei ira, ni dou na laki binia vata na kau ca, dou na cavuti ira talega na witi vinaka, laivi ira vata tu ga. 
<br /><span class="verse" id="30">30 </span>'Me rau tubu vata me yacova sara na tatamusuki, ni sa gauna ni tatamusuki au na qai tukuna vei ira sa tamusuka, dou kumuna mada e liu na kau ca ka vesuka vakavinaka sara me vakamai, ia na witi vinaka, dou kumuna ka maroroya vinaka ki na kena vale." 
<br /><span class="verse" id="31">31 </span>E dua tale na vosa vakatautauvata sa tukuna o koya vei ira, ka vaka: na matanitu vakalomalagi sa vaka e dua na sore ni musita, ena nona kauta e dua na tamata ka la'ki tea ki na nona qele, 
<br /><span class="verse" id="32">32 </span>"Na sore ni mosita oqo e ka lailai sara me vakatautauvatani kei na vei sore ni kau tale eso; ia ni sa tubu cake sa siviti ira na tei vata, ka sa yaco me dua na vunikau levu sara, era dau vukaca mai na manumanu vuka me ra mai vakasova ena veitabana." 
<br /><span class="verse" id="33">33 </span>E dua tale na vosa vakatautauvata sa tukuna vei ira: Na matanitu vakalomalagi sa vaka na leveni (vakatubu), sa taura e dua na yalewa ka biuta ena valawa ka qai wakia vata me tolu kina nai vakarau madrai, me yacova na gauna sa cakacaka kina na leveni ena loma ni valawa. Na Parofisai Kei Na Vosavakatautauvata 
<br /><span class="verse" id="34">34 </span>O Jisu e vosa tikoga vei ira na lewe vuqa ena vosa vakatautauvata; e sega ni dua na vosa me tukuna vei ira me sega ni vosa vakatautauvata, 
<br /><span class="verse" id="35">35 </span>Sa vakataucokotaki kina na nona vosa na parofita, ka vaka: "Au na vosa ga ena vosa vakatautauvata; Au na vakamacalataka na ka sa vunitaki sara tu, mai nai vakatekivu kei vuravura." 
<br /><span class="verse" id="36">36 </span>Sa qai vakatalai ira yani na lewe vuqa o Jisu ka curu kina loma ni vale. Era sa qai lako mai vua na nona tisaipeli, ka tukuna vua, vakamacalataka mada vei keitou na vosa vakatautauvata ni sore ni kau ca." 
<br /><span class="verse" id="37">37 </span>Sa tukuna vei iratou: "O koya e kaburaka na sore ni kau vinaka oqori na Luve ni Tamata. 
<br /><span class="verse" id="38">38 </span>"O vuravura nai teitei kaburaka kina, na sore ni kau vinaka o ira na gone ni matanitu, ia na sore ni kau ca o ira na luve ni vunica. 
<br /><span class="verse" id="39">39 </span>"Na meca koya e kakaburaki oqori na tevoro, nai otioti ni gauna ena qai yaco na tatamusuki, o ira na agilosi era na tatamusuki. 
<br /><span class="verse" id="40">40 </span>Na nodra vakasokomuni ka bini vata nai tei ca mera vakamai, ena vakayacori vaka kina ena i vakataotioti kei vuravura. 
<br /><span class="verse" id="41">41 </span>Na Luve Ni Tamata ena qai talai ira na nona agilosi me kauti ira tani mai ena nona matanitu, o ira sa dau vakavuna nai valavala ca kei ira sa kitaka nai valavala ca, 
<br /><span class="verse" id="42">42 </span>"Me ra na biu ki na lovo bukawaqa. Na vanua ni osi kei na vakasequruquru bati. 
<br /><span class="verse" id="43">43 </span>"O ira na yalododonu era na qai cila serau me vaka na matanisiga, ena nona matanitu na Tamadra. O koya sa vakadaligana me rogoca, ka me rogoca sara! 
<br /><span class="verse" id="44">44 </span>E dua tale oqo, na matanitu vakalomalagi sa vaka e dua nai yau talei e vunitaki tu ena dua na tiki ni qele, e kunea e dua na tamata ka vunitaka matua; ia ena vuku ni reki me baleta na ka o ya, sa lako o koya, ka volia na tiki ni qele o ya. 
<br /><span class="verse" id="45">45 </span>"E dua tale oqo, na, matanitu vakalomalagi sa vaka e dua na dauveivoli ena nona vakasaqara e dua na mata ni civa talei sara, 
<br /><span class="verse" id="46">46 </span>O koya ni sa kunea e dua na mataniciva sa talei ka sau levu, sa lako ka volitaka kece na ka sa tu vua, ka volia kina na mataniciva oqo. 
<br /><span class="verse" id="47">47 </span>E dua tale oqo, na matanitu vakalomalagi sa vaka e dua na lawa ni ika, ni sa viritaki ki loma ni wasawasa sa coko kina na veimataqali ika, 
<br /><span class="verse" id="48">48 </span>"Ni sa sinai ena ika era sa yavia ki matasawa; mera dabe ka taura mai na ika vinaka me biu ki loma ni waqa, ia na ika sa ca me biu tani e wai. 
<br /><span class="verse" id="49">49 </span>"Ena yaco vakakina ena i vakataotioti kei vuravura. Era na lako mai kina na agilosi, me mai tawasei ira kina na tamata i valavala ca mai na kedra maliwa na yalododonu, 
<br /><span class="verse" id="50">50 </span>"Ka me ra biu ki na lovo bukawaqa, mera na dau osi tu kina ka vakasequruquru bati." 
<br /><span class="verse" id="51">51 </span>Sa tarogi iratou o Jisu, "Dou sa rawa ni kila li nai balebale ni oqo?" E ratou tukuna vua, "Io, Turaga." 
<br /><span class="verse" id="52">52 </span>Sa qai tukuna o Koya vei iratou, "O koya oqo o ira taucoko na daunivolatabu era sa mai vakatavuvulici me ra kila na matanitu vakalomalagi, era sa tautauvata kei na dua nai taukei ni vale sa taqea dredre nai yau talei, mai na gauna makawa kei na i yau ena gauna oqo." 
<br /><span class="verse" id="53">53 </span>Sa yacova mai, ni sa vakaotia o Jisu na veivosa vakatautauvata, sa qai biuta mai na vanua o ya. 
<br /><span class="verse" id="54">54 </span>Ni sa yaco mai ki nona vanua dina, sa la'ki vakatavulici ira ena nodra vei vale ni lotu, era sa qoroqoro ka tukuna, e kauta mada mai vei na tamata qo, na vuku kei na cakacaka veivakurabuitaki levu oqo? 
<br /><span class="verse" id="55">55 </span>E sega li ni Luve ni Tamata ga o Koya? E sega li ni tinana ga o Meri? E ratou sega li ni tacina o Jemesa, o Josese, o Saimone kei Jutasa? 
<br /><span class="verse" id="56">56 </span>"E sega li ni ratou tiko vata ga oqo kei keda o iratou na ganena? E kauta mada mai vei na tamata oqo na ka kece oqo?" 
<br /><span class="verse" id="57">57 </span>Era sa vosakudrukudrutaki koya. Ia sa vosa vei ira o Jisu, ka vaka, "sa dokai na parofita ena so tale na vanua, sa sega ga ni dokai ena nona vanua dina vaka kina vei ira na nona matavuvale." 
<br /><span class="verse" id="58">58 </span>E sega sara ga ni cakava kina o koya e levu na veika veivakurabuitaki, baleta na nodra sega ni via vakabauta.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
