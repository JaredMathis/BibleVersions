<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Maciu, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maciu</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena dua na Siga ni Vakacecegu sa taubale kina o Jisu ena loma ni veisila. Era sa via kana na nona tisaipeli ka ra doloka na sila mera kania. 
<br /><span class="verse" id="2">2 </span>Ni ra sa raica na ka oqo o ira na Farisi, era sa tukuna vua, "raica, era sa cakava na nomu tisaipeli na ka sa vakatabui me caka ena Siga ni Vakacecegu!" 
<br /><span class="verse" id="3">3 </span>Ia sa tukuna lesu vei ira o koya, dou se sega beka ni wilika na ka e cakava o Tevita kei ira na nona i lawalawa ni ra sa viakana. 
<br /><span class="verse" id="4">4 </span>Vakacava na nona curuma na vale ni Kalou ka kania na madrai vakaraitaki, ni vakatabui vua me kania se dua vei ira na tiko vata, ia vei ira duadua ga na bete? 
<br /><span class="verse" id="5">5 </span>Se dou a sega beka ni wilika ena i vunau, ni ra sa vakacacana na Siga ni Vakacecegu o ira na bete ena vale ni soro, era sega sara ga ni valavala ca kina? 
<br /><span class="verse" id="6">6 </span>"Au tukuna vei kemudou e dua e ke, o koya e levu cake mai ena vale ni soro. 
<br /><span class="verse" id="7">7 </span>Ia kevaka mo dou a kila nai balebale ni vosa oqo, Au vinakata na yalololoma mai nai soro, ke dou a sega ni vakacacana e dua e sega na nona cala. 
<br /><span class="verse" id="8">8 </span>"Ni sa Turaga ni Siga ni Vakacecegu o koya na Luve ni Tamata." 
<br /><span class="verse" id="9">9 </span>Sa biuta mai na vanua o ya ka la'ki curuma na nodra vale ni lotu. 
<br /><span class="verse" id="10">10 </span>Ka raica, e dua na tamata sa tiko kina sa paralase na ligana, Era sa qai tarogi koya, ena nodra via beitaka, e rawa beka ni vakayacori na veivakabulai ena Siga ni Vakacecegu? 
<br /><span class="verse" id="11">11 </span>Sa qai tukuna vei ira, Vakacava mada ke dua vei kemuni me dua tikoga na nona sipi, ka qai lutu ki na dua na qara ena Siga ni Vakacecegu, ena sega beka ni rawa vua me vueta cake tale mai? 
<br /><span class="verse" id="12">12 </span>"E ka yaga cake sara na tamata mai na sipi se vakaevei? O koya oqo sa dodonu kina me caka na ka vinaka ena Siga ni Vakacecegu." 
<br /><span class="verse" id="13">13 </span>Sa qai tukuna o koya vua na tamata liga mate, "Dodoka na ligamu. "Sa qai dodoka na ligana, a sa yaco kina me vakabulai vakadua na ligana me vaka na ligana ka dua. 
<br /><span class="verse" id="14">14 </span>Na ka oqo era sa curu kina ki tuba o ira na Farisi mera laki bukia vata na nodra vakamatei Koya. 
<br /><span class="verse" id="15">15 </span>Ia ni sa kila na ka oqo o Jisu, sa lako tani mai kina. E lewe vuqa sa muri koya, ka sa vakabulai ira taucoko. 
<br /><span class="verse" id="16">16 </span>Sa vakarota vei ira mera kakua ni la'ki talanoataka, 
<br /><span class="verse" id="17">17 </span>Me vakataucokotaki kina na vosa sa cavuta mai o Aisea na parofita, ka vaka: 
<br /><span class="verse" id="18">18 </span>"Ka raica! Na noqu dauveiqaravi au sa digitaka, Na noqu ka lomani sa dau taleitaka na yaloqu! Au na solia vua na yaloqu, Ena vakaraitaka o koya na lewa dodonu vei ira na veimatanitu tani. 
<br /><span class="verse" id="19">19 </span>Ena sega ni veivala! Se me dau domolevu i cake, ena sega ni dua me rogoca tu na domona i gaunisala. 
<br /><span class="verse" id="20">20 </span>Ni sa mavomavoa tu e dua na gasau ena sega ni rawa vua me musuka, ena sega ni bokoca ni sa kubou tiko na kau, me yacova na gauna sa na tau kina na nona lewa dodonu me yaco kina na qaqa; 
<br /><span class="verse" id="21">21 </span>Na yacana ena nodra i nuinui na veimatanitu tani." 
<br /><span class="verse" id="22">22 </span>Sa kau mai vua e dua na tamata sa curumi tevoro, mataboko ka galu talega; a sa vakabula o koya, sa yaco kina vua na tamata mataboko oqo me rai ka vosa rawa tale. 
<br /><span class="verse" id="23">23 </span>Era sa qoroqoro na lewe vuqa ka tukuna, "O koya dina beka oqo na luvei Tevita?" 
<br /><span class="verse" id="24">24 </span>Ni ra sa rogoca na Farisi era sa tukuna, "Na tamata oqo e sega ni rawa ni cemuria vakaveitalia na tevoro, vakavo ga ena kaukauwa nei Velisavuvi na nodra turaga na tevoro." 
<br /><span class="verse" id="25">25 </span>Ia sa kila na nodra vakasama o Jisu, ka sa tukuna vei ira; na veimatanitu e yaco kina na tawase ena sega ni dua na ka vinaka ena vakavotukanataki, na vei koro kei na veivale e yaco kina na tawase ena sega ni rawa na duavata. 
<br /><span class="verse" id="26">26 </span>"Kevaka me cemuri Setani tale o Setani, o koya sa na tawasei koya tani mai vei koya ga. Ena qai rawa vakacava me kaukauwa na nona matanitu? 
<br /><span class="verse" id="27">27 </span>"Kevaka au cemuria na tevoro ena kaukauwa i Velisavuvi, ena kaukauwa cava era cemuria tiko kina o ira na luvemudou na tevoro? O koya oqo me ra qai sauma ga o ira, na nomudou loma tarotaro. 
<br /><span class="verse" id="28">28 </span>Ia kevaka au cemuria na tevoro ena kaukauwa ni Yalo ni Kalou, sa qai yaco dina mai vei kemudou na matanitu ni Kalou. 
<br /><span class="verse" id="29">29 </span>Na nona vale na tamata kaukauwa ena sega ni rawa me dua e curuma ka taura vakaukauwa na nona i yaya, ka vakavo me vesuka ka vakamalumalumutaki koya na tamata kaukauwa, sa na qai rawa me taura na nona i yaya vakamareqeti. 
<br /><span class="verse" id="30">30 </span>"O koya e saqati au sa sega ni duavata kei au, kei koya e sega ni tokoni au ena sega ni na tudei. 
<br /><span class="verse" id="31">31 </span>"O koya oqo Au tukuna kina vei kemudou, nai valavala ca kece kei na vosavakacaca e cakava na tamata e rawa ni vosoti, Ia na vosavakacacataki ga ni Yalo Tabu ena sega ni rawa me vosoti. 
<br /><span class="verse" id="32">32 </span>Ke dua e cavuta e dua na vosa me vakacacani kina na Luve Ni Tamata e rawa ni vosoti; ia o koya e vosa vakacacataka na Yalo Tabu, ena sega ni rawa me vosoti ena gauna oqo ka vaka talega ena veigauna mai muri. 
<br /><span class="verse" id="33">33 </span>"Ena rawa ni caka me vunikau vinaka ka vinaka talega na vuana, se vunikau ca ka na ca talega na vuana; na vunikau ena kilai ga mai na vuana. 
<br /><span class="verse" id="34">34 </span>"Dou kawa ni gata! E rawa vakacava mo dou vosataka na ka vinaka ni dou dukadukali tu? Na ka e vakasinaita tu na yalomu ena lako mai gusumu. 
<br /><span class="verse" id="35">35 </span>"Ena tukuna na ka vinaka na tamata vinaka ni vinaka tu na yalona, na tamata ca ena tukuna na ka e ca ni leqa tu na yalona. 
<br /><span class="verse" id="36">36 </span>Ia au tukuna vei kemudou, na veivosa taucoko e tukuna na tamata, ena soli tukutuku kina ena siga ni veilewai. 
<br /><span class="verse" id="37">37 </span>"Ni nomu vosa ga o na vakadonui kina, se o na totogi mate ena vuku ni vosa o vosataka." 
<br /><span class="verse" id="38">38 </span>Era sa qai tarogi koya eso na daunivolatabu kei na Farisi ka vaka, "Qasenivuli, keimami via raica e dua nai vakatakilakila mai vei iko." 
<br /><span class="verse" id="39">39 </span>Ia sa sauma lesu vei ira ka vaka, o ira nai taba tamata i valavala ca ka dauveibutakoci era sa dauvakasaqara nai vakatakilakila, ena sega ni dua nai vakatakilakila era na raica, nai vakatakilakila ga i Jona na parofita. 
<br /><span class="verse" id="40">40 </span>Me vaka na nona siga tolu ka bogi tolu tiko o Jona ena loma ni kete ni ika levu, ena vaka talega kina na Luve Ni Tamata ena nona siga tolu ka bogi tolu ena botoi vuravura. 
<br /><span class="verse" id="41">41 </span>Ena siga ni veilewai era na tucake kina na kai Ninive, me ra tukuna na nodra caka cala nai taba tamata oqo, baleta ni ra a veivutuni ena vunau i Jona; e dina ena siga oqo e dua e tiko eke e cecere cake mai vei Jona. 
<br /><span class="verse" id="42">42 </span>Ena tucake na ranadi ni ceva ena siga ni veilewai, me tukuna na nodra caka cala nai taba tamata oqo, ni lako sara mai ena yasa ni vuravura kadua me la'ki rogoca na vuku nei Solomoni; ena siga oqo e dua e tiko eke e cecere cake mai vei Solomoni. 
<br /><span class="verse" id="43">43 </span>" Ni sa lako tani e dua na yalo velavela mai vua e dua na tamata, sa dau veilakoyaki ena vanua dravuisiga, ka vakasaqara e dua na vanua me vakacegu kina,ka sa sega ni kunea e dua. 
<br /><span class="verse" id="44">44 </span>"Sa qai tukuna e lomana, 'Au na lesu tale ki na noqu vale au sa biuta mai.'Ni sa lesu mai, sa raica ni se lala tu ga, sa taviraka vakavinaka ka conaka me vaka na kena i rairai e liu. 
<br /><span class="verse" id="45">45 </span>"Sa qai lako ka la'ki kauta mai e vitu na yalo velavela vei koya, e vakadomobula sara na nodratou rerevaki mai vei koya, era sa qai la'ki curuma me vakaitikotiko tudei kina; na tamata oqo nai valavala ni nona bula e vinaka cake e liu, sa qai ca sara na kena oqo. Era na vaka kina nai taba tamata ca oqo." Ratou Vakasaqarai Jisu Na Tinana Kei Na Tacina 
<br /><span class="verse" id="46">46 </span>Ni se vosa tiko o Koya vei ira na lewe vuqa, ka raica, e ratou sa tu e tautuba o tinana kei ira na tacina e ratou vinakata me ratou veivosaki kei Koya. 
<br /><span class="verse" id="47">47 </span>E dua sa tukuna vua, "la'ki raica mada, e ratou via raici iko e tautuba o tinamu kei iratou na tacimu me ratou vosa vei iko." 
<br /><span class="verse" id="48">48 </span>Ia sa tukuna o koya vua sa tukutuku vei Koya, "O cei mada na tinaqu kei na taciqu?" 
<br /><span class="verse" id="49">49 </span>Sa qai dodoka o koya na ligana vei ira na nona tisaipeli, ka tukuna, "Sa i ira oqo na tinaqu kei na taciqu! 
<br /><span class="verse" id="50">50 </span>"O koya ga e cakava na Loma i Tamaqu sa tiko mai Lomalagi, oqori na taciqu, ganequ kei na tinaqu."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
