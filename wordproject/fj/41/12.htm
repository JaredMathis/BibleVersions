<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa tekivu me vosataka vei ira o koya na vosa vakatautauvata: sa dua na tamata sa tea e dua na loga vaini ka vakabaitaka wavoki, sa kelia e dua na qara me dau sova kina na waini, ka tara e dua na vale me nona nai vakatawa. Sa qai lisitaka vei ira na daunivaini ka lako yani kina dua na vanua vakayawa. 
<br /><span class="verse" id="2">2 </span>"Ni sa yacova mai na gauna ni beti vaini sa tala o koya e dua na tamata cakacaka, me lako vua na dauvaini ka me solia mai na nona i votavota mai na vua ni vaini sa rawa. 
<br /><span class="verse" id="3">3 </span>"Era tauri koya ka mokulaka ka ra qai vakatalai koya lala lesu yani. 
<br /><span class="verse" id="4">4 </span>"Vakatala tale o koya vei ira e dua tale na tamata cakacaka, era vakaviriki koya mai ena vatu ka vakamavoataka na uluna, ra sa qai vakatala lesu ni sa mavoa vaka ca sara. 
<br /><span class="verse" id="5">5 </span>"Vakatala tale o koya e dua vei ira, a ra sa vakamatea ve ira tale na so era lako yani era mokulaki ka vakamatei eso. 
<br /><span class="verse" id="6">6 </span>"A sa qai dua ga sa vo na luvena, ka nona ka lomani, a sa vakatalai koya talega, ka tukuna, 'na luvequ oqo, era na dokai koya." 
<br /><span class="verse" id="7">7 </span>Ia era sa veivosaki vaka i ira na dauvaini ka vaka, "O koya sara ga oqo nai taukei e muri. Dou lako mai, meda vakamatea me na noda kina na nona i votavota." 
<br /><span class="verse" id="8">8 </span>"Era sa tauri koya ka vakamatea ka biuti koya tani kina taudaku ni veiloga vaini." 
<br /><span class="verse" id="9">9 </span>A cava ena qai cakava nai taukei ni veiloga vaini? Ena lako mai ka vakamatei ira taucoko na daunivaini, ka solia na veiloga vaini vei ira tale eso. 
<br /><span class="verse" id="10">10 </span>Sa dou wilika mada na tikini Vola Tabu oqo se sega: Na vatu era a cata na matai ni vale sa yaco me kenai vakadei ena tutu ni vale. 
<br /><span class="verse" id="11">11 </span>O Jiova ga sa cakava tiko sa ka e veivakurabuitaki dina ni da raica? 
<br /><span class="verse" id="12">12 </span>Era sa vinakata mera tauri koya, ni ra kila na nona vosa vakatautauvata sa baleti ira tiko, ia era sa rerevaki ira ga na lewe vuqa. A ra sa qai biuti koya ka lako tani yani. 
<br /><span class="verse" id="13">13 </span>A ra sa vakatala vua eso na Farisi kei nai tokani i Eroti, me ra coriti koya ena nona vosa. 
<br /><span class="verse" id="14">14 </span>Ni ra sa yaco yani era sa tukuna vua, "qasenivuli, keitou kila ni oi kemuni sa dina tiko ka sega ni dua koni rerevaka; ka koni sega talega ni wilika e dua e vakaitutu o ni dau vakatavuvulitaka ga na ka dodonu. E tara li meda soli vakacavacava vei Sisa, se sega? 
<br /><span class="verse" id="15">15 </span>"Me da solia beka, se me kakua?" Ia sa kila o koya na nodra veivakaisini, sa tukuna vei ira, "a cava dou via vakatovolei Au kina? Dou kauta mai vei Au e dua nai lavo siliva Meu raica mada." 
<br /><span class="verse" id="16">16 </span>Era sa kauta mai ka sa tarogi ira o koya, "O cei na kena i vakatakarakara oqo kei na yaca i cei oqo "A ra sa tukuna vua, "Sisa." 
<br /><span class="verse" id="17">17 </span>Sa tukuna vei ira o Jisu, ka vaka, "Mo dou solia vei Sisa na ka ga sa nei Sisa vua na Kalou na ka ga sa Nona na Kalou." A ra sa qoroqoro ga. 
<br /><span class="verse" id="18">18 </span>A ra sa lako mai vua eso na Sedusisi, ka era dau tukuna ni sega na tucake tale, a ra sa tarogi Koya, ka vaka: 
<br /><span class="verse" id="19">19 </span>"Qasenivuli, sa vola vei kemami o Mosese kevaka e dua na tagane sa mate na tacina, ka se bula tikoga mai na watina ka sega ni rau vakaluveni, e rawa ni vakawatitaki watina o tacina ka vakatubura ka susuga na kawa me nei tacina. 
<br /><span class="verse" id="20">20 </span>"E dua na veitacini tagane e ratou lewe vitu. A sa vakawati o koya sa qase; ni sa mate, ka e sega tu ni vakaluveni. 
<br /><span class="verse" id="21">21 </span>"Sa qai taura na watina o koya ka tarava, ni mate e sega talega na luvena. Sa vakatalega kina o koya sai katolu vei iratou. 
<br /><span class="verse" id="22">22 </span>"E ratou vakawatitaka taucoko na yalewa oqo na veitacini vituvitu. Ka oti sa qai mate na yalewa oqo. 
<br /><span class="verse" id="23">23 </span>"O koya oqo, ni sa yaco na tucake tale mai na mate, o cei vei iratou na veitacini vituvitu oqo ena qai watina? Ka ni ratou sa watina taucoko." 
<br /><span class="verse" id="24">24 </span>Sa vosa o Jisu ka tukuna vei ira, e sega li ni o koya oqo dou cala tiko kina, baleta ena nomudou sega ni kila na nomudou i Vola Tabu kei na kaukauwa ni Kalou. 
<br /><span class="verse" id="25">25 </span>"Ni ra sa tucake tale mai na mate, sa sega tale na veiwatini se na veimusumusuki mera vakawati, ia era sa na vaka na agilosi mai lomalagi." 
<br /><span class="verse" id="26">26 </span>"Ia ena vukudra na mate, ni ra sa tucake tale, dou se sega beka ni wilika nai vola i Mosese me baleta na yameyame ni bukawaqa mai na loma ni veikau lalai, ka a vosa mai kina na Kalou, ka vaka, 'Oi Au na Kalou i Eparaama, na Kalou i Aisake kei na Kalou i Jekope?' 
<br /><span class="verse" id="27">27 </span>"Ka ni sa sega ni nodra Kalou na mate o koya, ia sa nodra Kalou ga na bula. Dou sa vakacalai sara ga vakalevu." 
<br /><span class="verse" id="28">28 </span>A sa lako mai vua e dua na daunivolatabu, ena nona rogoca ni sauma taucoko vakavinaka vei ira na mai tarogi Koya na nodra taro, sa taroga ka vaka, "Vei ira kece nai vakaro, o cei e bibi duadua?" 
<br /><span class="verse" id="29">29 </span>Sauma vei koya o Jisu, ka vaka, nai vakaro bibi duadua oqo: Ni rogoca na Isireli, o Jiova na noda Kalou, sa duabau o Jiova. 
<br /><span class="verse" id="30">30 </span>Ka mo ni lomani Jiova na nomuni Kalou ena yalomuni taucoko, kei na lomamuni taucoko, kei na nomuni vakasama kecega, kei na nomuni kaukauwa kecega sai koya oqori nai vakaro bibi. 
<br /><span class="verse" id="31">31 </span>"Na kenai karua sa tautauvata tukuna, ka vaka oqo, mo lomana na kai nomu me vaka na nomu lomani iko. Sa sega ni dua nai vakaro sa cecere mai vei rau na rua oqo." 
<br /><span class="verse" id="32">32 </span>Sa tukuna na daunivolatabu, "Totoka dina na nomu vosa, qasenivuli. Na ka dina koni tukuna tiko ni dua na Kalou, ka sega tale e dua, ia o koya ga. 
<br /><span class="verse" id="33">33 </span>"Na noda lomani Koya ena yaloda taucoko kei na noda vakasama kecega, kei na lomada kecega kei na noqu lomana na kai noqu me vaka na noqu lomani Au, e uasivi sara mai ena i soro kama kei na vakacaboi soro kecega." 
<br /><span class="verse" id="34">34 </span>Ni sa raica o Jisu na nona sauma mai vakavuku na taro, sa tukuna vua, "Na matanitu ni Kalou o sa sega ni yawa mai kina." Ia ni oti oqori sa sega ni qai dua tale, me via bolebole me tarogi Koya. 
<br /><span class="verse" id="35">35 </span>Ena Nona vakatavuvuli tiko o Jisu ena vale ni soro, sa tukuna kina, ka vaka oqo, "E rawa li vakacava vei ira na daunivolatabu me ra tukuna ni o Karisito na Luve i Tevita?" 
<br /><span class="verse" id="36">36 </span>"Ni sa vakavuna na Yalo Tabu vei Tevita me tukuna: 'Sa tukuna o Jiova vua na noqu Turaga, "Mo dabe ena ligaqu i matau, Me yacova ni'u sa tauri ira na kemu meca ka biuta ena ruku ni qeteqete ni yavamu." 
<br /><span class="verse" id="37">37 </span>"O koya oqo o Tevita mada ga sa vakatokai Koya me Turaga, qai rawa vakacava me luvena?" A ra sa qai taleitaka ga na tamata me ra vakarogoci Koya. 
<br /><span class="verse" id="38">38 </span>Sa tukuna ena nona vakatavuvuli tiko vei ira, ka vaka, "Dou qarauni kemudou mai vei ira na daunivolatabu, ena nodra dau via veilakoyaki ka vakote balavu kei na nodra dau vinakata mera kidavaki mai na vanua ni volivoli, 
<br /><span class="verse" id="39">39 </span>Ka era dau la'ki dabe ena i dabedabe sara mai cake ena loma ni vale lotu, kei na ulu ni teveli ni kana magiti, 
<br /><span class="verse" id="40">40 </span>"Ka era vakadravudravuataka na nodra vale na yada, ka ra dau masu balabalavu me veivakaisini. O ira oqo era na cudruvi vakalevu sara." 
<br /><span class="verse" id="41">41 </span>A sa dabe tikiva na vanua ni tau soli o Jisu, ka me raica nai valavala ni nodra soli kina veleti ni soli na tamata. E levu vei ira na vutuniyau era solia na uma i lavo levu. 
<br /><span class="verse" id="42">42 </span>Sa qai lako mai e dua na yada dravudravua ka solia kina e rua nai lavo lailai sara, ka rauta walega e dua nai lavo siliva lailai. 
<br /><span class="verse" id="43">43 </span>A sa kacivi ira mai na Nona tisaipeli me ra lako mai Vua, ka tukuna vei ira, "Au tukuna vakaidina vei kemudou ni yada dravudravua oqo e levu nai lavo e solia, mai vei ira kece na mai soli; 
<br /><span class="verse" id="44">44 </span>"O ira na mai soli era tikica ga mai e dua na wase ni nodra i yau mera mai solia, ia na yada oqo ena nona dela ni dravudravua, sa solia kecega o koya na ka sa votu vua me bula kina."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
