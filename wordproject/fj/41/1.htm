<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Nai vakatekivu ni tukutuku vinaka kei Jisu Karisito na Luve ni Kalou. 
<br /><span class="verse" id="2">2 </span>Me Vaka sa vola na parofita: "Ka raica, Au sa tala na noqu i talai me liu e matamu, Ena vakarautaka na nomu sala e matamu." 
<br /><span class="verse" id="3">3 </span>"A domo ni dua sa kacikaci ena loma ni vanua liwa: 'Sa vakarautaka na sala i Jiova' Ka vakadodonutaka na nona salatu." 
<br /><span class="verse" id="4">4 </span>Sa lako mai o Joni ena vanua liwa, ka veipapitaisotaki ka vunautaka tale tikoga na veivutuni me bokoci kina nai valavala ca. 
<br /><span class="verse" id="5">5 </span>A ra sa lako kece vua na vanua vakaJutia, kei ira mai Jerusalemi mera papitaisotaki mai vua ena uciwai o Joritani, ni ra sa vakatusa na nodra i valavala ca. 
<br /><span class="verse" id="6">6 </span>A sa vakaisulu o Joni ena i sulu vuti ni kameli, ka sai vau ni tolona nai vesu kuli ni manumanu, ka sa dau kania na vodre kei na denioni ni veikau. 
<br /><span class="verse" id="7">7 </span>Sa dau tukuna ena nona i vunau, ka vaka, "E dua sa muri au tiko mai ka sa levu cake mai vei au, na wa ni nona i vava mada ga au sa sega ni yacova yani na kenai vakatagedegede me tu kina na dodonu vei au me'u sereka. 
<br /><span class="verse" id="8">8 </span>Oi au na papitaisotaki kemudou ena wai, ia o Koya ena qai mai papitaisotaki kemudou ena Yalo Tabu.' 
<br /><span class="verse" id="9">9 </span>Ena dua na siga a sa lako mai o Jisu mai Nasareci ena vanua vaKaleli, ka mai papitaisotaki Koya o Joni ena Joritani. 
<br /><span class="verse" id="10">10 </span>Ka vakasauri, ni sa lamata cake mai wai, sa raici lomalagi ni sa tadola tu ka raica ni sa rairai sobu mai vua na Yalo Tabu me vaka na ruve. 
<br /><span class="verse" id="11">11 </span>A sa dua na vosa sa rogo mai lomalagi, 'O iko na Luvequ na Noqu ka lomani, Au sa dau marau vakalevu ena vukumu.' 
<br /><span class="verse" id="12">12 </span>Ka vakasauri nona sa kauti Koya kina vanua liwa na Yalo Tabu, 
<br /><span class="verse" id="13">13 </span>A sa tiko o Koya mai na vanua liwa me vasagavulu na siga, ka dau temaki koya o Setani, kei ira na manumanu kila era sa tiko vata kaya; era sa qaravi Koya na agilosi. 
<br /><span class="verse" id="14">14 </span>Ni sa biu kina vale ni veivesu o Joni, a sa lako mai ki Kaleli o Jisu ka vunautaka nai tukutuku vinaka ni matanitu ni Kalou, 
<br /><span class="verse" id="15">15 </span>Ka tukuna, 'sa mai vakataucokotaki na gauna oqo, ka sa voleka na matanitu ni Kalou. Dou veivutuni, ka vakabauta nai tukutuku vinaka.' 
<br /><span class="verse" id="16">16 </span>Ena nona a taubale voli ena baravi mai Kaleli, e a raici Saimone kei Adriu na tuakana ni rau viritaka tiko na nodrau lawa ki wasaliwa; ka ni rau sa gonedau. 
<br /><span class="verse" id="17">17 </span>A sa tukuna vei rau o Jisu, 'drau muri Au, ka'u na vakayacori kemudrau mo drau gonedau ni tamata. 
<br /><span class="verse" id="18">18 </span>A sa vakasauri na nodrau sa biuta na nodrau lawa ka muri Koya. 
<br /><span class="verse" id="19">19 </span>Ni toso tale yani vakalailai ki liu mai na vanua e tu kina, e a raici Jemesa na luvei Sevete, kei Joni na tuakana, ni rau tiko ena loma ni waqa ka oneva tiko na nodrau lawa. 
<br /><span class="verse" id="20">20 </span>A sa kacivi rau yani vakasauri, ka rau sa biuti tamadrau tu mai waqa kei ira na tamata cakacaka, ka muri Koya. 
<br /><span class="verse" id="21">21 </span>A ratou sa lako ki Kapenaumi, ka donumaki na siga ni vakacecegu, a sa lako o Koya ki na vale ni lotu ka vakatavuvuli. 
<br /><span class="verse" id="22">22 </span>Ka ra sa kurabui ena nona i vakavuvuli, ni vakavulici ira o Koya me vaka e dua sa tu vua na vakatulewa kece, ka sega ni vakataki ira na daunivolatabu. 
<br /><span class="verse" id="23">23 </span>A sa dua na tamata sa tiko ena loma ni vale ni lotu ka sa curumi tu ena yalo velavela ka sa qoqolou kina, 
<br /><span class="verse" id="24">24 </span>Ka tukuna, "laivi keimami ga! na cava mo via sagai keimami kina, Jisu na kai Nasareci? O sa lako beka mai mo mai vakarusai keimami? Oi au sa kilai iko vinaka â€“ na nona Le dua Yalosavasava na Kalou!" 
<br /><span class="verse" id="25">25 </span>Ia sa vunauci koya o Jisu, ka tukuna, "mo tiko lo, ka mo lako tani mai vua!" 
<br /><span class="verse" id="26">26 </span>Sa qai sasakurekuretaki koya na yalo velavela ka qolou ena domo levu, a sa qai lako tani mai vua. 
<br /><span class="verse" id="27">27 </span>A ra sa qoroqoro na tamata kecega ka ra veitarogitaka vakai ira, ka vaka, "vakacava na ka sa yaco oqo? A vakavuvuli vou cava beka oqo? Ni vosa ga, sa talairawarawa vua na yalo velavela." 
<br /><span class="verse" id="28">28 </span>Ka sa sega kina ni bera ni sa tete na kena i rogorogo kina veivanua wavolivolita na vanua va Kaleli. 
<br /><span class="verse" id="29">29 </span>Ni ratou sa biuta mai na vale ni lotu, a ratou sa la'ki curu sara kina vale i Simone kei Adriu ka tomani koya o Jemesa kei Joni. 
<br /><span class="verse" id="30">30 </span>Ia na tinai wati Saimone sa davo tiko ka ni tauvimate, ka ra sa tukuna vua nai tuvaki ni veika sa yaco tiko e vale. 
<br /><span class="verse" id="31">31 </span>Sa qai lako mai o koya ki yasana ka taura na ligana ka vakaduria cake, vakasauri ga na kena sa takali na tauvimate mai vua ka sa veiqaravi tale vei iratou o koya. 
<br /><span class="verse" id="32">32 </span>Ni sa la'ki dromu na siga ena yakavi, ka e lewevuqa sa kau mai Vua era sa tauvimate ka so e curumi tevoro. 
<br /><span class="verse" id="33">33 </span>A ra sa osota na mata ni katuba na lewe ni koro taucoko. 
<br /><span class="verse" id="34">34 </span>Ka lewevuqa vei ira sa tauva na veimate ca eso sa vakabulai ira o koya, ka cemuria tani e levu na tevoro; a sa sega ni vakatara o koya mera vosa na tevoro, baleta ni ra kilai Koya. 
<br /><span class="verse" id="35">35 </span>Ni se qai mataka caca se bera ni kida mai na rarama, a sa duri cake o koya ka lako kina dua na vanua me tiko taudua ga kina; ka sa masu kina. 
<br /><span class="verse" id="36">36 </span>O Saimone kei ira sa tiko vata tukuna era sa vakasaqarai Koya. 
<br /><span class="verse" id="37">37 </span>Ni ra sa kunei Koya, era sa tukuna vua, "O ira taucoko na tamata era sa vakasaqarai kemuni." 
<br /><span class="verse" id="38">38 </span>Ia sa tukuna vei ira o koya, "medatou lako mada ki na koro e tarava, ka me'u rawa ni la'ki vunau kina, baleta nai naki ga oqo Au lako mai kina." 
<br /><span class="verse" id="39">39 </span>A sa vunau o koya ena veivale ni lotu taucoko e Kaleli, ka cemuria na tevoro. 
<br /><span class="verse" id="40">40 </span>A sa lako mai vua e dua na vukavuka ka vakamamasu vua ena nona tekiduru sobu, ka tukuna, "kevaka mo ni vakadonuya, oi au me'u vakasavasavataki." 
<br /><span class="verse" id="41">41 </span>Sa yavalati Jisu na loloma, ka dodoka yani na ligana, ka tarai koya, ka tukuna, "Au sa vinakata, mo savasava mai." 
<br /><span class="verse" id="42">42 </span>Ni sa cavuta oti na vosa, ka vakasauri na kena sa takali vua na vukavuka, ka sa vakasavasavataki tu. 
<br /><span class="verse" id="43">43 </span>A sa tautaunaka sara ga vakabibi vua ka vakatalai koya yani, 
<br /><span class="verse" id="44">44 </span>Ena Nona tukuna vua, 'raica me kakua ni dua mo tukuna kina, ia mo lako yani ka la'ki vakaraitaki iko vua na bete, ka cabora na nomu i soro ni veivakasavasavataki me vaka nai vakaroi Mosese, me vakadinadinataka vei ira." 
<br /><span class="verse" id="45">45 </span>Ni sa lako yani na tamata oqo sa sega ni qai tarovi koya rawa, ena nona sa vakatetea raraba yani na veika sa yaco vua, ka sa sega kina ni rawa vei Jisu me curuma na loma ni koro, ia a sa la'ki tikoga ki na vanua liwa; ka ra sa lako mai vua na tamata mai na veiyasana kecega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
