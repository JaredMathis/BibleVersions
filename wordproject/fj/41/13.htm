<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa lako tani mai o Koya ena vale ni soro, sa tarogi Koya e dua na Nona tisaipeli, ka vaka, "Qasenivuli, sa talei dina na veivatu sa tu oqo kei na kena vakamatalau na veivale lelevu!" 
<br /><span class="verse" id="2">2 </span>A sa tukuna vua o Jisu, "O sa raica na veivale lelevu oqo? Na veivatu oqo ena sega ni vo e dua me vaka na kena veitaqataqai tu oqo, era na vakarusai taucokoira." 
<br /><span class="verse" id="3">3 </span>Ena Nona dabe tiko mai na ulunivanua ni veiolive ka veidonui vata kei na vale ni soro, e ratou sa tarogi Koya lo o Pita, Jemesa, Joni kei Adriu, 
<br /><span class="verse" id="4">4 </span>Ka vaka, "Tukuna mada veikeitou, ena qai gauna cava li ena yaco kina na veika oqo? A cava na kena i vakatakilakila ni gauna ni sa vakarau vakayacori? 
<br /><span class="verse" id="5">5 </span>Sa qai tukuna vei iratou o Jisu, ka vaka, "Dou rogoca me kua ni dua e mai lasutaki kemudou. 
<br /><span class="verse" id="6">6 </span>Era na lewe levu era na vakatokai ira me o Au (Jisu) ka ra tukuna, 'Oi Au o Koya,' ka ena lewe levu era na rawai kina. 
<br /><span class="verse" id="7">7 </span>"Ia ni dou sa rogoca nai valu kei na rorogo ni veivaluvaluti, dou kakua ni taqaya; ni sa dodonu me yaco na veika vaka oqo, ia e se bera tiko nai vakataotioti. 
<br /><span class="verse" id="8">8 </span>Era na vakasakaukauwa na veivanua ka vakasakaukauwa na veimatanitu, na uneune ena yavalata e levu na veivanua, ka ena yaco na dausiga kei na leqa. Sai koya oqori nai tekitekivu ni veika rarawa. 
<br /><span class="verse" id="9">9 </span>Ia dou qarauni kemudou vinaka, ni dou na vakasaurarataki mo dou kau kina mataveilewai, dou na mokulaki ena veivale ni lotu. Dou na kau vakaukauwa ena vukuqu, ka mo dou rawa ni la'ki tukuni Au kina ena matadra na kovana kei na matadra na tui. 
<br /><span class="verse" id="10">10 </span>"Nai tukutuku vinaka mena vunautaki mada e liu ki na veivanua eso. 
<br /><span class="verse" id="11">11 </span>Ia ni ra sa vesuki kemudou mo dou la'ki lewai, dou kakua ni leqataka na vosa mo dou tukuna e matadra. Ia dou tukuna na vosa ka ena soli mai veikemudou ena gauna sara ga o ya, ni dou na sega ni vosa oi kemudou, ia o Koya ga na Yalo Tabu. 
<br /><span class="verse" id="12">12 </span>Na veitacini ena vakamatea vakailawaki na tacina, na tamani gone ena cakava vaka kina vua na luvena; kei ira na gone era na vakayacoi tovo kaukauwa vei ira na nodra i tubutubu me rawa ni ra mate yani kina. 
<br /><span class="verse" id="13">13 </span>''Era na sevaki kemudou na tamata kecega ena vuku ni Yacaqu. Ia o koya ga e vosota tiko vakadede me yacova nai vakataotioti ena vakabulai. 
<br /><span class="verse" id="14">14 </span>"Ni dou sa raica na veika vakasisila sa dauveivakarusai ka a vosa kina o Taniela na parofita, ni sa tu ena vanua e sega ni dodonu me kune kina." (Dou rogoca vinaka oi kemudou sa wilika), mo dou sa drovaki bula oi kemudou sa tiko e Jutia kina veiulunivanua. 
<br /><span class="verse" id="15">15 </span>Ke dua e tiko ena nona delavuvu ni vale, me kua ni siro sobu ki nona loma ni vale, me taura mai kina e dua nai yaya. 
<br /><span class="verse" id="16">16 </span>"Ke dua e tiko ena i teitei me kua ni lesu tale i vale me la'ki taura mai na Nona i sulu. 
<br /><span class="verse" id="17">17 </span>Ena ca vei ira sa bukete kei ira se susuga tiko na gone lalai ena gauna oqori. 
<br /><span class="verse" id="18">18 </span>"Ka mo dou masu me kakua ni yaco nomudou veidrovaki ena vula i liliwa. 
<br /><span class="verse" id="19">19 </span>"Ka ena dua na veivakararawataki levu ena tarai vuravura ena gauna o ya, ka se sega ni bau yaco mada mai na gauna e a buli vuravura kina na Kalou, me yacova na gauna o ya, ka ena sega tale ni dua vaka o ya me na qai yaco. 
<br /><span class="verse" id="20">20 </span>"Ena sega ni dua na tamata me na bula kevaka me sega ni vakalekalekataka o koya na gauna o ya. 
<br /><span class="verse" id="21">21 </span>Kevaka e dua e tukuna vei kemudou, 'Dou rai mai o Karisito oqo!' se, dou rai e kea, o ya o koya!' dou kakua ni vakabauta. 
<br /><span class="verse" id="22">22 </span>Ka era na basika cake na parofita vakailasu kei na karisito vakailasu, me ra vakaraitaka na veivakatakilakila eso kei na veicakacaka mana eso ka lewe levu era na rawai kina, ka ena rawa sara ga ni so vei ira na digitaki. 
<br /><span class="verse" id="23">23 </span>Ia dou qarauni kemudou vakavinaka; raica, na veika kece ena yaco mai ka'u sa tukuna rawa tiko oqo veikemudou. Na Nona Lako Mai Na Luve Ni Tamata 
<br /><span class="verse" id="24">24 </span>"Ia ni sa oti na veika rarawa ena gauna o ya, ena qai vakabutobutotaki na mata ni siga, ka ena sega talega ni na cila na vula; 
<br /><span class="verse" id="25">25 </span>"Era na lulutu sobu mai na veikalokalo ni lomalagi, kei na veivuni ka kaukauwa ni lomalagi era na yavavala. 
<br /><span class="verse" id="26">26 </span>Era na qai raica na Luve ni Tamata ena vei o, ni sa lako mai ena nona i ukuuku kei na kaukauwa levu. 
<br /><span class="verse" id="27">27 </span>"Ena talai ira na Nona agilosi o Koya, me vakasoqoni ira vata mai na Nona digitaki mai na veimata ni cagi e va, kina mua ni vuravura sara i ra kina mua ni lomalagi sara i cake. 
<br /><span class="verse" id="28">28 </span>"Oqo mo dou vulica mada na vosa vakatautauvata ni vunilolo: ni sa lavovou na tabana, ka tubu mai na drauna, dou sa kila sara ni sa toro mai na vula i katakata. 
<br /><span class="verse" id="29">29 </span>"Oi kemudou talega, ni dou sa raica ni sa vakayacori na veika oqo, dou kila ni sa volekata tiko mai na katuba. 
<br /><span class="verse" id="30">30 </span>"Au tukuna vakaidina vei kemudou, ni se bera nira na takali yani nai tabatamata oqo, na veika kece oqo ena yaco mada." 
<br /><span class="verse" id="31">31 </span>"O lomalagi kei vuravura ena takali yani, ia na Noqu vosa ena sega vakadua ni takali." 
<br /><span class="verse" id="32">32 </span>"Ia na siga oqori kei na auwa e sega sara ga ni dua e kila, o ira mada ga na agilosi mai lomalagi era sega ni kila, na luvena talega e sega ni kila, ia na Tamaqu ga sa kila. 
<br /><span class="verse" id="33">33 </span>"Dou kua ni vakawelewele, dou yadra ka masu; ni dou sa sega ni kila na gauna ena yaco kina. 
<br /><span class="verse" id="34">34 </span>"E sa vaka e dua na tamata sa lako kina dua na vanua e yawa sara, ka solia na lewa ni nona vale vei ira na nona tamata cakacaka, kei na nodra cakava na cakacaka era sa dui lesi kina ka vakaroti koya nai vakatawa me yadrava tiko na ka kece." 
<br /><span class="verse" id="35">35 </span>"O koya gona qo mo dou yadra tiko, ni dou sa sega ni kila na gauna cava ena lesu mai kina nai taukei ni vale ena rawa ni yakavi, se bogi levu tutu, se na gauna dau tagi kina na toa, se na mataka caca sara. 
<br /><span class="verse" id="36">36 </span>"Ni vakidacala na nona lako mai, ka kunei kemudou ni dou moce tu." 
<br /><span class="verse" id="37">37 </span>Na ka Au tukuna oqo vei kemudou, Au tukuna ki vei ira na tamata kecega: ni yadra tiko!"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
