<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A ra sa qai yaco yani ki tai kadua ni wai, kina nodra vanua na kai Katara. 
<br /><span class="verse" id="2">2 </span>Ni se qai sobu tiko mai o koya i waqa, ka vakasauri ni sa lako mai vua e dua na tamata mai nai bulubulu ni curumi koya tu na yalo velavela. 
<br /><span class="verse" id="3">3 </span>A sa dau vakaitikotiko tu ga ena vei bulubulu; A sa sega ni dua me vesuka rawa, se na sinucodo. 
<br /><span class="verse" id="4">4 </span>Baleta ni sa dau vesu vakavuqa ena i qamu ni liga kei na sinucodo edau vakacavukataka na sinucodo ka vorolaka vakamatailalai nai qamu ni liga; ka sa sega kina ni rawa me dua e vakamanoataki koya rawa. 
<br /><span class="verse" id="5">5 </span>Ena veisiga kei na bogi sa dau tu o koya mai na veiulunivanua kei na veibulubulu me dau qoqolou ka tavatavai koya ena vatu. 
<br /><span class="verse" id="6">6 </span>A sa raici Jisu ni se tu mai vakayawa, a sa cici mai ka vakarokoroko e Matana. 
<br /><span class="verse" id="7">7 </span>Ka mai tagi vaka domoilevu ka tukuna, "a cava o na cakava vei au, I Jisu, na luve ni Kalou cecere sara? Au sa kerekere vakabibi ena yaca ni Kalou mo kakua ni mai vakatotogani au." 
<br /><span class="verse" id="8">8 </span>Ni sa tukuna oti vua o koya, "mo lako tani mai vua, o iko na yalo velavela!" 
<br /><span class="verse" id="9">9 </span>Sa qai tarogi koya, "O cei na yacamu? "Sa tukuna, o vavakoso ni keimami sa lewe levu. 
<br /><span class="verse" id="10">10 </span>A sa kerei koya talega vakabibi me kakua ni vakatalai ira tani mai ena vanua o ya. 
<br /><span class="verse" id="11">11 </span>Ena yasa ni ulunivanua voleka e kea era kana tiko kina e dua na qele ni vuaka levu. 
<br /><span class="verse" id="12">12 </span>A ra sa masuti koya nai lala tevoro oqo, ka vaka, "mo vakatalai keimami ga vei ira na vuaka, ka me keimami la'ki curumi ira!" 
<br /><span class="verse" id="13">13 </span>A sa vakadonuya vei ira o Jisu. Ka ra sa qai lako na yalo velavela taucoko oqo, ka la'ki curumi ira na vuaka (e rauta tiko ni rua na udolu na vuaka) Ara sa cici vakaukauwa ka vakamuria sobu na baba ki waitui, ka ra sa luvu kece kina. 
<br /><span class="verse" id="14">14 </span>O ira ka vakania tiko na vuaka era sa dro ka la'ki tukuna ki na koro kei na veivanua mai na taudaku ni koro. Ka ra sa qai lako yani mera raica na ka levu sa yaco. 
<br /><span class="verse" id="15">15 </span>Ena gauna era sa yaco yani kina vei Jisu, ka raica, na tamata ka curumi koya tu na vavakoso tevoro, ni sa dabe tiko, sa vakaisulu ka sa vinaka na nona vakasama. A ra sa rere. 
<br /><span class="verse" id="16">16 </span>O ira ka a raica na veika sa yaco vua na tamata curumi tevoro kei ira na vuaka a ra sa tukuna na ka era sa raica. 
<br /><span class="verse" id="17">17 </span>Ka ra sa kerei koya me sa vagalala tani mai ena nodra vanua. 
<br /><span class="verse" id="18">18 </span>Ni sa vodoi waqa o Koya, sa qai kerekere vua o koya ka a curumi koya tu na tevoro, me lako vata talega kei Koya. 
<br /><span class="verse" id="19">19 </span>A sa sega ni vakadonua vua o Jisu, ia sa tukuna ga vua, "mo lakoi nomudou vei ira na wekamu ka tukuna vei ira na ka levu sa cakava vei iko na Turaga, kei na nona a lomani iko." 
<br /><span class="verse" id="20">20 </span>Sa qai lako yani o koya ka tekivu me tukuna e Tikapoli na veika taucoko sa cakava vua o Jisu; a ra sa qoroqoro kecega. 
<br /><span class="verse" id="21">21 </span>A sa soko tale yani ki tai kadua ena waqa o Jisu, ka ra sa osodrigi mai vua na lewevuqa, a sa tu o koya e baravi. 
<br /><span class="verse" id="22">22 </span>Ka raica, sa lako mai vua e dua sa lewa na vale ni lotu, na yacana o Jairo. Ni sa raici koya, a sa vakarokoroko sobu ka cuva ki na yavana. 
<br /><span class="verse" id="23">23 </span>Ka vakamasuti Koya, ka vaka, "na noqu goneyalewa lailai sa davo tu ka sa voleka ni mate. Mo ni lako mai ka tabaki koya ena ligamuni, me bula kina, ena vakabulai o koya. 
<br /><span class="verse" id="24">24 </span>A sa lako vata kei koya o Jisu, ka ra sa muri koya na lewevuqa ena nodra veidrigidrigi yani vua. 
<br /><span class="verse" id="25">25 </span>Ka sa dua na yalewa sa tauvi koya tiko na turu dra me tinikarua na yabaki, 
<br /><span class="verse" id="26">26 </span>Kai kuri ni rarawa vua ni levu na vuniwai e a vakalakova ka vakayagataka kina na nona i yau kece, ka sa sega ga ni bula rawa kina, ia na mate e tiko vua sa qai toso cake ga na kena ca. 
<br /><span class="verse" id="27">27 </span>Ni sa rogoca o koya nai tukutuku kei Jisu, sa lako mai e dakuna ena kedra maliwa na lewevuqa ka tara na nona i oro. 
<br /><span class="verse" id="28">28 </span>Ni sa tukuna o koya, "kevaka walega me'u na tara rawa na nona i sulu, au na vakabulai." 
<br /><span class="verse" id="29">29 </span>Ka sa vakasauri na kena mudu na turu ni dra mai na kena i drodrodro, ka sa vakila e yagona ni sa takali tani mai vua na mate oqori. 
<br /><span class="verse" id="30">30 </span>Ka vakasauri na nona sa kila o Jisu ni sa lako tani mai vua na kaukauwa, a sa vuki vei ira na lewevuqa ka tukuna, "O cei e tara na noqu i sulu?" 
<br /><span class="verse" id="31">31 </span>Ia sa tukuna Vua oiratou na nona tisaipeli, "ni raici ira na lewevuqa ena nodra veidrigidrigiti mai veikemuni mo ni qai tukuna, o cei e tarai au?" 
<br /><span class="verse" id="32">32 </span>Ena nona veiraiyaki sa qai raici koya sa kitaka na ka o ya. 
<br /><span class="verse" id="33">33 </span>Ia na yalewa, ni sa kila na ka sa yaco vua sa rere ka sautanini, a sa lako mai e matana ka cuva sobu ena vakarokoroko ka sa tukuna kece vua na nona bula. 
<br /><span class="verse" id="34">34 </span>Sa tukuna vua o Jisu, "na luvequ yalewa, na nomu vakabauta sa vakabulai iko. Mo lako ena vakacegu, ka bula mai ena mate ca oqori." 
<br /><span class="verse" id="35">35 </span>Ni se vosa tikoga o koya, sa lako mai e so na tamata mai na vale nei koya ka lewa tu na vale ni lotu ka era tukuna, "na luvemu yalewa sa mate a cava tale se o cikeva tiko kina na qasenivuli oqori?" 
<br /><span class="verse" id="36">36 </span>Ni rogoca o Jisu na vosa era tukuna, sa tukuna vua na turaga sa lewa na vale ni lotu, "kakua ni o via yalolailai; o iko mo vakabauta ga." 
<br /><span class="verse" id="37">37 </span>A sa sega ni vinakata o koya me dua e muri Koya ka vakavo ga o Pita, Jemesa kei Joni na taci Jemesa. 
<br /><span class="verse" id="38">38 </span>Sa qai lako mai o koya ki na nona vale o koya sa lewa na vale ni lotu, sa kosakosa ena domo ni veiosivi kei na tagi qoqolou. 
<br /><span class="verse" id="39">39 </span>Ni sa curu yani i loma, sa tukuna vei ira, "a cava dou sa rui kosakosa ka veiosivi kina? Na gone e sega ni mate, ia sa moce ga." 
<br /><span class="verse" id="40">40 </span>Era sa vakalialiai koya, ia sa tukuna me ra lako taucokoi tuba, sa qai kauta na tama ni gone kei na tina ni gone, kei iratou na tiko vata kei Koya ena vanua sa davo tiko kina na gone. 
<br /><span class="verse" id="41">41 </span>A sa taura o koya na liga ni gone, ka tukuna, "Talica, kumi," na kenai balebale, "gone yalewa lailai, Au sa tukuna vei iko, mo tucake mai." 
<br /><span class="verse" id="42">42 </span>A sa tucake mai vakasauri na goneyalewa oqo ka veilakoyaki, sa yabaki tinikarua na nona bula. Ka e ratou sa luvuci ka sega ni vosa rawa ena levu ni nodratou qoroqoro. 
<br /><span class="verse" id="43">43 </span>Ia sa vakaroti ratou sara vakabibi me kakua ni dua e kila, sa tukuna, me dua na kakana me soli vua na goneyalewa oqo me kania.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
