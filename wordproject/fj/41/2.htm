<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni oti e vica na siga sa qai lesu tale ki Kapenaumi o koya, ka sa rogovaki ni sa tiko e vale. 
<br /><span class="verse" id="2">2 </span>Ka vakasauri na nodra sa sota vata mai na tamata, ka sa osodrigi na loma ni vale me yaco yani ki mata ni katuba. A sa vunautaka vei ira o koya na vosa. 
<br /><span class="verse" id="3">3 </span>Ka lewe va na tamata, e ratou sa colata mai vua e dua na tamata tauvi paralase. 
<br /><span class="verse" id="4">4 </span>Ni sa dredre ni ratou toro voleka vua ena vuku ni osodrigi ni tamata, e ratou sa qai basuka mai na delavuvu ni vale me taudonui Koya. Ni ratou sa basuka rawa e ratou sa qai vakalutulututaka sobu nai davodavo sa davo tiko kina na paralase. 
<br /><span class="verse" id="5">5 </span>Ni sa raica o Jisu na nodratou vakabauta, sa tukuna vua sa tauvi paralase, 'na luvequ, na nomu i valavala ca sa vosoti." 
<br /><span class="verse" id="6">6 </span>E so vei ira na daunivolatabu ka era dabe tiko e kea era vakataroga e lomadra, 
<br /><span class="verse" id="7">7 </span>"Na cava e vosavakacacataka kina na Kalou na tamata oqo? O cei e rawa ni vosota nai valavala ca ia na Kalou duadua ga?" 
<br /><span class="verse" id="8">8 </span>Ia ka vakasauri, sa siqema rawa o Jisu e yalona na vakatarotaro ni lomadra, a sa tukuna vei ira a cava dou via vakataroga kina e lomamudou na veika oqo? 
<br /><span class="verse" id="9">9 </span>"Na vosa rawarawa cava me tukuni vua sa paralase, "sa vosoti na nomu i valavala ca, se me tukuni, mo tucake ka taura na nomu i davodavo ka lako?" 
<br /><span class="verse" id="10">10 </span>"Ia ka mo dou kila kina, ni sa tu vua na luve ni tamata na lewa kece e vuravura me vosota nai valavala ca" â€“ sa qai vosa o koya vua sa paralase, 
<br /><span class="verse" id="11">11 </span>"Au sa tukuna vei iko mo tucake, ka taura cake na nomu i davodavo, ka lako ki nomu vale." 
<br /><span class="verse" id="12">12 </span>Ka vakasauri ni sa tucake, a sa taura cake na nona i davodavo, ka taubale e matadra me curu i tuba, era sa qoroqoro kece ka vakarokorokotaka na Kalou, ka tukuna, "keimami se bera ni bau raica dua na ka me vakaoqo!" 
<br /><span class="verse" id="13">13 </span>A sa lako tale o Koya ki baravi; ka ra sa lako mai Vua na lewe vuqa, a sa vakavulici ira o Koya. 
<br /><span class="verse" id="14">14 </span>Ena Nona taubale tiko, e a raici Livai na luvei Alivio ni dabe tiko ena vale ni volavola ni daukumuni vakacavacava ka sa tukuna vua, "mo muri Au." A sa tucake o koya ka muri Jisu. 
<br /><span class="verse" id="15">15 </span>Ni sa la'ki dabe tiko o koya me kana ena vale nei Livai, ka era sa osota talega mai na vale o ya na daukumuni vakacavacava kei ira nai valavala ca mera mai kana vata kei Jisu kei ratou na nona tisaipeli, ka era lewevuqa sa vakaoqo, era sa muri Jisu. 
<br /><span class="verse" id="16">16 </span>Ni ra sa raica na daunivolatabu kei ira na Farisi ni kana vata o koya kei ira na daukumuni vakacavacava kei ira nai valavala ca, era sa tukuna vei ratou na nona tisaipeli, "e rawa li vua me kana ka gunu vata kei ira na daukumuni vakacavacava kei ira na tamata i valavala ca?" 
<br /><span class="verse" id="17">17 </span>Ni sa rogoca o Jisu, sa tukuna vei ira, "sa sega ni yaga na vuniwai vei ira sa bula vinaka, ia vei ira ga sa tauvi mate. Au sega ni lako mai me'u kacivi ira na sa dodonu tu, ia o ira ga nai valavala ca, mera veivutuni." 
<br /><span class="verse" id="18">18 </span>O ira na tisaipeli nei Joni kei ira na Farisi era dau lolo. Era qai lako mai ka mai tarogi Koya, 'na cava era dau lolo kina na tisaipeli nei Joni kei ira na Farisi, ia o ira na nomu tisaipeli era sega ni dau lolo?" 
<br /><span class="verse" id="19">19 </span>Sa tukuna vei ira o Jisu, e rawa li vei ira na weka ni tagane sa qai vakawati mera lolo ni se tiko vata kei ira na tagane sa qai vakawati? Ni se tiko vata kei ira na tagane sa vakawati era na sega ni lolo 
<br /><span class="verse" id="20">20 </span>Ia ena qai yaco mai na siga me na kautani kina mai vei ira na tagane sa qai vakawati, ka era sa na qai lolo kina ena siga o ya. 
<br /><span class="verse" id="21">21 </span>Ena sega ni rawa me dua e cula vata na tiki ni sulu vou kei nai sulu madra; na tiki ni sulu vou e na dresuka nai sulu madra, ka sa na qai kadresu vakaca sara. 
<br /><span class="verse" id="22">22 </span>"Ka e sega ni rawa me dua e sova kina tavaya waini makawa na waini vou; ena vakacabotetaka na tavaya waini makawa na waini vou, ka sa na tasova na waini vou ka kavoro na tavaya makawa. Ia na waini vou me sova ga kina tavaya vou." 
<br /><span class="verse" id="23">23 </span>Ena dua na siga ni vakacecegu e a taubale kina o koya ena maliwa ni vei sila; ni ratou sa lako voli, e ratou qai doloka na sila na nona tisaipeli 
<br /><span class="verse" id="24">24 </span>A ra sa tukuna na Farisi vei Koya, 'mo raica, na cava era sa cakava kina na ka e sega ni dodonu me vakayacori ena siga ni vakacecegu?" 
<br /><span class="verse" id="25">25 </span>Ia, sa tukuna vei ira o koya, 'dou se sega beka ni wilika na ka sa cakava o Tevita kei ira sa tiko vata kaya, ena gauna sa sega kina na kakana ka ra sa viakana: 
<br /><span class="verse" id="26">26 </span>Vakacava na nona curu kina vale ni Kalou ena gauna i Evaiaca na bete levu, ka kania na madrai dau raici ni sa sega ni tara me dua e kania, ka vakavo ga o ira na bete, ka sa solia talega eso vei ira sa tiko vata tukuna?" 
<br /><span class="verse" id="27">27 </span>A sa tukuna vei ira, "na siga ni vakacecegu sa caka me baleta na tamata, ka sega ni buli na tamata ena vuku ni siga ni vakacecegu. 
<br /><span class="verse" id="28">28 </span>"O koya oqo sa Turaga talega ni siga ni vakacecegu na luve ni tamata."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
