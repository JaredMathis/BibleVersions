<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa tukuna vei ira, "Au tukuna vaka i dina vei kemudou, eso eke ka tucake tu oqo ni se bera ni ra na mate era na raica na matanitu ni Kalou ni na lako mai ena kaukauwa levu." 
<br /><span class="verse" id="2">2 </span>Ni oti e ono na siga sa qai kauti Pita, Jemesa kei Joni o Jisu kina dua na dela ni ulunivanua cecere ka sega tale e dua; a sa vakamataliataki o koya e matadratou. 
<br /><span class="verse" id="3">3 </span>Ka sa serau ka makaresese vulavula na nona i sulu me vaka na uca cevata, ka sa sega sara ga ni dua na dausavasava e vuravura me savata nai sulu me vaka na vulavula oqo. 
<br /><span class="verse" id="4">4 </span>A sa rairai mai vei iratou oilaijia kei Mosese ka rau sa veivosaki vata kei Jisu. 
<br /><span class="verse" id="5">5 </span>Sa tukuna o Pita vei Jisu ka vaka, "Rapai, sa bau dua dina na ka totoka na nodatou tiko eke, ka me keitou sa tara e tolu na vale vakacevaceva: me dua e Nomuni, dua me nei Mosese, kei na dua me nei Ilaijia." 
<br /><span class="verse" id="6">6 </span>ena nodratou levu ni rere, a sa sega ni kila kina o koya na cava me tukuna. 
<br /><span class="verse" id="7">7 </span>A sa dua na o sa vakarurugi iratou; ka rogo mai e dua na vosa mai na loma ni o, ka vaka, "sai Koya oqo na luvequ lomani. Dou rogoci Koya!" 
<br /><span class="verse" id="8">8 </span>A ratou sa kurabui ka veiraiyaki, ka sa sega tale ni qai dua me ratou raica, ia o Jisu ga kei ratou. 
<br /><span class="verse" id="9">9 </span>Ni ratou sa siro mai ena ulunivanua a sa vakadreti ratou o koya me ratou kakua ni tukuna na ka e ratou a raica, ka me yacova mada ni sa tucake mai na mate na luve ni Tamata. 
<br /><span class="verse" id="10">10 </span>A ratou sa maroroya na vosa o ya vei ratou, ka veinanuyaka vaka i iratou nai balebale ni tucake tale mai na mate. 
<br /><span class="verse" id="11">11 </span>E ratou tarogi Koya ka vaka, "na cava na vuna era tukuna kina na daunivolatabu ni dodonu me liu mai oilaijia?" 
<br /><span class="verse" id="12">12 </span>A sa tukuna vei ratou o koya, ka vaka, io, sa lako oti dina mai oilaijia ena nona mai vakasuka lesu na veika kece. Vakacava mada na kena volai tu mai, ni na levu na veika rarawa ena sotava na luve ni Tamata ka ra na sega ni dokai Koya? 
<br /><span class="verse" id="13">13 </span>"Ia ka'u tukuna vei kemudou ni o Ilaijia sa lako oti mai, ka era qai cakava vua na ka ga era vinakata mera cakava, ka me vaka na ka sa volai oti tu me baleti Koya." 
<br /><span class="verse" id="14">14 </span>Ni sa yaco mai o koya vei iratou na tisaipeli, a sa raici ira na lewe vuqa ni ra sa osodrigi vei iratou, kei na nodra veileti tiko vei iratou na daunivolatabu. 
<br /><span class="verse" id="15">15 </span>Ka era kidacala ni ra sa raici Koya ka kurabui taucoko na tamata, era sa cicivi Koya, ka kidavaka. 
<br /><span class="verse" id="16">16 </span>A sa tarogi ira na daunivolatabu o koya, "a cava dou vosataka tiko vei iratou?" 
<br /><span class="verse" id="17">17 </span>A sa vosa mai e dua vei ira na lewe vuqa ka vaka, "Qasenivuli, au kauta mai vei kemuni na luvequ tagane ka tiko vua e dua na yalo ni galu. 
<br /><span class="verse" id="18">18 </span>"Ena gauna me dau curumi koya kina, edau viritaki koya sobu ira ka vuso na gusuna ka vakasequruquru bati, ka qai wakakau na yagona. Au a tukuna vei iratou na nomu tisaipeli meratou cemuria tani, ia ka sega ni ratou rawata." 
<br /><span class="verse" id="19">19 </span>A sa vosa vei ira o koya ka vaka, "ai tabatamata lailai ena vakabauta, ka e ka wale tu ga vei kemudou na nodatou bula vata? me kau mai vei Au o koya." 
<br /><span class="verse" id="20">20 </span>Era sa qai kauta mai vei Koya na gonetagane. Ni sa raici koya ka, vakasauri sa bitabitalaki koya na yalo ca oqo ka davo qiliraki koya ena qele, ka vuso na gusuna. 
<br /><span class="verse" id="21">21 </span>sa tarogi tamana o koya, a ca-va na dede ni gauna sa tauvi koya tiko mai kina? Sauma o tamana, mai na gauna sara ga se gone kina. 
<br /><span class="verse" id="22">22 </span>"E levu na gauna edau biuti koya na yalo oqo, kina buka waqa se ki na loma ni wai me vakamatei koya. Ia ke dua na ka moni cakava, ni lomani keirau ka vukei keirau mai." 
<br /><span class="verse" id="23">23 </span>A sa tukuna vua o Jisu, "kevaka walega o rawa ni vakabauta, ni sa rawa na ka kecega vua sa vakabauta." 
<br /><span class="verse" id="24">24 </span>Vakasauri sa qolou i cake na tama ni gone ka vosa tagitagi ka vaka, "Turaga, au sa vakabauta; ni vukei au ena noqu sega ni vakabauta." 
<br /><span class="verse" id="25">25 </span>Ni sa raica o Jisu ni ra sa cici vata mai na lewe vuqa, sa vunauca na yalo velavela ka vaka, "O iko na yalo ni galu kei na didivara, Au sa vakaroti iko mo lako tani mai vua ka mo kakua ni curumi koya tale vakadua!" 
<br /><span class="verse" id="26">26 </span>A sa qoqolou na yalo oqo ka bitabitalaki koya me yacova ni sa lako tani mai vua. Ka sa vaka kina o koya e dua sa mate, e lewe levu sa tukuna, "ni sa mate." 
<br /><span class="verse" id="27">27 </span>Ia sa taura na ligana o Jisu ka dreti koya cake, sa tucake mai. 
<br /><span class="verse" id="28">28 </span>Ni sa la'ki tiko o koya i vale e ratou sa tarogi koya lo na nona tisaipeli, ka vaka, "na cava keitou sega kina ni cemuria rawa?" 
<br /><span class="verse" id="29">29 </span>A sa tukuna vei iratou o koya, "na mataqali vaka o ya sa sega ni cemuri wale, ia sa rawa ga ena masu kei na lolo." 
<br /><span class="verse" id="30">30 </span>A ratou sa biuta tale mai na vanua o ya ka lako siviti Kaleli, ena nona vinakata me kua ni dua e kila. 
<br /><span class="verse" id="31">31 </span>A sa nona vakatavuvuli tiko vei iratou na nona tisaipeli, ka tukuna, "ena soli yani na luve ni tamata ki na ligadra na tamata, ka era na vakamatei koya. Ni sa vakamatei, ka ena qai tucake tale ena i katolu ni siga." 
<br /><span class="verse" id="32">32 </span>Ia e ratou sa sega ni kila nai balebale ni vosa oqo, ka ratou sa rere talega ni taroga. 
<br /><span class="verse" id="33">33 </span>A sa lako mai o koya ki Kapenaumi. Ni sa tikoi vale sa qai tarogi iratou, "na cava mada dou veiletitaka tiko mai e gaunisala?" 
<br /><span class="verse" id="34">34 </span>Ia e ratou sa vagagalu taucoko, ni ratou sa veiletitaka tiko mai vaka iratou ena gaunisala, se o cei e cecere duadua. 
<br /><span class="verse" id="35">35 </span>Sa qai dabe sobu i ra o koya ka kacivi ira mai na lewe tinikarua, ka tukuna vei ira, "kevaka e dua sa vinakata me vakaliuci, o koya me tiko sara mai ra vei kemudou kece, ka me nomudou dauniveiqaravi talega." 
<br /><span class="verse" id="36">36 </span>A sa taura e dua na gone lailai ka vakaturi koya e matadratou. Sa qai keveta ka tukuna vei iratou, 
<br /><span class="verse" id="37">37 </span>"O koya yadua sa ciqoma e dua na gone lailai vaka oqo ena vuku ni Yacaqu sa ciqomi Au; o koya sa ciqomi Au e sega ni ciqomi Au walega ia sa ciqomi koya sa talai Au mai." Sa Sega Ni Vakatara O Jisu Na Dui Toto 
<br /><span class="verse" id="38">38 </span>A sa tukuna vua o Joni, ka vaka, "Qasenivuli keitou raica e dua ni cemuria na tevoro ena Yacamuni, ka keitou sa tarovi koya baleta ni sega ni muri kedatou tiko." 
<br /><span class="verse" id="39">39 </span>Ia sa tukuna o Jisu, dou kakua ni tarovi koya, ni sa sega ni rawa me dua e cakava na ka e veivakurabuitaki ena Yacaqu, me qai vosavakacacataki Au e muri. 
<br /><span class="verse" id="40">40 </span>"E sega ni kedatou meca o ira na tokona na cakacaka. 
<br /><span class="verse" id="41">41 </span>O koya e solia vei kemudou e dua na bilo wai ena vuku ni Yacaqu, baleta ni dou sa nei Karisito, Au tukuna vakaidina vei kemudou, ena sega ni rawa me kautani mai vua na kena i sau. 
<br /><span class="verse" id="42">42 </span>Ia o koya yadua ena vakavuna me bale e dua vei ira na gone lailai sa vakabauti Au, ena vinaka cake vua me vesu e domona e dua na vatu ni qaqaqi levu, qai vakalutudromutaki ki loma ni wasawasa. 
<br /><span class="verse" id="43">43 </span>Kevaka e vakavuna na ligamu nomu valavala ca, mo taya laivi. Ka ni vinaka cake vei iko mo curu kina bula ka liga dua, ka ca ga ni tu na ligamu ruarua, mo qai lakoi Eli kina bukawaqa sa sega ni boko rawa- 
<br /><span class="verse" id="44">44 </span>"Na vanua ena sega kina ni mate nona i valavala ca kei na bukawaqa e sega ni boko rawa.' 
<br /><span class="verse" id="45">45 </span>Kevaka e vakavuna na yavamu nomu valavala ca, mo taya laivi. Ni vinaka cake vei iko mo curu kina bula ka gera yani, ka ca ga ni o lako yani ena yavamu ruarua ka o qai viritaki ki Eli, kina bukawaqa e sega ni boko rawa. 
<br /><span class="verse" id="46">46 </span>"Na vanua ena sega kina ni mate na nona i valavala ca kei na bukawaqa e sega ni boko rawa." 
<br /><span class="verse" id="47">47 </span>Kevaka e vakavuna na matamu na nomu valavala ca, mo leuta tani. Ka ni vinaka cake vei iko mo curu kina matanitu ni Kalou ka mata dua, ka ca ga ni vinaka na matamu ruarua, ka o qai viritaki ki na drano bukawaqa. 
<br /><span class="verse" id="48">48 </span>"Na vanua ena sega kina ni mate nona i valavala ca kei na bukawaqa e sega ni boko rawa." 
<br /><span class="verse" id="49">49 </span>Ka ni na vakamasimataki na tamata yadua ena bukawaqa, kei na vakacabo i soro taucoko ena vakamasimataki. 
<br /><span class="verse" id="50">50 </span>"Na masima e vinaka, ia kevaka sa yali na tuituina mai na masima, o na vakatuituinataka tale ena cava? Mo dou tuituina tiko, ka veivakacegui vakaikemudou."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
