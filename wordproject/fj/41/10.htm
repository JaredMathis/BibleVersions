<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Marika, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa biubiu mai kea o Koya ka lako kina yasana vaka Jutia ena tai kadua ni Joritani. A ra sa soqoni vata tale maiVua na lewe vuqa, me vaka sa dau Nona i valavala, a sa vakavulici ira tale. 
<br /><span class="verse" id="2">2 </span>Era sa lako mai Vua na Farisi, ka tarogi Koya, "E tara li vua na tagane me sereka na watina?" ka era vakatovolei Koya. 
<br /><span class="verse" id="3">3 </span>A sa sauma o koya vei ira, ka vaka, "Na cava e vakaroti kemudou kina o Mosese?" 
<br /><span class="verse" id="4">4 </span>Era tukuna, "O Mosese e vakatara vua na tagane me vola e dua nai vola ni veisere, ka me qai biuta na yalewa." 
<br /><span class="verse" id="5">5 </span>A sa tukuna vei ira o Jisu, baleta na lomaqa ni yalomudou e vola kina o koya veikemudou na lawa buli oqori. 
<br /><span class="verse" id="6">6 </span>"Ia mai nai vakatekivu ni veibuli, a sa bulia na tagane kei na yalewa na Kalou. 
<br /><span class="verse" id="7">7 </span>Oqo na vuna ena biuti tamana kei tinana kina na tagane ni sa sema vua na watina, 
<br /><span class="verse" id="8">8 </span>'Ka e rau sa na yaco kina na lewe rua me rau sa dua ga na yago; ka sa sega kina ni rua tiko oi rau, ia rau sa dua bau ga. 
<br /><span class="verse" id="9">9 </span>"O koya oqo na ka sa semata vata na Kalou, me kakua ni tawasea na tamata." 
<br /><span class="verse" id="10">10 </span>Ni ratou sa la'ki tikoi vale e ratou sa tarogi Koya tale na Nona tisaipeli ena vuku ni ka oqori. 
<br /><span class="verse" id="11">11 </span>A sa tukuna vei iratou, "O koya yadua sa sereka na watina yalewa ka la'ki vakawatitaka tale dua na yalewa sa dauveibutakoci. 
<br /><span class="verse" id="12">12 </span>"Kevaka sa sereka na watina o koya na yalewa, ka la'ki vakawatitaka tale dua na tagane sa dauveibutakoci." 
<br /><span class="verse" id="13">13 </span>A ra sa kauta mai na gone lalai Vua, ka me rawa ni tarai ira o Koya; e ratou sa vunauci ira na veikau tiko mai na tisaipeli. 
<br /><span class="verse" id="14">14 </span>Ia ni sa raica o Jisu, sa rarawataki iratou sara vakalevu, ka tukuna, "Dou laivi ira na gone lalai mera lako mai vei Au, ka dou kakua ni tarovi ira; ni sa vaka oqo o ira na lewe ni matanitu ni Kalou. 
<br /><span class="verse" id="15">15 </span>"Au tukuna vakaidina veikemudou, o koya ena sega ni ciqoma na matanitu ni Kalou, me vaka na gone lailai ena sega ni curu rawa kina." 
<br /><span class="verse" id="16">16 </span>Sa qai keveti ira cake, ka tabaki ira, ka vosa vakalouvinakataki ira. Jisu Sa Vakasalataka Na Cauravou Vutuniyau 
<br /><span class="verse" id="17">17 </span>Ni sa taubale tiko o koya e gaunisala, sa cici mai Vua e dua ka tekiduru e matana, ka tarogi koya, "Qasenivuli vinaka, na cava beka me'u cakava me'u rawata kina na bula Sega ni mudu?" 
<br /><span class="verse" id="18">18 </span>A sa tukuna vua o Jisu, "Na cava o tukuna kina vei Au ni'u vinaka? sa sega ni dua e vinaka ia e dua ga, sai koya na Kalou. 
<br /><span class="verse" id="19">19 </span>O iko sa kila tiko nai vakaro: Mo kakua ni veibutakoci, mo kakua ni laba, 'Mo kakua ni butako,' 'Mo kakua ni dau lawaki, 'Mo dokai rau na tamamu kei na tinamu.' 
<br /><span class="verse" id="20">20 </span>Sa qai vosa mai o koya ka tukuna vua, "Qasenivuli na ka kece oqo ni'u se gone au sa taura matua tu mai. 
<br /><span class="verse" id="21">21 </span>A sa vakaraici koya tu o Jisu kei na Nona lomana, sa qai tukuna vua, "E dua na ka ga o sega ni se cakava tiko: mo lako yani ka volitaka na veika o taukena tu ka solia vei ira na dravudravua, o na qai vakaiyau kina, mai lomalagi; ka lako mai, colata na kauveilatai, ka muri Au." 
<br /><span class="verse" id="22">22 </span>Ia na vosa oqo e vaka lomabibitaki koya, ka lako yani ena mata rarawa, ka ni sa levu sara na nona i yau. 
<br /><span class="verse" id="23">23 </span>Sa qai rai wavoki o Jisu ka tukuna vei iratou na Nona tisaipeli, "O ira na vutuniyau sa dua dina na ka dredre vei ira na nodra curu kina matanitu ni Kalou." 
<br /><span class="verse" id="24">24 </span>E ratou sa qoroqoro na tisaipeli ena vuku ni nona vosa. Ia sa vosa tale vei iratou o Jisu ka tukuna, "Ra gone, sa bau dredre dina vei ira na vakanuinui kina i yau mera curu kina matanitu ni Kalou! 
<br /><span class="verse" id="25">25 </span>"Ni ka rawarawa sara vua na kameli me curuma e dua na mata ni cula, mai vei koya na vutuniyau me curuma na matanitu ni Kalou." 
<br /><span class="verse" id="26">26 </span>Ena nodratou levu ni kidroa e ratou sa veitukunayaka vaka i ratou, "O cei ga me sa na qai vakabulai rawa?" 
<br /><span class="verse" id="27">27 </span>Ia sa rai yani vei iratou o Jisu ka tukuna, "Vua na tamata sa dredre sara, ia na Kalou e sega; ni ka kecega sa rawa vua na Kalou." 
<br /><span class="verse" id="28">28 </span>O Pita sa qai tekivu me tukuna vua, "Raica, oi keitou mada ga sa biuta na veika kece ka muri Kemuni." 
<br /><span class="verse" id="29">29 </span>Sa sauma vua o Jisu ka vaka, Au tukuna vakaidina vei iko, sa sega e dua na tamata me biuta na nona vale se tuakana se ganena se tamana se tinana, se watina se luvena se na nona vanua ena vukuqu kei nai tukutuku vinaka, 
<br /><span class="verse" id="30">30 </span>Me sega ni taura e yadrau na kena i sau, ka ena gauna oqo era na vakila na nodra matavuvale kei ira na tuakana kei ira na ganena kei ira na tinadra kei ira na luvena kei na nodra vanua, ka era na sotava na veivakararawataki ia ena nodra na bula sa bera mai, oqori na bula e sega ni mudu. 
<br /><span class="verse" id="31">31 </span>"Ia e lewe levu vei ira sa liu era na muri, kei ira sa muri era na liu." 
<br /><span class="verse" id="32">32 </span>Ena gaunisala ni ratou lako cake tiko ki Jerusalemi sa dua na ka na nodratou kurabui tiko, o Jisu sa liu sara tikoi liu. Ka vaka me yacovi iratou na rere ena gauna e ratou sa muri Koya tiko kina. Sa qai kauti iratou na lewe tinikarua vakatikitiki, ka tukuna tale vei iratou na veika ena vakayacori vua. 
<br /><span class="verse" id="33">33 </span>"Ka raica, edatou sa lako cake tiko oqo ki Jerusalemi, na luve ni tamata ena soli yani kivei ira na bete levu kei ira na daunivolatabu; ka era na totogitaki Koya me mate ka soli Koya vei ira na kai matanitu tani; 
<br /><span class="verse" id="34">34 </span>"Era na vakalialiai Koya, ka yavita kei na nodra kasiviti Koya ka vakamatea. Ena i katolu ni siga ena tucake tale." 
<br /><span class="verse" id="35">35 </span>E rau mai tarogi Koya na luvei Sevete o Jemesa kei Joni, ka vaka, "Qasenivuli, keirau kerei Kemuni mo ni cakava vei keirau na ka keirau na kerea vei Kemuni." 
<br /><span class="verse" id="36">36 </span>Sa tarogi rau, "Na cava o drau vinakata Me'u cakava vei kemudrau?" 
<br /><span class="verse" id="37">37 </span>E rau tukuna Vua, "Mo ni solia vei keirau me keirau dabe vata kei kemuni ena nomuni ukuuku, ka e dua me dabe ena Yasamuni matau ka dua me dabe enaYasamuni mawi." 
<br /><span class="verse" id="38">38 </span>Ia sa tukuna vei rau o Jisu, "Drau sega ni kila tiko na ka o drau kerea. Drau na rawata mo drau papitaisotaki ena papitaiso Au a papitaisotaki kina?" 
<br /><span class="verse" id="39">39 </span>E rau tukuna vua, "E rawa vei keirau." A sa tukuna o Jisu vei rau, na bilo Au a gunuva drau rawa ni gunu kina, ka drau rawa talega ni papitaisotaki ena papitaiso au papitaisotaki kina; 
<br /><span class="verse" id="40">40 </span>"Ia na dabe ga ena yasaqu i matau kei nai mawi e sega ni rawa vei Au me'u solia, ia vei ira ga sa vakarautaki me nodra." 
<br /><span class="verse" id="41">41 </span>Ni ra sa rogoca na lewe tini na nodrau vosa o Jemesa kei Joni era sa vakacudruvi rau. 
<br /><span class="verse" id="42">42 </span>Ia o Jisu sa qai kacivi ira vata mai Vua ka tukuna, dou kila ni o ira sa turaga tu vei ira na kai matanitu tani sa turaga vei ira, kei ira sa cecere e vakacola nodra sau tu ga vei ira. 
<br /><span class="verse" id="43">43 </span>"Me kakua ni vaka o ya oi kemudou; ia ke dua veikemudou sa vinakata me cecere o koya me nomudou dauniveiqaravi. 
<br /><span class="verse" id="44">44 </span>"Ke dua vei kemudou sa vinakata me turaga o koya me nomudou bobula. 
<br /><span class="verse" id="45">45 </span>"Ni o Koya na luve ni tamata sa sega ni lako mai me qaravi, ia me mai dauveiqaravi, ka mai solia na Nona bula me ra vakabulai kina na lewe vuqa." 
<br /><span class="verse" id="46">46 </span>A ratou sa qai yaco mai ki Jeriko. Ni sa lako tani mai o Koya e Jeriko kei iratou na nona tisaipeli kei ira na lewe vuqa, na tamata mataboko o Patemo, na luve i Temeo a sa dabe tiko ena yasa ni sala me kerekere. 
<br /><span class="verse" id="47">47 </span>Ni sa rogoca o koya ni sai Jisu na kai Nasareci, a sa tekivu me kaci yani ka vaka, "I Jisu na Luvei Tevita, ni lomani au mai." 
<br /><span class="verse" id="48">48 </span>Ka e lewe vuqa vei ira sa karaci koya me tiko lo; ia ka sa qai kacikaci ga o koya i cake, "Na Luvei Tevita, ni lomani au mai!" 
<br /><span class="verse" id="49">49 </span>A sa tu vakadua o Jisu ka vakarota me kacivi mai o koya. Era sa qai kaciva na mataboko ka tukuna vua, "Mo marau, ka tucake, ni sa kacivi iko mai o Koya." 
<br /><span class="verse" id="50">50 </span>A sa viritaka laivi o koya na nona kote balavu, a sa tucake ka lako vei Jisu. 
<br /><span class="verse" id="51">51 </span>Sa tarogi koya o Jisu ka vaka, "Na cava o vinakata me'u cakava vei iko?" Sa tukuna na tamata mataboko, "Rabonai, me rai na mataqu." 
<br /><span class="verse" id="52">52 </span>Sa qai tukuna vua o Jisu, "Mo lako yani ena nomu i lakolako ka sa vakabulai iko na nomu vakabauta." Ka vakasauri ni sa rai na matana ka sa muri Jisu yani e gaunisala.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
