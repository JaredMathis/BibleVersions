<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Dauvunau, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Dauvunau</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na nona vosa na Dauvunau, na luvei Tevita, na tui Isireli. 
<br /><span class="verse" id="2">2 </span>"Sa ka wale, sa ka wale," sa tukuna na Dauvunau, "Sa ka wale, sa ka wale, sa ka wale na ka kecega." 
<br /><span class="verse" id="3">3 </span>Na cava na kena yaga vua na tamata ena nona oca kecega, o koya sa vakaogai koya kina ena ruku ni mata ni siga oqo? 
<br /><span class="verse" id="4">4 </span>Sa lako mai e dua nai tabatamata, sa lako yani e dua tale nai tabatamata, na vuravura sai koya, koya tikoga. 
<br /><span class="verse" id="5">5 </span>Sa cadra na siga, sa dromu tale na siga, sa cici ga yani vakatotolo ki na vanua me cadra tale mai kina. 
<br /><span class="verse" id="6">6 </span>Sa liwa na cagi ki na ceva, sa vuki cake ki na vualiku, sa veitosoyaki tikoga na cagi ka sa tekivu tale na nona i lakolako. 
<br /><span class="verse" id="7">7 </span>E ra sa drodro kece ga yani kina wasawasa na veiuciwai; io, sa sega ni sinai na wasawasa; Era sa lesu tale ki na veiuciwai era a drodro mai kina. 
<br /><span class="verse" id="8">8 </span>E ra sa cakacaka na ka kecega, Sa sega ni vakamacalataki rawa, na mate sa sega ni raica rawa se me rogoca rawa na daliga. 
<br /><span class="verse" id="9">9 </span>Na ka sa tiko oti, sa tiko oqo, ka sa na tiko ga, Na ka sa caka oti, sa caka tiko oqo, ka sa na caka tiko ga. Sa sega ni dua na ka vou sa caka ena ruku ni matanisiga oqo. 
<br /><span class="verse" id="10">10 </span>Sa dua beka na ka me rawa ni tukuni kina, "Raica oqo na ka vou"? Oqo, e se tu sara mai na gauna e liu sara. 
<br /><span class="verse" id="11">11 </span>Sa sega na vakanananu ena ka sa oti Sa sega talega na vakanananu ena ka ena lako tiko mai vei ira ena muri mai. 
<br /><span class="verse" id="12">12 </span>Oi au na Dauvunau, au a tui kei Isireli mai Jerusalemi. 
<br /><span class="verse" id="13">13 </span>Au a sa vakarautaka na yaloqu me'u vakasaqara ka qara matua sara ena yalomatua me baleta na ka kecega ena rukui lomalagi oqo; e ka levu oqo, sa solia na Kalou vei ira na luve ni tamata, me ra cakacaka kina. 
<br /><span class="verse" id="14">14 </span>Au sa raica kece na ka sa caka ena ruku ni matanisiga oqo, io, e dina, sa ka wale sara ka sa vaka ga na tobo cagi. 
<br /><span class="verse" id="15">15 </span>Na ka sa veve, sa sega ni rawa ni vakadodonutaki, kei na ka sa sega sa sega ni rawa me wiliki tale. 
<br /><span class="verse" id="16">16 </span>Au sa veivosaki kei na yaloqu ka tukuna vua, "Raica, au sa rawata na cecere, sa levu sara vei au na vuku mai vei ira kecega sa liu vei au e Jerusalemi. Na yaloqu sa rawata na vuku, na yalomatua kei na kila na ka kece." 
<br /><span class="verse" id="17">17 </span>Sa vakarautaki na yaloqu me kila na ka kecega, na ka ca kecega, na lialia kecega. Au sa qai kila, ni sa vaka na tobo cagi walega. 
<br /><span class="verse" id="18">18 </span>Ni sa levu na yalomatua, sa levu talega na rarawa, o koya sa vakalevutaka na vuku, sa vakalevutaka talega na tagi yaso.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
