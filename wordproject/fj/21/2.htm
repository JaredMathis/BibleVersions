<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Dauvunau, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Dauvunau</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Au sa tukuna ki na yaloqu, "lako mai, me'u vakatovolei iko mada ena marau; oqo mo marau mada"; io, sa dina, sa ka wale talega. 
<br /><span class="verse" id="2">2 </span>Au sa tukuna na kaikaila ena marauâ€” oqo sa "ka ca sara," "na cava ena kauta mai vei keda?" 
<br /><span class="verse" id="3">3 </span>Au sa qara matua ena yaloqu, me'u vakamarautaka na yaloqu ena waini, ni'u sa tubera tiko na yaloqu ena yalomatua kei na noqu taura matua talega na yalowai, me rawa ni'u raica rawa kina na cava e vinaka vei ira na luve ni tamata, me ra cakava ena ruku i lomalagi ena veisiga kecega era sa bula kina. 
<br /><span class="verse" id="4">4 </span>Au sa cakava na noqu cakacaka me levu, au sa tara na noqu vale, au sa tea na veivaini. 
<br /><span class="verse" id="5">5 </span>Au sa cakava nai teitei, au tea na okiti, au sa tea talega na kau vuata kecega. 
<br /><span class="verse" id="6">6 </span>Au sa cakava na vei drano, me'u vakasuasuataka kina na ka kecega sa tei. 
<br /><span class="verse" id="7">7 </span>Era sa tu na dauveiqaravi, tagane kei na yalewa o ira sa sucu ga e loma kei ira era sucu e tuba. Sa tu vei au e levu na manumanu, e levu talega era sa tu rawa ni bera ni'u lako mai ki Jerusalemi. 
<br /><span class="verse" id="8">8 </span>Au sa kumuna talega vei au na koula kei na siliva, na nodra i yau talei na tui kei nai yau ni veiyasana, Au sa rawa na dauveiqaravi tagane kei na yalewa daulaga sere, na nodra marau na luve ni tamata kei na i yaya ni vakatagi kecega. 
<br /><span class="verse" id="9">9 </span>Au sa levu ka cecere vei ira kecega sa liu vei au e Jerusalemi. Sa tiko vata ga kei au na noqu yalomatua. 
<br /><span class="verse" id="10">10 </span>Na ka kecega sa gadreva na mataqu, au sa sega ni maroroi au mai kina, au sa sega ni maroroya na yaloqu mai na ka ni marau ni sa marautaka na yaloqu na noqu oca kecega, oqo na i sau ni noqu oca kecega. 
<br /><span class="verse" id="11">11 </span>Au sa qai raica na cakacaka kecega sa cakava na ligaqu kei na oca kecega au sa vakaocai au kina, io, sa ka wale kecega, ka sa vaka ga na tobo cagi, sa sega na kena yaga ena ruku ni matanisiga. Nai Cavacava Ni Yalomatua Kei Na Yalowai 
<br /><span class="verse" id="12">12 </span>Au sa qai vuki me'u goleva na yalomatua kei na lialia kei na yalowai; Na cava ena rawa ni cakava na tamata me rawa ni tui kina?â€” Na ka ga sa cakava oti o koya. 
<br /><span class="verse" id="13">13 </span>Au sa qai raica ni yalomatua e vinaka vei yalowai sa vaka kina na rarama mai na butobuto. 
<br /><span class="verse" id="14">14 </span>Na mata ni tamata sa tiko e uluna. Sa lako na lialia ena butobuto, Io, au sa kila, na ka vaka oqo sa yaco vei ira kecega. 
<br /><span class="verse" id="15">15 </span>Au sa tukuna kina ki na yaloqu, "Na ka sa yaco vua na lialia, Sa yaco talega vei au Na cava au sa yalomatua cake kina?" "Oqo sa ka wale talega." 
<br /><span class="verse" id="16">16 </span>Era sa sega ni nanumi tale na yalomatua mai vei ira na lialia me sega ni mudu. Na ka kece oqo era na guilecavi talega ena siga sa lako tiko mai. Era mate vakacava na tamata yalomatua? Me vaka ga na lialia! 
<br /><span class="verse" id="17">17 </span>O koya oqo au sa cata kina na bula ena vuku ni cakacaka sa caka oti ena ruku ni matanisiga, sa veivakararawataki, sa ka wale kecega ka sa vaka ga na tobo cagi. 
<br /><span class="verse" id="18">18 </span>Au sa cata na noqu cakacaka kecega, o koya au sa vakaocai au kina ena ruku ni matanisiga baleta ni'u na laiva kece vei koya ena muri au mai. 
<br /><span class="verse" id="19">19 </span>O cei ena kila se na tamata yalomatua o koya se tamata yalowai? Io, ena lewa kece o koya na ka au sa buno oti kina. Au a cakava o ya ena noqu yalomatua. Oqo sa ka wale kecega. 
<br /><span class="verse" id="20">20 </span>O koya oqo, au sa vukica kina na yaloqu ka sega ni via kauwaitaka na cakacaka kece au sa vakaocai au kina ena ruku ni matanisiga oqo. 
<br /><span class="verse" id="21">21 </span>Na cava me nona na tamata ena vuku ni nona cakacaka sa oca kina, ena yalomatua ena vuku kei na maqosa, ia, sa qai biuta na nona i votavota vua e dua sa sega ni oga kina. Oqo sa ka wale talega ka sa rui ca vakalevu. 
<br /><span class="verse" id="22">22 </span>Na cava na tamata ena nona cakacaka kece, kei na gu ni lomana, kei na nona oca kece ena ruku ni matanisiga oqo? 
<br /><span class="verse" id="23">23 </span>Sa rarawa ga ena nona veisiga kece, ena bogi sa sega ni cegu. Ni sa ka wale na ka kecega. 
<br /><span class="verse" id="24">24 </span>Sa sega kina na ka e vinaka cake me kana ka gunu ga, me vakacegu kina me marautaka na yalona na cakacaka ni ligana. Oqo talega au sa raica ni sa cakacaka ga ni liga ni Kalou. 
<br /><span class="verse" id="25">25 </span>O cei e rawa ni kana, se o cei ena rawa ni marau cake mai vei au? 
<br /><span class="verse" id="26">26 </span>Na Kalou sa solia na yalomatua kei na vuku kei na reki vua na tamata sa vinaka e matana; vua nai valavala ca, sa soli vua na cakacaka me kumuna ka vakasoqona vata, me soli kina vua sa vinaka vua na Kalou. Oqo talega sa ka wale sara ka sa vaka ga na tobo cagi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
