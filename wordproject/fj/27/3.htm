<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Nepukanesa na tui sa cakava e dua na matakau koula, na kena cecere sa onosagavulu na kiupiti, na kena raba sa ono na kiupiti ka sa vakaduria o koya ena buca o Tura, ena yasana vaka Papiloni. 
<br /><span class="verse" id="2">2 </span>Sa qai vakauta o Nepukanesa na tui e dua nai tukutuku mera soqoni vata mai na turaga bale, o ira na Kovana, o ira na daunilewa, o ira na tabana ni lavo, o ira na liuliu ni veitabana, o ira taucoko era vaka i tutu mera lako mai, ka mai tiko ena kena vakatabui na matakau ka vakaduria o Nepukanesa na tui. 
<br /><span class="verse" id="3">3 </span>Era sa qai yaco vata mai na veituraga bale, o ira na kovana, o ira na daunilewa, o ira mai na tabana ni lavo, o ira nai liuliu ni veitabana, o ira na tabana ni lawa ni matanitu, kei ira taucoko era vaka i tutu cecere, ena kena vakatabui na matakau sa vakaduria oqo o Nepukanesa na tui; era sa qai mai duri tu ena mata ni matakau levu oqo. 
<br /><span class="verse" id="4">4 </span>Sa qai kacivaka mai vakadomoilevu nona matanivanua na tui: "Vei kemuni kece sai vakaro oqo, kemuni kece na lewe ni vanua oqo, kei kemuni mai na veimatanitu ka vakarurugi tiko eke, kei kemuni kece na duidui vosavosa ka tu eke, 
<br /><span class="verse" id="5">5 </span>"Ena gauna dou sa rogoca kina na domo ni biukila, na bitu ni vakatagi, na api, na lali e vakawa, na soliteri e rorogo vata, na pakipaipi, kei na ka kecega sa rogo vinaka, mo ni qai cuva sobu ka vakarokoroko ki na matakau sa vakaduria tu oqo o Nepukanesa na tui; 
<br /><span class="verse" id="6">6 </span>"O koya ena sega ni cuva me vakarokoroko vua ena siga tikoga o ya ena biu ki na loma ni lovo bukawaqa." 
<br /><span class="verse" id="7">7 </span>Ni sa yacova mai na siga o ya, me sa rogoci kina na domo ni biukila, na bitu ni vakatagi, na api, na lali vakawa, na soliteri, kei na ka kecega sa rogo vinaka, na lewe ni vanua kece, na veimatanitu kece era tu vakavolivolita, kei na dui vosavosa, me ra cuva sobu ki na qele ka vakarokoroko vua na matakau sa vakaduria o Nepukanesa na tui. 
<br /><span class="verse" id="8">8 </span>O koya oqo ena siga o ya, eso vei ira na kai Kalatia era lako mai ka beitaki ira na Jiu. 
<br /><span class="verse" id="9">9 </span>Era tukuna vua na tui o Nepukanesa, "mo ni bula na tui, ka sega ni mudu! 
<br /><span class="verse" id="10">10 </span>"Oi kemuni na tui o ni a vakarota vei ira kece na tamata ni ra rogoca na domo ni biukila, na bitu ni vakatagi, na api, na lali vakawa, na soliteri, na pakipaipi kei na ka kecega sa rogo vinaka, me ra cuva sobu ka vakarokoroko ena matakau koula; 
<br /><span class="verse" id="11">11 </span>"O koya ena sega ni cuva ka vakarokoroko me na biu kina lovo bukawaqa. 
<br /><span class="verse" id="12">12 </span>"E tiko eke eso na Jiu o ni a lesia me ra qarava na cakacaka ni yasana o Papiloni: O Setareki, Mesaki kei Apeti-Niko; oiratou na tamata oqo, kemuni na tui, ratou sega ni bau dokai kemuni. E ratou sega ni bau via qarava nomuni Kalou, ratou sega ni via vakarokoroko vua na matakau koula o ni vakaduria." 
<br /><span class="verse" id="13">13 </span>Sa qai curumi Nepukanesa e dua na cudru katakata, ka vakarota me ratou kau mai vua o Setareki, Mesaki kei Apeti-Niko. Era sa qai kauti iratou mai vua na tui. 
<br /><span class="verse" id="14">14 </span>Sa vosa vei iratou o Nepukanesa, ka vaka, "e dina na ka au rogoca baleti kemudou, Setareki, Mesaki kei Apeti-Niko, ni dou sega ni via qarava na noqu Kalou, kei na nomudou sega ni via vakarokoroko talega vua na matakau koula au vakaduria? 
<br /><span class="verse" id="15">15 </span>"Dou rogoca mada, kevaka dou na vakarau tu ena tiki ni siga dou na rogoca kina na domo ni biukila, na bitu ni vakatagi, na api, na lali vakawa, na soliteri, na pakipaipi, kei na ka kecega sa rogo vinaka mo dou na qai cuva sobu, ka vakarokorokotaka na matakau ka'u sa cakava oqo ena vinaka! Ia kevaka dou na bese ni vakarokorokotaka ena tiki ni siga o ya, dou na biu ki na loma ni lovo bukawaqa. O cei na Kalou me na vakabulai kemudou mai na ligaqu?" 
<br /><span class="verse" id="16">16 </span>O Setareki, Mesaki kei Apeti-Niko e ratou sa qai vosa vua na tui, "Kemuni Nepukanesa, sa sega tale na betena vei keitou me keitou na vakamacala vei kemuni ena vuku ni ka oqo. 
<br /><span class="verse" id="17">17 </span>"Ke sa vakaoqori, o Koya na neitou Kalou keitou qarava sa rawata me vakabulai keitou mai na ligamuni, na tui. 
<br /><span class="verse" id="18">18 </span>"Ia kevaka e sega, mo ni kila, oi kemuni na tui, keitou na sega ni na qarava nomuni Kalou, se me keitou vakarokoroko vua na matakau koula o ni sa vakaduria." 
<br /><span class="verse" id="19">19 </span>Sa qai cudru vakalevu sara o Nepukanesa, ka sa damudamu vakalevu na matana ni raici iratou o Setareki, Mesaki kei Apeti-Niko ka sa vakarota me vakatakatataki vata vitu na lovo, me toso cake na kena katakata mai na kena dau waqa e liu. 
<br /><span class="verse" id="20">20 </span>Sa vakarota vei ira nona tamata kaukauwa ni vala ka ra lewena tu nona mata sotia me ra vesuki Setareki, Mesaki kei Apeti-Niko, me ratou qai biu ena loma ni lovo bukawaqa. 
<br /><span class="verse" id="21">21 </span>E ratou sa qai vesuki vata kei na nodratou i sulu e sau, nodratou i sulu e loma kei na nodratou i sulu tale so, e ratou sa qai biu ki na lovo bukawaqa. 
<br /><span class="verse" id="22">22 </span>Ena vuku ni nona i vakaro na tui sa rui kaukauwa, kei na kena vakatakatataki vakavitu na lovo, na yameyame ni buka kei na katakata ni lovo e vakamatei ira tale na sotia era biuti iratou o Setareki, Mesaki kei Apeti-Niko ki na loma ni lovo. 
<br /><span class="verse" id="23">23 </span>E ratou sa qai biu sobu ki na lovo bukawaqa na lewe tolu oqo o Setareki, Mesaki kei Apeti-Niko ni ratou vesuki tu vakaukauwa. 
<br /><span class="verse" id="24">24 </span>Ni dabe tiko na tui o Nepukanesa ena nona i dabedabe, e kurabui na matana ka tucake, ka tukuna vei ira na nona lewe ni matabose cecere, "Eda a sega beka ni biuta e lewe tolu ena loma ni lovo?" Era tukuna vua na tui, "E dina e ratou lewe tolu." 
<br /><span class="verse" id="25">25 </span>"Dou raica mada!" e tukuna, "au raica e lewe va na tamata e ratou sa sereki tu, ka lako voli ena loma ni lovo bukawaqa; e sega ni bau vakacacani na yagodratou, na kena i rairai nai ka va ni tamata sa vaka na Luve Ni Kalou."   
<br /><span class="verse" id="26">26 </span>Sa qai toro mai o Nepukanesa ki na gusu ni lovo ni bukawaqa, ka tukuna i Setareki, Mesaki, kei Apeti-Niko. "Oi kemudou na tamata ni Kalou cecere, dou lako mai tuba, ka lako mai ki ke." E ratou sa qai lako tani mai ena loma ni lovo bukawaqa. 
<br /><span class="verse" id="27">27 </span>Era sa qai soqoni vata mai na turaga bale, na Kovana, kei ira na daunilewa, na tabana ni lavo, tabana ni lawa, kei ira nai liuliu ni veitabana, ka ra sa vakadikevi iratou na lewe tolu oqo, sa sega ni kama na yagodratou ena bukawaqa, se boi qesaqesa na uludratou, se me kama e dua na tiki ni nodratou i sulu, se me boi kamakama na yagodratou. 
<br /><span class="verse" id="28">28 </span>Sa qai tukuna o Nepukanesa, "Me vakacaucautaki na Kalou i Setareki, Mesaki, kei Apeti-Niko, o koya sa tala mai nona agilosi ka vakabulai iratou nona tamata e ratou vakararavi vua, e ratou coqa nai vakaro ni tui, meratou solia na yagodratou se vakarokoroko vua e dua tale na Kalou, na nodratou Kalou duadua ga! 
<br /><span class="verse" id="29">29 </span>"O koya oqo au sa vakatura e dua na lawa, kevaka e dua na lewe ni vanua eke se mai na veimatanitu, se na duidui vosavosa me vosa vakacataka na Kalou i Setareki, Mesaki, kei Apeti- Niko ena musuki vakalalai, kei na nona vale ena vukici mei benubenu baleta ni sega tale ni dua na Kalou me rawa ni veivakabulai mai na vanua vaka oqo." 
<br /><span class="verse" id="30">30 </span>Na tui sa qai tosoya cake na nodratou i tutu o Setareki, Mesaki kei Apeti-Niko ena yasana o Papiloni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
