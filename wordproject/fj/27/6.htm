<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vinakata o Taraiasi me lesia e le dua na drau ka ruasagavulu era turaga, me ra lewa na matanitu taucoko; 
<br /><span class="verse" id="2">2 </span>Mai vei ira kece oqori sa qai lesi e lewe tolu, me ra na vakarorogo kece kina vei turaga ni matanitu; O iratou na lewe tolu oqo me ratou na monataka na cicivaki ni matanitu, e dua gona vei iratou na lewe tolu o Taniela. 
<br /><span class="verse" id="3">3 </span>O Taniela e kilai tani mai vei ira kece na veituraga ka ra i liuliu ni matanitu, ena vuku ni sa tiko vua na yalo e uasivi cake; ka sa nanuma na tui me sa lesi koya me sa lewa na matanitu taucoko. 
<br /><span class="verse" id="4">4 </span>Era sa qai vakasaqara na turaga lelevu kei ira na turaga lalai e dua na vanua me cala kina ena ka ni matanitu me rawa ni ra vesuki koya kina; ia ka ra sega sara ga ni bau kunea e dua na vanua me cala kina, ni sa rui yalodina; e sega sara ga ni laurai vua me dua nona malumalumu, se me cala me rawa ni ra beitaki koya kina. 
<br /><span class="verse" id="5">5 </span>Era sa qai bose ka tukuna, "Ena sega ni rawa ni da beitaki Taniela me dua nona cala, na vanua ga eda rawa ni beitaki koya kina o ya na nona qarava tiko nona Kalou." 
<br /><span class="verse" id="6">6 </span>Era sa qai lako kece vua na tui o ira na turaga lelevu kei ira na turaga lalai, ka ra tukuna vua: "Mo ni bula naTui Taraiasi, ka sega ni mudu! 
<br /><span class="verse" id="7">7 </span>"O ira kece nomuni turaga lelevu ni matanitu, kei ira nai liuliu ni veitabana, kei ira na lewe ni matabose e cake, kei ira na vu ni lawa bibi vakatui, ka mo ni tabaka ena nomuni mama tabu, o koya ena kerea e dua na ka vua e dua na Kalou se vua e dua na tamata ka siga tolusagavulu, vakavo ga vei kemuni na tui, me sa biu sara ga ki na qara ni laione. 
<br /><span class="verse" id="8">8 </span>"Oqo sara ga, kemuni na tui, mo ni sa vakatura na lawa oqo ka dregata nai vola e nai toqa ni yacamuni, me kakua kina ni veisautaki tale, me vaka ga noda lawa na kai Mitia kei na kai Perisia, sa sega ni dau bokoci rawa." 
<br /><span class="verse" id="9">9 </span>O koya oqo sa vakatura kina o Taraiasi na Tui, nai vakaro bibi ni tui e na nona tabaka e nai vola na nonai vakatakilakila. 
<br /><span class="verse" id="10">10 </span>Sa kila o Taniela ni sa tabaki oti nai vola mai vua na tui, sa lako o koya ki nona vale. Ena nona rumu e cake, sa dolava na katuba leka ka qara vaka ki Jerusalemi ka sa tekiduru me masu vakatolu e na siga o ya, e masu ka vakavinavinakataka na nona Kalou, me vaka sai vakarau tu ga ni nona bula mai liu. 
<br /><span class="verse" id="11">11 </span>Ena nodra soqoni vata na tamata oqori, era qai raici Taniela ni masu tiko ka kere veivuke vua nona Kalou. 
<br /><span class="verse" id="12">12 </span>Era sa qai lako vua na tui ka vakaraitaka vua ena vuku ni nona lawa vakatui sa vakatura oti tu: era tukuna na lawa oqo me kakua tale ni dua me kerekere vua na nona Kalou, se vua e dua na turaga vei kemuni ga na tui, "Me oti e tolu sagavulu na siga, o koya e saqata me biu kina qara ni laione, kemuni saka na tui?" E tucake na tui ka tukuna, "E dina taucoko na ka oqori, me vaka na lawa ni kai Mitia kei Perisia ka sega ni bokoci rawa." 
<br /><span class="verse" id="13">13 </span>Era sa qai tukuna vua na tui, "O Taniela, ka dua vei ira na Juta ka kau mai vakabobula, e sega ni bau via rokova nomuni lewa, kemuni na tui, me vaka nomuni lawa o ni sa vatura oti, o koya e qai voroka tiko, ena nona dau masu tikoga vakatolu vua na nona Kalou e veisiga." 
<br /><span class="verse" id="14">14 </span>Ni sa rogoca na vosa oqo na tui, sa qai rarawataka na ka e vakayacora, sa gu na yalona me vakabulai Taniela, me la'ki yacova ni sa dromu na siga sa sega ga ni rawa ni vakabulai Taniela. 
<br /><span class="verse" id="15">15 </span>Era lako tale mai vua na tui nai lala oqo, ka tukuna, vua na tui, "Mo ni kila, na tui, na lawa ni kai Mitia kei Perisia kevaka o ni sa tabaka oti ena nomuni vakatakilakila, ena dredre sara me dua e veisautaki rawa." 
<br /><span class="verse" id="16">16 </span>Sa qai vakarota yani na tui, me tauri mai o Taniela ka me biu sobu sara ki na qara ni laione, ia sa tukuna na tui vei Taniela, "Na nomu Kalou, o sa dau qarava ena vakabulai iko mai na gusu ni laione." 
<br /><span class="verse" id="17">17 </span>Sa qai kau mai e dua na vatu levu ka biu ena gusu ni qara, sa qai dregata na tui ena nona mama me i vakatakilakila kei na nodra mama i vakatakilakila na vei turaga lelevu, me rawa ni vakadeitaka na lewa baleti Taniela ena sega ni rawa ni veisau. 
<br /><span class="verse" id="18">18 </span>E lako ki na nona i tikotiko na tui ka la'ki lolo ena bogi taucoko o ya; ka sega ni dua na dauveivakamarautaki me vakatagi vua ka sa sega talega ni moce rawa. 
<br /><span class="verse" id="19">19 </span>Ni se qai malamalawa mai na mataka sa tucake na tui ka lako ki na qara ni laione. 
<br /><span class="verse" id="20">20 </span>Ni sa la'ki wavu tu e na gusu ni qara ni laione, sa qai kaci yani i cake vakamamakeukeu vei Taniela. Sa vosa yani na tui, vei Taniela, "I Taniela, na tamata ni Kalou bula, sa rawa beka vua na nomu Kalou, o a dau qaravi koya me vakabulai iko mai vei ira na laione?" 
<br /><span class="verse" id="21">21 </span>Sa qai tukuna cake mai o Taniela, "Mo ni bula na tui, ka sega ni mudu! 
<br /><span class="verse" id="22">22 </span>"Na noqu Kalou e tala mai nona agilosi me sogota na gusu ni laione, me ra kakua ni basuraki au, ni'u sa sega ni cala e matana; vei kemuni talega na tui au sega ni cakava e dua na ka cala e matamuni." 
<br /><span class="verse" id="23">23 </span>Na ka oqo, sa marau vakalevu kina na tui ena vukuna, sa vakarota me kau cake mai o Taniela ena qara ni laione. Sa qai kau cake mai o Taniela ena loma ni qara ka sega ni bau dua na drakusi lailai me kunei e yagona, ena vuku ni sa vakabauta na Kalou. 
<br /><span class="verse" id="24">24 </span>Sa qai vakarota yani na tui, me ra kau kece mai na tamata era a beitaki Taniela, me ra biu ena qara ni laioneOo ira, na watidra, luvedra, ka era basubasuraka na yagodra kei na nodra sui na laione ni ra se bera ni tau ki na boto ni qara. 
<br /><span class="verse" id="25">25 </span>Sa qai vola e dua nai vola o Taraiasi na Tui: vei ira kece na tamata, vei matanitu, kei na duidui vosavosa era tiko e vuravura: me vakalevutaki vei kemuni na vakacegu. 
<br /><span class="verse" id="26">26 </span>Au sa vakatura qo e dua na lawa ki na veivanua kece ka qali vei au kei na tamata kece me ra rokova ka rerevaka tiko na Kalou i Taniela. Ni sa Kalou Bula o Koya, ka tudei me Sega ni mudu; na Nona matanitu ena sega ni dua me vakarusa rawa, kei na Nona lewa ena yacova nai vakataotioti. 
<br /><span class="verse" id="27">27 </span>E dau veivakabulai ka dau veisereki, e dau cakava na ka e veivakurabuitaki mai lomalagi, kei vuravura, o Koya ka vakabulai Taniela mai na nodra kaukauwa na laione. 
<br /><span class="verse" id="28">28 </span>E uasivi cake tikoga na bula i Taniela, ena gauna i Taraiasi kei na nona gauna i Sairusi na kai Perisia.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
