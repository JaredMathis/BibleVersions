<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena i katolu ni yabaki ni lewa i Jokimi na Tui Juta, sa lako mai o Nepukanesa na Tui Papiloni ki Jerusalemi, me vakacibi i valu kina. 
<br /><span class="verse" id="2">2 </span>Sa qai soli Jokimi na Tui Juta o Jiova ki na ligana, kei na so nai yaya ena vale ni Kalou, ka sa kauta o koya ki na vanua o Saina ki na nona bure Kalou, ka sa kauta kina nai yaya ni vale i Jiova, ki na lololo ni nona bure Kalou. 
<br /><span class="verse" id="3">3 </span>A sa tukuna na Tui vei Asipinasi na turaga ni nona euniki (matanivanua), me kauti ira eso na Isireli ka so era kawa ni tui ka so era tamata turaga, 
<br /><span class="verse" id="4">4 </span>Na cauravou sa sega ni dua na tikidra e ca; sa matavinaka ka yalomatua ena vuku kecega, ka daukila ka, ka rawa ni vakamacala talega vaka vinaka, ka tamata e kilikili me mai tu ena vale ni tui, ka me rawa ni mai vakavulici ena wili vola, na volavola, kei na vosa vaka Kalatia. 
<br /><span class="verse" id="5">5 </span>A sa lewa na tui, me dua na kedra i votavota ena veisiga mai na nona kakana ka dua na medra waini mai na waini sa gunu kina o koya, ka me vakani ira tiko ka yabaki tolu ka oti me ra qai mai tu ena mata ni tui. 
<br /><span class="verse" id="6">6 </span>Ka sa kune mai vei ira na Juta, o Taniela, kei Enanaia, kei Misaeli kei Asaraia. 
<br /><span class="verse" id="7">7 </span>A sa vakayacani iratou na turaga ni matanivanua: sa vakayacani Taniela o Pelitisasari, kei Enanaia o Setareki, Misaeli o Mesaki kei Asaraia o Apeti-Niko. 
<br /><span class="verse" id="8">8 </span>Ia sa lewa oti tu e yalona o Taniela me kakua ni vakadukadukalitaki koya ena i votavota ni kakana ni tui, se ena waini e dau gunuva; sa kerea gona kina vua na nodra i liuliu, na euniki (matanivanua) me kua ni vakadukadukalitaki koya kina. 
<br /><span class="verse" id="9">9 </span>Sa qai vagolea na yalona na turaga ni euniki (matanivanua) na Kalou, me taleitaki Taniela ka lomani koya sara. 
<br /><span class="verse" id="10">10 </span>A sa tukuna vei Taniela na turaga ni euniki (matanivanua), "Au sa rerevaka na noqu turaga na tui; o koya sa lewa na kemudou kei na memudou; de raica o koya na matamudou ni sa ca ka vinaka na matadra na cauravou dou sa i taba vata, dou na vakavuna kina na noqu na cala vua na tui me'u na vakamatei kina." 
<br /><span class="verse" id="11">11 </span>Sa qai tukuna o Taniela vua na dauveiqaravi, o koya ka lesia na turaga ni euniki (matanivanua) me vakaraici Taniela, kei Enanaia, kei Misaeli, kei Asaraia, 
<br /><span class="verse" id="12">12 </span>"Keitou kerea mo ni yalovinaka, ka mo ni vakatovolei keitou mada na nomuni tamata me siga tini, me soli tikoga vei keitou na kakana draudrau mai na i teitei me keitou kania, kei na waidroka me keitou gunuva. 
<br /><span class="verse" id="13">13 </span>" Mo qai raica na mata i keitou, kei na matadra na cauravou era kania nai votavota mai na kakana ni tui, ka me vaka na ka o sa raica, mo qai lewa vakakina kivei keitou na nomu tamata." 
<br /><span class="verse" id="14">14 </span>A sa vakarorogo vei iratou o koya ena ka oqo, ka vakatovolei iratou me siga tini. 
<br /><span class="verse" id="15">15 </span>Ni sa oti na siga tini, na i rairai ni matadratou sa bobota vinaka ka serau, ka ca na matadra na cauravou kecega era kania nai votavota mai na kakana ni tui. 
<br /><span class="verse" id="16">16 </span>Sa qai kauta tani na dauveiqaravi na kedratou i votavota ni kakana, kei na medratou waini ka sa solia vei iratou na kakana mai nai teitei. 
<br /><span class="verse" id="17">17 </span>Sa qai solia na Kalou vei iratou na cauravou lewe va oqo, na vuku kei na kila ka; ka sa vuku o Taniela ka sa rawata me vakamacalataka nai balebale ni raivotu kecega kei na tadra. 
<br /><span class="verse" id="18">18 </span>Ni sa oti na gauna lokuci vua na tui mera kau kina vua, sa qai kauti ira yani na turaga ni euniki (matanivanua) kivei Nepukanesa. 
<br /><span class="verse" id="19">19 </span>Sa qai vakatarogi ratou o koya na tui; ni sega tale e dua na tamata me kunei me tautauvata kei iratou o Taniela, o Enanaia, o Misaeli kei Asaraia; o koya oqo e ratou sa na mai veiqaravi kina vua na tui. 
<br /><span class="verse" id="20">20 </span>Ena vuku kecega kei na kila ka sa tarogi ratou kina na tui, a sa raica ni ratou sa vuku cake vakatini vei ira kecega na daucaka mana, kei ira na dauvakarai mata ki lomalagi era tiko ena nona matanitu taucoko. 
<br /><span class="verse" id="21">21 </span>A sa tomana tikoga o Taniela na nona veiqaravi ka yacova nai matai ni yabaki i Sairusi na tui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
