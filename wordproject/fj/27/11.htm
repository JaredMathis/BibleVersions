<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ena i matai talega ni yabaki i Taraiasi na tui Mitia, au a tu e kea, me'u vakataudeitaki koya ka vakaukauwataki koya.) 
<br /><span class="verse" id="2">2 </span>"Oqo au na tukuna na ka dina: raica, ena tolu tale na tui ena tubu mai Perisia, na i ka va ena vutuniyau sara mai vei ratou na tolu; ena kaukauwa o koya, ena vuku ni nona i yau, ena qai yavalata na veimatanitu mera valuti Kirisi. 
<br /><span class="verse" id="3">3 </span>"Ena qai tubu cake mai e dua na tui kaukauwa sara, ena levu na vanua ena kovuta nona lewa, ena vakatulewa me vaka nona kaukauwa. 
<br /><span class="verse" id="4">4 </span>"Ena gauna sa tubu cake tiko kina, na nona matanitu ena qai kasura ka tawase yani vaka ki na mata ni cagi e va, ia ena sega ni kau tani na nona vutuniyau kei na veivanua eso sa wili tu me nona; ena vukici na nona matanitu mai vei ira ga era tiko kina. 
<br /><span class="verse" id="5">5 </span>"Na tui talega mai na ceva ena kaukauwa mai, kei na dua talega nona turaga; ena kaukauwa o koya vei rau me lewa na veivanua, na nona lewa ena kovuta e levu na matanitu. 
<br /><span class="verse" id="6">6 </span>"Ena qai yaco na gauna mai muri me ra na duavata kina na veimataivalu, ena qai lako o koya na raluve nei koya na tui mai na ceva, ki vua na tui mai na vualiku me rau na bukia e dua na veidinadinati; ia ena sega ni soli vua e dua na kaukauwa ni vakatulewa, rau na sega ni na tiko dei e na nodrau i tikotiko, ia o koya na raluve ena soli ga yani, kei ira era kauti koya mai, kei na nona kawa, kei koya e vukei koya ena siga o ya. 
<br /><span class="verse" id="7">7 </span>"Io ena dua ena tubu mai vua me sosomitaki koya, ena lako vata mai kei ira na nona mataivalu, ena curuma mai nona i tikotiko ni valu na tui mai na vualiku, ena vala kei ira, ka na qaqa o koya. 
<br /><span class="verse" id="8">8 </span>"Ena qai kauta tani na nodra Kalou ki Ijipita, ira nodra turaga, nodra i yau siliva talei kei na koula; me ra na la'ki tiko vakabobula, ena balavu na nona veiliutaki na tui mai na vualiku. 
<br /><span class="verse" id="9">9 </span>"Ena lako mai na tui mai na vualiku ki na nona matanitu na tui mai na ceva, ia ena qai suka lesu tale ki na nona vanua. 
<br /><span class="verse" id="10">10 </span>"O ira na luvena tagane era na qai yalo bolebole mai, era qai vakasoqoni vata me dua na mataivalu levu; ena dua ena qai lako mai me vakamalumalumutaki ira ka ravuti ira sara ena lesu tale ki na nona i tikotiko ni valu ka bolebole tiko. 
<br /><span class="verse" id="11">11 </span>"Na tui mai na ceva ena tuburi koya e dua na yalo katakata, ena lako me rau na vala kei koya na tui ni vualiku, ka tiko vua e dua na mataivalu levu; ia na kedra lewe levu, era na soli ga ki na ligadra na meca. 
<br /><span class="verse" id="12">12 </span>"E na gauna ena kauti ira tani kina na nona mataivalu e lewe levu, na yalona ena laveti cake; ni na vakamatea e udolu vaka udolu, ia ena sega ga ni na qaqa. 
<br /><span class="verse" id="13">13 </span>"Ni na lesu tale mai na tui mai na vualiku ka vakarautaka na mataivalu e levu cake mai na kena e liu, ena veiyabaki mai liu ena kaukauwa sara na nona mataivalu kei na nona i yaragi ena levu sara. 
<br /><span class="verse" id="14">14 </span>"Ena gauna o ya e levu era na tubu mai mera valuta na tui mai na ceva. Ena so talega nomu tamata i vakarau kaukauwa era na via vakaraitaka na nodra kaukauwa, ia era na sega ga ni rawata e dua na ka. 
<br /><span class="verse" id="15">15 </span>"O koya na tui mai na vualiku ena lako mai ka tara e dua na nona i tikotiko ni valu, me rawa ni taura kina na koro ni valu kaukauwa; na mataivalu mai na ceva ena sega ni rawa ni rawati koya. O ira mada ga na nona sotia dau vala era na sega ni vorati rawa. 
<br /><span class="verse" id="16">16 </span>"Ia o koya ena qai valuti koya ena vala ga me vaka na nona lewa, ena sega ni dua me tu rawa e matana. Ena mai tucake ena qele tabu vakaiukuuku ena veivakarusai ena nona kaukauwa. 
<br /><span class="verse" id="17">17 </span>"Sa vakanamata tale tu ga na matana me na lako vata kei kaukauwa ni nona matanitu, kei ira vata na yalododonu; ena vakayacora qo o koya. Ena qai solia o koya e dua na yalewa me na vakarusai; ia ena sega ga ni na to vata kei koya. 
<br /><span class="verse" id="18">18 </span>"Ni oti oqo sa na qai rai yani na matana ki na veiyanuyanu, me taura mai kina e lewe levu. a ena dua na tui ena lako mai ena qai mai vakaotia na nodra vakasewasewani, ni sa oti nodra vakasewasewani, sa na qai vuki tale o koya ki vua. 
<br /><span class="verse" id="19">19 </span>"Sa qai vagolea na matana me rai yani ki na nona koro ni valu dina; ia ena tarabe ka davo, ka sega tale ni dua na kena o me qai laurai. 
<br /><span class="verse" id="20">20 </span>"Ena qai dua na kena i sosomi ena vakasaurarataka me ia na soli vakacavacava ki na matanitu vakaiukuuku; ia ena loma ni vica walega na siga ena vakarusai kina o koya, sega ni mate ena i valu, se buki vere. 
<br /><span class="verse" id="21">21 </span>"Ia ena kena i sosomi e dua na tamata vakasisila ka lolovira, era na sega ni dokai koya ena nona i tutu vakaveiliutaki, e malumu tu ga nona lewa, ena qai taura vakaukauwa na matanitu ena gaunisala butobuto. 
<br /><span class="verse" id="22">22 </span>"Me vaka na kaukauwa ni kuitaki ena waluvu, era na kau tani kina mai matana, ni ra sa kakaseresere tu, kei koya na turaga ni veiyalayalati. 
<br /><span class="verse" id="23">23 </span>"Ni sa vakayacori oti na veidinadinati vata kei koya, sa qai cakacaka vakailawaki o koya me veirawai kina, ena tubu cake me kaukauwa, ena sega so ni levu na tamata ena muri koya. 
<br /><span class="verse" id="24">24 </span>"Ena vakayacora na veisaututaki; me tara yani na yasana era vutuniyau tu; ena cakava na ka e sega ni cakava o tamana, se o ira na tukana yani e liu; ena veiwaseyaka vei ira na ka e butakoca, nai yau talei, nai lavo, ena vukica vaqaseqase nona i tuvatuva me baleta na koro ni valu kaukauwa, ia ena dua ga na loma ni gauna lekaleka. 
<br /><span class="verse" id="25">25 </span>"Ena tosoya cake nona kaukauwa kei na nona i gu ni ravuravu me valuta kina na tui mai na ceva kei na nona mataivalu levu. Ena bale mai na tui mai na ceva me na vala kei na mataivalu levu ka kaukauwa sara; ia ena sega ni rawa me na qaqa, ni ra na vukica vaqaseqase nodra i lawaki ni vala vei koya. 
<br /><span class="verse" id="26">26 </span>"Io, o ira era kania na kakana totoka ena nona teveli ni kakana era na vakamatei koya; na nona mataivalu era na veidroyaki, ka levu era na vakamatei. 
<br /><span class="verse" id="27">27 </span>"Na yalodrau na tui ruarua oqo ena goleva nai valavala vakatevoro, ena dua ga na teveli e rau na wasea tiko yani kina nai tukutuku lasu; ia e rau na sega ni rawata e dua na ka, ni sa vakataudeitaki oti tu nai vakataotioti ni gauna. 
<br /><span class="verse" id="28">28 </span>"Ni sa lesu ki na nona vanua ena kauta vata nai yau levu sa rawata, na yalona ena cata na veiyalayalati tabu; ena levu na ka ca ena kitaka ni oti sa na qai lesu tale ki na nona vanua. Vosa Vakacacataka Na Kalou Na Tui Ni Vualiku 
<br /><span class="verse" id="29">29 </span>"Ena qai lesu tale mai ena gauna sa lokuci me lako sara ki na ceva; ia e sa na sega ni tautauvata na kena e liu. 
<br /><span class="verse" id="30">30 </span>"Na waqa mai Saipurusi era na mai valuti koya; ena bikai koya kina na veika rarawa, ena qai vuki me vakasaqara vakaukauwa na veiyalayalati tabu, me ravuravu kina. Ena lesu tale mai ka vakasaqarai ira na vakanadakua na veiyalayalati tabu. 
<br /><span class="verse" id="31">31 </span>"Ena qai vakasoqoni vata o koya na veimatanivalu, me ra na vakadukadukalitaka nai tikotiko tabu; me ra na kauta tani na veika edau cabori ena veisiga, ka vakaisosomitaka ena ka vakasisila. 
<br /><span class="verse" id="32">32 </span>"O ira era vakatani taka na veiyalayalati ena vakaleqai ira o koya me ra vakasesei tu; ia o ira na tamata era kila na nodra Kalou e ra na kaukauwa ka vakayacora na veika lelevu. 
<br /><span class="verse" id="33">33 </span>"O ira e tu vei ira na kila ka era na dauveivakavulici, ena sega ni dede era na vakamatei e nai seleiwau kei na yameyame ni bukawaqa, ena nodra vakabobulataki kei na vakacacani. 
<br /><span class="verse" id="34">34 </span>"Ni ra sa vakamalumalumutaki, ena lailai na veivuke ena yaco vei ira; ia ena levu ena duavata mai kei ira ena sala ni veicavilaki. 
<br /><span class="verse" id="35">35 </span>"Ena so vei ira na tamata vuku era na vuki tani, me ra vakatovolei kina, me ra vakasavasavataki kina, me rawa ni ra vulavula, me yacova nai otioti ni gauna; baleta na gauna sa yalataka oti tu ena sega ni veisau. 
<br /><span class="verse" id="36">36 </span>"Na tui ena vakayacora ga na lomana: E na dokadokai koya ka viavialevu vei ira kecega na vei kalou, ena dau vosavakacacataka na nodra kalou na vei kalou, ena vakavutuniyautaki me yacova ni sa cava na gauna ni veicudruvi; me dina tikoga kina na ka sa tukuni oti tu. 
<br /><span class="verse" id="37">37 </span>"Ena sega ni via wilika na Kalou ni nodra qase se me domona e dua na marama, e sega ni qai wilika tale e dua na kalou; ena wiliki koya me cecere mai vei ira kecega. 
<br /><span class="verse" id="38">38 </span>"Ia ena qai rerevaka o koya e dua na kalou kaukauwa na kalou era sega mada ga ni bau kila o ira nodra qase, ena cabora o koya na koula, siliva, na veivatu talei kei naka matamata vinaka. 
<br /><span class="verse" id="39">39 </span>"Ena vakaliuca o koya na kalou tani, me valuta kina na koro kaukauwa ni valu, ena vakacaucautaka o koya na kaukauwa ni nona i serau; ena qai solia vei ira me ra lewa na veivanua eso, ka vidavida e levu na vanua me nona.   
<br /><span class="verse" id="40">40 </span>"Ni vakarau mai cava nai vakataotioti na tui mai na ceva ena mai valuti koya; ena qai vala lesu na tui ni vualiku me vaka na covulaca kaukauwa, ena qiqi ni valu, nai valu ose, kei na waqa lelevu ni valu; era na curuma mai na vanua, ka vakamalumalumutaka, me lako baleti ira sara. 
<br /><span class="verse" id="41">41 </span>"Ena curuma talega na Vanua Vakaiukuuku, ena levu na matanitu ena tauri vakaukauwa; ia o ira oqo era na bula mai na ligana: O ira na Itomi, Moapi, kei ira na turaga lelevu ni Amoni. 
<br /><span class="verse" id="42">42 </span>"Ena dodoka na ligana ki na veimatanitu, o Ijipita ena sega ni rawa ni dro bula mai vua. 
<br /><span class="verse" id="43">43 </span>"Ena tu vua na kaukauwa ni yau talei, na koula, na siliva, kei na veiyau vakamareqeti ni Ijipita; o Libia, kei Iciopea e rau na muri koya. 
<br /><span class="verse" id="44">44 </span>"Ia nai tukutuku mai na Tokalau kei na vualiku ena vakaleqai koya; o koya oqo ena lako yani kina ena cudru katakata me vakarusa e levu na tamata. 
<br /><span class="verse" id="45">45 </span>"Ena tevuki nona valelaca me vakaduria ena kedrau tadrua na waitui levu kei na ulunivanua tabu ka lagilagi; ni sa yacova na gauna me sa cava kina, ena sega ni dua ena vukei koya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
