<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E nai matai ni yabaki i Taraiasi na luvei Esirosi, na kawa ni kai Mitia, o koya ka buli me tui ni matanitu ni kai Kalitia. 
<br /><span class="verse" id="2">2 </span>Ena i matai ni yabaki ni nona lewa, oi au, o Taniela, au sa kila mai nai vola nai wiliwili ni yabaki sa yaco kina na vosa vei Jeremaia na parofita, ni na vitusagavulu mada na yabaki na kena lala tu o Jerusalemi. 
<br /><span class="verse" id="3">3 </span>Au sa qai vagolea na mataqu vei Jiova na Kalou me'u kerekere vua ena masu, na lolo, nai sulu taga, kei na dravusa. 
<br /><span class="verse" id="4">4 </span>Au sa qai masu vei Jiova na Noqu Kalou, ka vakatusai au ka vaka, "Oi Kemuni Jiova na Kalou Levu ka rerevaki, o ni sa dau maroroya na nomuni veiyalayalati vei ira era lomani Kemuni, kei ira era muria Nomuni vunau, 
<br /><span class="verse" id="5">5 </span>"Keimami sa i valavala ca ka caka cala, keimami sa cakava nai tovo vakasisila ka talaidredre, keimami sa vuki tani mai na nomuni vunau kei na nomuni lewa. 
<br /><span class="verse" id="6">6 </span>"Keimami sa sega talega ni via rogoci ira nomuni parofita, o ira era vunautaki Kemuni tiko vei ira neimami tui kei ira neimami turaga, vei ira neimami qase kei ira talega na lewe ni vanua taucoko. 
<br /><span class="verse" id="7">7 </span>"I Jiova, sa Nomuni na Yalododonu, ia keimami sa vakamaduataki keimami tikoga me vaka ena siga oqo O vei ira na Juta, na lewe ni vanua o Jerusalemi kei Isireli taucoko, o ira na tu voleka kei ira na tu vakayawa e na vei matanitu, era a vakatalai kina, ena vuku ni nodra sega ni yalodina vei kemuni. 
<br /><span class="verse" id="8">8 </span>"I Jiova, sa yacovi keimami na madua, vei ira neimami tui, kei ira neimami turaga, kei ira neimami qase, ena vuku ni neimami i valavala ca vei Kemuni. 
<br /><span class="verse" id="9">9 </span>"I Jiova, na Kalou, oi Kemuni sa dauloloma, ka dauveivosoti, e dina ni keimami a talaidredre vei Kemuni. 
<br /><span class="verse" id="10">10 </span>"Keimami a sega ni rogoca na domo i Jiova na neimami dusimaka vei keimami o ira nomuni tamata na parofita. 
<br /><span class="verse" id="11">11 </span>"E dina ni o ira na Isireli era sa talaidredre ena Nomuni vunau, ka lako vakatikitiki me ra kua ni rogoca na Domomuni; o koya oqo sa tarai keimami kina na cudru kei na vosa ni bubului sa volai tu e nai vunau i Mosese na tamata ni Kalou, ni keimami sa i valavala ca e Matamuni. 
<br /><span class="verse" id="12">12 </span>"Ni sa vakadinadinataka o Koya na nona Vosa, o Koya sa vosataka o Koya me baleti keimami kei ira neimami daunilewa ka ra daunilewa tiko vei keimami, ni na vakayacora vei keimami e dua na ka rarawa levu; ena yacovi Jerusalemi na veika e se sega ni bau tarai vuravura vakadua. 
<br /><span class="verse" id="13">13 </span>"Me vaka sa volai tu e nai vunau i Mosese, na veika rarawa oqo ena yacovi keimami; keimami se sega ga ni via masuti Jiova na neimami Kalou, se biuta na neimami tovo ca ka kila sara Nomuni vunau. 
<br /><span class="verse" id="14">14 </span>"O koya oqo ena sega ni na vakadaroa o Jiova na veika rarawa oqo, ena vakatauca ga vei keimami; ni sa yalododonu o Jiova neimami Kalou ena Nona cakacaka kece, me vaka na neimami sega ni via rogoca na Domona. 
<br /><span class="verse" id="15">15 </span>"Oqo, i Jiova, na neimami Kalou, o Ni a kauti keimami na nomuni tamata mai na vanua o Ijipita ena Ligamuni kaukauwa, ka vakarogoca kina na Yacamuni, me vaka ena siga oqo O keimami sa valavala ca, ka i tovo vakasisila! 
<br /><span class="verse" id="16">16 </span>"I Jiova me vaka Nomuni yalododonu, au masuti Kemuni, mo ni kauta tani e Jerusalemi na Nomuni ulunivanua tabu, na Nomuni cudru waqawaqa, ena vuku ni neimami valavala ca, kei na nodra caka cala na neimami qase, o Jerusalemi kei ira Nomuni tamata era vakaraici tu mai vei ira na tu wavoliti keimami. 
<br /><span class="verse" id="17">17 </span>"O koya oqo, neimami Kalou, mo Ni rogoca nona masu kei na nona kere loloma na Nomuni tamata, ena vuku i Jiova, me cila mada mai na rarama ni matamuni ki na Nomuni tikotiko tabu, o koya sa lala tu. 
<br /><span class="verse" id="18">18 </span>"Kemuni na noqu Kalou, mo ni vakalakala daligamuni mo ni rogoca; ka dolava na matamuni mo ni raica na neimami sa yaluyalu lala tu, kei na koro levu e vakatokai ena yacamuni sa lala tu; mi keimami sega ni cabora e matamuni neimami ka ni loloma ena vuku ni neimami vakadonui keimami, ia ena vuku ni nomuni loloma levu. 
<br /><span class="verse" id="19">19 </span>"I Jiova, mo ni rogoca! I Jiova, mo ni vosota! I Jiova, mo ni rogoca ka cakava! Mo ni kua ni tarova ena Vukumuni ga, noqu Kalou, ena vukudra na nomuni koro levu, kei ira nomuni tamata era vakayacani ena yacamuni." 
<br /><span class="verse" id="20">20 </span>Au a vosa tiko, au masu, ka vakatutusa ena vuku ni noqu i valavala ca kei na nodra ivalavala ca na wekaqu na Isireli, ka kerea na loloma i Jiova na noqu Kalou ena vuku ni ulunivanua tabu ni noqu Kalou, 
<br /><span class="verse" id="21">21 </span>Ena gauna au cavuta tiko kina noqu vosa ni masu, na tamata o Keperieli, o koya ka'u a raica ena noqu matai ni raivotu, sa vakatateba sobu mai ena nona vuka mai, e qai yaco mai vei au ena gauna edau cabori kina nai soro ni yakavi. 
<br /><span class="verse" id="22">22 </span>E mai tukutuku vei au, ka keirau veivosaki ena nona cavuta, "I Taniela, au sa lako mai oqo me'u solia vei iko na maqosa ni dau kila. 
<br /><span class="verse" id="23">23 </span>"E tekivu sara ga ena nomu kerea na loloma, sa yaco mai vei au nai vakaro, o koya au sa tu kina oqo me'u tukuna vei iko, ni o sa rui lomani sara vakalevu; o koya oqo mo vakasamataka na ka o ya, ka mo kila sara na raivotu: 
<br /><span class="verse" id="24">24 </span>"E vitusagavulu na macawa sa vakadeitaki oti vei ira na wekamu kei na nomu koro tabu, me vakaoti kina na talaidredre, ka me sa muduki kina nai valavala ca, me yaco na veivakaduavatataki ena vuku ni caka cala, ka kau mai na yalododonu e sega ni mudu, ka dregati sara na raivotu kei na parofisai, ka me lumuti o Koya na Yalosavasava. 
<br /><span class="verse" id="25">25 </span>"Mo kila oqo ka yalomatuataka, ni sa yaco oti nai vakaro me tara ka vakavoutaki tale o Jerusalemi me yacova na Mesaia na Ravouvou, ena vitu na macawa kei na onosagavulu ka rua na macawa; ena tara vou na bai ni koro kei na veigaunisala, me yacova na gauna ni veivakararawataki. 
<br /><span class="verse" id="26">26 </span>"Ni oti e onosagavulu na macawa ena musuki koso na Mesaia, ia ena sega ni vukuna ga; o ira nona tamata na Ravouvou ka dodonu mera na lako mai era na vakarusa na Vale Tabu kei na koro levu, ena kena i otioti ena dua na waluvu, ni sa oti nai valu ena qai vakadeitaki kina na veivakararawataki. 
<br /><span class="verse" id="27">27 </span>Ena qai vakadeitaka o koya e dua na veiyalayalati kei ira e lewe vuqa me dua na macawa; ia ena veimama ni macawa ena vakaotia o koya na i soro kei nai madrali. Ni vakarau mai cava na veika rarawa, ena lako mai o koya na dauveivakarusai, ena ravuravu tikoga me yacova na gauna sa lokuci oti tu vua, me na qai vakaoti kina vakadua nona veivakarusai."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
