<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena i ka tolu ni yabaki i Sairusi na tui Perisia e dua nai tukutuku e vakatakilai vei Taniela, na yacana talega o Pelitisasari. Nai tukutuku o ya e dina, ia na gauna ga sa vakataudeitaki oti tu sa bau balavu dina; sa taura rawa o koya nai tukutuku, ka sa kila vinaka na raivotu. 
<br /><span class="verse" id="2">2 </span>Ena veisiga o ya, oi au, o Taniela, au a tiko vakaloloku me tolu na macawa taucoko. 
<br /><span class="verse" id="3">3 </span>Au sega ni bau kania e dua na kakana vinaka, se dua na lewe ni manumanu se waini me tara na gusuqu, se me'u lumuti au ena waiwai, me yacova ni sa oti vinaka e tolu na macawa. 
<br /><span class="verse" id="4">4 </span>E nai karuasagavulu ka va ni siga e nai matai ni vula, ni'u a tiko ena bati ni uciwai levu, o Taikarisi, 
<br /><span class="verse" id="5">5 </span>Au tucake ka rai yani, ka raica, e dua na tamata e vakaisulu tu ena i sulu lineni, ka i vau ni tolona na koula dina ni Ufasi! 
<br /><span class="verse" id="6">6 </span>Na yagona sa vaka na Perili, na matana sa serau me vaka na tibi ni liva, na yaloka ni matana sa vaka na cina rarama sese, na ligana kei na yavana sa vaka na varasa tadibi cacalivaliva, kei na rorogo ni domona sa vaka na domo ni lewe levu. 
<br /><span class="verse" id="7">7 </span>Oi au, o Taniela, au raica duadua ga na raivotu, o ira na tamata era tiko vata kei au era sega ni raica na raivotu; ia e dua na rere levu e qai yacovi ira, era dro sara ga kina me ra vunitaki ira. 
<br /><span class="verse" id="8">8 </span>O koya au sa mani tiko duadua sara ga ena gauna au raica kina na raivotu levu oqo, ka sa sega ni qai dua na kaukauwa me tu vei au; na kaukauwa vakatamata vei au sa yali, au saga me'u vakaukauwataki au, sa sega sara ga ni rawa. 
<br /><span class="verse" id="9">9 </span>Io, na domona ga au sa qai rogoca; ni'u rogoca na voqa ni domona, e qai tuburi au e dua na moce lutu bibi ka'u moce kina, ka mataqu sobu tu kina qele. 
<br /><span class="verse" id="10">10 </span>Ka vakasauri, e dua na liga e tarai au, e sautanini sara ga kina na duruqu kei na ligaqu. 
<br /><span class="verse" id="11">11 </span>E qai cavuta vei au, "I Taniela, na daulomani, mo kila na vosa au vosataka vei iko, mo tucake ka duri vakadodonu, ni'u sa talai mai oqo vei iko." Ena gauna e vosa tiko kina vei au, au tucake tu ena sautanini. 
<br /><span class="verse" id="12">12 </span>Sa qai cavuta tale vei au, "Mo kakua ni rere, Taniela, mai nai matai ni siga o a sasaga kina mai vuni yalomu mo kila, ka o vakamalumalumutaki iko ena mata ni Turaga, na nomu masu sa rogoci; au sa talai mai kina me'u lako mai vei iko ena vuku ni nomu kerekere. 
<br /><span class="verse" id="13">13 </span>"Ia na turaga ni matanitu o Perisia e mai veivorati kei au me siga ruasagavulu ka dua; ka raica, o Maikeli, na nodra turaga na vei turaga, sa qai lako mai ka vukei au, ni sa sega tale ni dua e tu e kea me vukei au mai vei tui Perisia. 
<br /><span class="verse" id="14">14 </span>"Au sa lako mai oqo, me'u vakatakila vei iko na veika ena yacovi ira na wekamu, ena veisiga sa tu mai liu." 
<br /><span class="verse" id="15">15 </span>Ni cavuta tiko vei au na veivosa oqo, au vukici au sobu kina qele ka sega ni'u vosa rawa. 
<br /><span class="verse" id="16">16 </span>O vakasauri, e dua e vaka nai rairai ni luve ni tamata e mai tara na tebenigusuqu; au qai dolava na gusuqu ka vosa yani, vei koya e tucake tu e mataqu. "Noqu Turaga, ena vuku ni raivotu sa mai luvuci au kina na rarawa, ka sa mai yali kina vei au na noqu kaukauwa. 
<br /><span class="verse" id="17">17 </span>"E rawa vakacava vua e dua na tamata wale vakataki au me veivosaki kei Koya na nona Turaga? Sa sega ni qai tiko vei au ena gauna oqo e dua na kaukauwa, sa sega ni dua tale nai gu e tu vei au." 
<br /><span class="verse" id="18">18 </span>Sa qai baci tarai au tale, o koya e vaka nai rairai ni tamata ena nona vakaukauwataki au. 
<br /><span class="verse" id="19">19 </span>E tukuna vei au, "O iko na tamata sa daulomani vakalevu sara, mo kua ni rere!" Ni sa vosa vei au, au sa vakaukauwataki, ka vaka, "Mo ni vosa mai noqu turaga, ni o sa mai vakayaloqaqataki au." 
<br /><span class="verse" id="20">20 </span>Sa qai cavuta mai, "O kila na vuni noqu lako mai vei iko? Oqo au sa na lesu tale me keirau na vala kei na turaga ni Perisia; ni'u sa na lako tani eke vei iko, ena basika vakaidina mai vei iko na turaga ni Kirisi. 
<br /><span class="verse" id="21">21 </span>"Ia au na tukuna vei iko na ka sa volai oti tu e nai Vola Tabu ni Dina. (e sega ni dua e mai vukei au ena veika kece oqo, vakavo ga o Maikeli na nomudou turaga.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
