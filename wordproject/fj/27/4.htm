<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Taniela, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Taniela</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Nepukanesa na tui, Vei ira kece na tamata, na vei matanitu, kei na duidui vosavosa era tiko e vuravura taucoko: me vakalevutaki vei kemuni na vakacegu. 
<br /><span class="verse" id="2">2 </span>Au nanuma ni vinaka cake me vakaraitaki yani nai vakatakilakila e veivakakurabuitaki e vakayacora vei au na Kalou Cecere Sara. 
<br /><span class="verse" id="3">3 </span>Sa rui ka cecere na nona i vakatakilakila, ka sega ni vakamacalataki rawa na Nona veivakurabuitaki Na Nona matanitu e sega ni mudu, kei na Nona lewa mai na dua nai tabatamata ki na dua na i taba tamata. 
<br /><span class="verse" id="4">4 </span>Oi au, o Nepukanesa, au a dau tiko vakacegu ena noqu vale, ka vakasaututaki tiko ena noqu i tikotiko vakatui. 
<br /><span class="verse" id="5">5 </span>Au raica e dua na tadra ka vakarerei au vakalevu, na noqu vakanananu ena noqu i mocemoce kei na raivotu au a raica sa vakararawataki au sara vakalevu. 
<br /><span class="verse" id="6">6 </span>O koya oqo au sa vakatura kina e dua na lewa, me ra kau taucoko mai vei Au na tamata vuku e Papiloni, de rawa me ra kila ka vakamacalataka nai balebale ni tadra. 
<br /><span class="verse" id="7">7 </span>Era sa qai lako mai na daucaka mana, na dau vakarai mata ki lomalagi, o ira na kai Kalatia, kei ira na dauparofisai lasu ka'u vakamacalataka na tadra; ia na kena i balebale ga e sega ni dua me vakamacalataka rawa. 
<br /><span class="verse" id="8">8 </span>Ia, ni ra sa oti kece sa qai lako mai vei au o Taniela na yacana o Pelitisasari, me vaka na yaca ni noqu Kalou; (e tiko vua na yalo ni Kalou Tabu) au qai cavuta vua na noqu tadra ka vaka: 
<br /><span class="verse" id="9">9 </span>"Pelitisasari, na nodra turaga na daucaka mana, au sa kila sa tiko kei iko na Yalo ni Kalou Tabu, ka sa sega ni dua na ka vuni me dredre vei iko, mo vakamacalataka mada vei au na raivotu ni noqu tadra au a raica, kei na kena i balebale. 
<br /><span class="verse" id="10">10 </span>"Sa vakaoqo na raivotu ka'u a raica ena noqu i mocemoce: 'Au a vakararai tiko, ka raica, e dua na vunikau sa tu donu ena loma i vuravura, na kena balavu sa ka vakaitamera. 
<br /><span class="verse" id="11">11 </span>Sa tubu na vunikau me kaukauwa sara; na kena balavu sa tarai lomalagi yani, na yasai vuravura cava ga era na rawa ga ni raica. 
<br /><span class="verse" id="12">12 </span>Na drauna sa bau rairai totoka dina, ka sega ni wili rawa na vuana, ka tiko vua na kakana e rauta taucoko na tamata; era vakaruru tu e rukuna na manumanu yava i va ni vanua, na manumanu vuka ni maliwa lala e ra ro e na vei tabana, na tamata kece kei na ka bula kece era kana tiko mai kina. 
<br /><span class="verse" id="13">13 </span>"Au a raica ena noqu raivotu ena noqu i mocemoce, ka raica sa dua nai vakatawa yalosavasava sa lako sobu mai lomalagi. 
<br /><span class="verse" id="14">14 </span>A sa kaci vakadomoilevu ka vaka: 'Musuka sobu na vunikau ka taya laivi na veitabana kece, me kurei laivi na drauna ka viritaki laivi na vuana kece, me kua tale ni dua na manumanu yava i va kei na manumanu vuka me tiko kina. 
<br /><span class="verse" id="15">15 </span>Me biu laivi tu ga na vu ni wakana kina qele, me vesuki ena dua na wa kaukamea ka varasa, ka me biu tu ena veico drokadroka vinaka ka me vakasuasua tu ena tegu ni lomalagi, ka me kania vata kei na manumanu yava i va na co ni vanua. 
<br /><span class="verse" id="16">16 </span>Me kakua ni tiko vua na yalo ni tamata, me soli vua na yalo ni manumanu yava i va, ka me na lako curuma oti e vitu na gauna. 
<br /><span class="verse" id="17">17 </span>'Ni sa nodra lewa oqo nai vakatawa, kei na veivosa era cavuta o ira na yalosavasava, me rawa ni ra kila o ira na bula ni o Koya Sa Cecere Sara e lewa na matanitu ni tamata, ka sa solia vua sa Lomana kina, ka kitaka me rauta na tamata kecega.' 
<br /><span class="verse" id="18">18 </span>"Na tadra oqo, oi au o Nepukanesa na Tui, au raica oqo Pelitisasari, mo vakamacalataka na kenai balebale, ni o ira kece na tamata vuku ena noqu matanitu era sega ni rawa ni vakatakila vei au nai balebale ni tadra; ia o iko o na rawata, ni sa tiko kei iko na Yalo Ni Kalou Tabu." 
<br /><span class="verse" id="19">19 </span>O Taniela, na yacana o Pelitisasari, e a kurabui vakalailai mada, e veiba nona vakasama. Sa qai vosa mai na tui, ka vaka, "I Pelitisasari me kua ni vakaleqai iko na tadra se na kena i balebale." E qai sauma o Pelitisasari ka vaka, "Noqu turaga, me yacovi ira ga sa cati kemuni na tadra oqo, kei na kena i balebale vei ira ga na kemuni meca! 
<br /><span class="verse" id="20">20 </span>Na vunikau o ni a raica sa tubu ka kaukauwa, ka yacovi lomalagi na kena balavu ka rawa me raica kece mai o vuravura. 
<br /><span class="verse" id="21">21 </span>Na drauna e totoka vakaoti kei na vuana e sega ni wili rawa, ka sa tiko kina na kakana e rauta kece na tamata, ka ra dau vakacegu e rukuna na manumanu vuka kecega. 
<br /><span class="verse" id="22">22 </span>Sai kemuni, na tui, ka sa tubu me kaukauwa mai; na nomuni cecere sa levu ka robota na lomalagi, kei na nomuni lewa sa yacova nai yalayala kei vuravura. 
<br /><span class="verse" id="23">23 </span>O ni sa raica na tui ni sa dua nai vakatawa, ka yalosavasava sa lako sobu mai lomalagi, ka tukuna, 'Musuka sobu na vunikau ka vakarusa sara, ia mo laiva tu ga na wakana kina qele, mo vauca ena i vesu kaukamea kei na varasa ka biu tu ena veico drokadroka; ka me tauca tu na tegu ni lomalagi, ka me tautauvata kei na manumanu yava i va ni vanua, me yacova ni sa curuma oti e vitu na gauna'; 
<br /><span class="verse" id="24">24 </span>Oqo na kenai balebale kemuni na tui, ia na ka oqo sa vakarota sara ga o Koya sa Cecere sara, ni na yacovi kemuni noqu turaga na tui: 
<br /><span class="verse" id="25">25 </span>Oi kemuni o ni na biu tani mai vei na tamata, o ni na dau tiko vata kei ira na manumanu yava i va ni vanua, ka ra na vakani kemuni ena co me vaka o ni sa bulumakau. E na vakasuasuataki kemuni na tegu ni lomalagi, me oti mada e vitu na yabaki, me yacova ni o ni sa qai kila ni sa lewa o Koya sa Cecere sara na matanitu ni tamata, ka sa solia vua sa digitaka. 
<br /><span class="verse" id="26">26 </span>Ni sa vakarota me laivi tu ga na waka ni vunikau, ena vakasukai tale vei kemuni na nomuni matanitu, ni o ni sa qai rawa ni kila ni o Lomalagi e lewa na ka kecega. 
<br /><span class="verse" id="27">27 </span>O koya oqo, kemuni na tui, mo ni rogoca mada na noqu i vakasala vei kemuni; mo ni muduka laivi na nomuni i valavala ca ka kitaka ga na i valavala dodonu, kei na nomuni cakacaka ena nomuni vakaraitaka na yalololoma vei ira na dravudravua. Ena rawa talega ni vakabalavutaki kina na nomuni tubu cake." 
<br /><span class="verse" id="28">28 </span>Sa yaco kece na ka oqo vei Nepukanesa na tui, 
<br /><span class="verse" id="29">29 </span>Ni oti e tinikarua na vula sa qai gade ka tayabe voli o koya ena vale levu vakatui e Papiloni. 
<br /><span class="verse" id="30">30 </span>Ka sa tukuna na tui, "Sa sega beka ni o Papiloni levu oqo, ka'u sa tara ga oi au me vale levu vakaturaga ni matanitu ena noqu kaukauwa ka me sa rogo kina na yacaqu?" 
<br /><span class="verse" id="31">31 </span>Ni se vosa tikoga o koya na tui, sa rogo mai Lomalagi e dua na domo: "I Nepukanesa na tui, mo rogoca oqo: na matanitu sa na kau tani mai vei iko! 
<br /><span class="verse" id="32">32 </span>O na biu tani mai vei ira na tamata, o na qai la'ki tiko vata kei ira na manumanu yava i va ni vanua. Era na vakani iko me vaka na bulumakau; me yacova ni sa oti e vitu na yabaki, me yacova ni o sa qai kila o Koya sa Cecere sara sa lewa na matanitu ni tamata; ka solia vua sa digitaka o Koya." 
<br /><span class="verse" id="33">33 </span>Ena gauna vata tikoga o ya, sa vakayacori kina vei Nepukanesa na vosa mai Lomalagi; sa biu tani mai vei ira na tamata ka la'ki kana co me tautauvata kei na bulumakau; na yagona sa suasua ena tegu mai Lomalagi, kei na uluna sa tubu cake me vaka na vuti ni ikeli, kei na i taukuku ni ligana kei na yavana sa vaka nai taukuku ni manumanu vuka lelevu. 
<br /><span class="verse" id="34">34 </span>Ni sa qai oti na gauna, oi au o Nepukanesa, au sa qai tacake ki Lomalagi, ni'u sa qai vakilai au tale mai; au sa qai vakavinavinakataki Koya sa Cecere sara, au laveti Koya ka vakalagilagi Koya ni sa bula ka Sega ni mudu: na Nona lewa sa sega ni yalani rawa, kei na Nona matanitu mai na dua nai taba tamata ki na dua nai taba tamata. 
<br /><span class="verse" id="35">35 </span>O ira na lewe i vuravura e ka wale tu ga vua; na veika e cakava me vaka ga nona lewa vei ira mai lomalagi, kei ira talega e vuravura. E sega ni dua me na tarova na ligana se tukuna vua, "A cava o sa cakava kina?" 
<br /><span class="verse" id="36">36 </span>Ena gauna vata tikoga o ya sa qai lesu mai noqu vakasama kei na lagilagi ni noqu matanitu, sa lesu tale mai na noqu i ukuuku vakatui, kei ira noqu lewe ni bose era sa mai qaravi au tale, kei ira noqu daunivakasala; sa vakataudeitaki tale noqu matanitu, ka sa vakaikuritaka vei au na veika au taukena. 
<br /><span class="verse" id="37">37 </span>Oi au, o Nepukanesa, au vakacaucautaka, au rokova ka'u doka na Tui kei Lomalagi, na Nona cakacaka e laurai ga kina na dina, na Nonai valavala e dodonu. O ira era dau via vakaraitaka nodra dokadoka, o koya e rawa ni vakamalumalumutaki ira sobu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
