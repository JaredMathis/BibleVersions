<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia oqo sa vosa vei Mosese o Jiova, ka tukuna, 
<br /><span class="verse" id="2">2 </span>"Mo vosa vei ira na Isireli, ka vaka: 'Kevaka sa cala e dua na tamata ni sega ni nakita ka sa cakava e dua na ka sa vakarota o Jiova me kakua ni caka, ia sa cakava e na nona lecava, 
<br /><span class="verse" id="3">3 </span>'Kevaka sa vakacalaka na bete sa lumuti, ka vakavuna me ra beitaki e na ca na tamata, me qai vakacabora vei Jiova e na vuku ni nona i valavala ca sa cala kina o koya e dua na luve ni bulumakau sa sega na kena ca me i soro ni valavala ca. 
<br /><span class="verse" id="4">4 </span>'Ia me kauta na bulumakau ki na katuba ni vale ni veitavaki e na mata i Jiova, ka tabaka na ulu ni bulumakau e na ligana, ka vakamatea na bulumakau e na mata i Jiova. 
<br /><span class="verse" id="5">5 </span>'Ia na bete sa lumuti me kauta e dua nai wase ni dra ni bulumakau ki na vale ni veitavaki. 
<br /><span class="verse" id="6">6 </span>'Me qai tonia na nonai qaqalo na bete e na dra ka kureitaka vakavitu na dra e na mata i Jiova, e na mata ni lati ni vale tabu. 
<br /><span class="verse" id="7">7 </span>'Ia na bete me na boroya na dra e na tutuna balavu cake ni cabocabo ni ka boi kamikamica e tu e na mata i Jiova, ka sa tu e na vale ni veitavaki; ka me sova na kena vo ni dra kecega ni bulumakau ki na yavu ni cabocabo ni soro kama, mai na katuba ni vale ni veitavaki. 
<br /><span class="verse" id="8">8 </span>'Me kauta laivi maikina o koya na uro kecega ni bulumakau mei soro ni valavala ca. Na uro e ubia na gacagaca kei na uro kecega sa tu e na gacagaca, 
<br /><span class="verse" id="9">9 </span>'Kei na ivi ruarua kei na uro sa tu e batibatina, kei na uro e kabita tu na yate e na dela ni ivi, o koya me na kauta tani, 
<br /><span class="verse" id="10">10 </span>'Me vaka sa kau laivi mai na bulumakau sa vakacabori mei soro ni veivinakati; ka me na vakama na bete e na dela ni cabocabo ni soro kama. 
<br /><span class="verse" id="11">11 </span>'Ia na kuli ni bulumakau kei na lewena kecega, kei na uluna kei na yavana, kei na kena gacagaca kei na dena â€” 
<br /><span class="verse" id="12">12 </span>'Io na bulumakau taucoko me colata yani o koya ki na dua na vanua savasava e na i bili ni tikotiko, na vanua e dausova kina na dravusa, ka me vakama e na buka waqa e dela ni buka eso; e na tikina sa dausova kina na dravusa me vakamai kina. 
<br /><span class="verse" id="13">13 </span>'Ia oqo kevaka era vakacalaka nai soqosoqo taucoko ni Isireli, ka sa tabonaki na cala oqo vei ira nai soqosoqo, ka ra sa kitaka eso na ka sa vakarota o Jiova me kakua ni caka, era sa cala kina; 
<br /><span class="verse" id="14">14 </span>'Ni sa kilai na cala era a cakava, me ra qai vakacabora e dua na luve ni bulumakau o ira na i soqosoqo me baleta na cala, ka kauta mai ki na vale ni veitavaki. 
<br /><span class="verse" id="15">15 </span>'Ia o ira na qase vei ira na i soqosoqo me ra tabaka na ulu ni bulumakau e na ligadra e na mata i Jiova. Me qai vakamatei na bulumakau e na mata i Jiova. 
<br /><span class="verse" id="16">16 </span>'Na bete sa lumuti me na kauta e dua nai wase ni dra ni bulumakau ki na vale ni veitavaki. 
<br /><span class="verse" id="17">17 </span>'Me qai tonia na nonai qaqalo na bete e na dra ka kureitaka vakavitu e na mata i Jiova, e na mata ni lati. 
<br /><span class="verse" id="18">18 </span>'Me boroya talega e na dra na tutuna sa balavu cake e nai cabocabo ni soro sa tu e na mata i Jiova, ka sa tiko e na vale ni veitavaki; ka me sova na kena vo ni dra ki na yavu ni cabocabo ni soro kama, ka tu mai na katuba ni vale ni veitavaki. 
<br /><span class="verse" id="19">19 </span>'Me na kauta laivi mai na kena uro ka vakama e na dela ni cabocabo ni soro. 
<br /><span class="verse" id="20">20 </span>'Ka me na cakava vua na bulumakau me vaka e cakava e liu vua na bulumakau kai soro ni valavala ca; io me cakava vakakina oqo. Ka me sorovaki ira na bete, era na qai vosoti kina. 
<br /><span class="verse" id="21">21 </span>'Me qai colata o koya na bulumakau ki nai bili ni tikotiko, ka vakama me vaka sa vakama na bulumakau e liu. Oqo nai soro ni nodra vakacalaka na i soqosoqo. 
<br /><span class="verse" id="22">22 </span>'Ni sa vakacalaka e dua na turaga, ka sa cakava e na lecava e dua na ka sa vakatabuya o Jiova na nona Kalou, ka sa cala kina, 
<br /><span class="verse" id="23">23 </span>'Kevaka sa vakatakilai vua emuri na nona cala, me qai kauta mai o koya na nonai madrali, na me tagane sa sega na kena ca. 
<br /><span class="verse" id="24">24 </span>'Ia me tabaka na ulu ni me e na ligana, ka vakamatea e na tikina sa dauvakamatei kina nai soro kama e na mata i Jiova. Oqo nai soro ni valavala ca. 
<br /><span class="verse" id="25">25 </span>'Me na kauta o koya na bete e dua nai wase ni dra ni soro ni valavala ca e na nonai qaqalo, ka boroya kina na tutuna sa balavu cake e nai cabocabo ni soro kama, ka sova na dra ki na yavu ni cabocabo ni soro kama. 
<br /><span class="verse" id="26">26 </span>'Me qai vakama na kena uro kecega e na dela ni cabocabo ni soro, me vaka sa vakacabori na uro ni soro ni veivinakati. Me sorovaki koya kina na bete e na vuku ni nonai valavala ca, ena qai vosoti kina o koya. 
<br /><span class="verse" id="27">27 </span>'Kevaka sa vakacalaka e dua na lewe ni vanua ka kitaka e dua na ka sa vakatabuya o Jiova, ka sa cala kina, 
<br /><span class="verse" id="28">28 </span>'Kevaka sa qai kila emuri o koya na i valavala ca sa cakava oti, me qai kauta mai me nonai madrali e dua na luve ni me, na ka yalewa e sega na kena ca, e na vuku ni nona cala sa cakava oti o koya. 
<br /><span class="verse" id="29">29 </span>'Ia me tabaka o koya na ulu ni soro ni valavala ca e na ligana, ka vakamatea nai soro ni valavala ca e na tikina sa dau-vakacabori kina na i soro kama. 
<br /><span class="verse" id="30">30 </span>'Ia me kauta o koya na bete e dua na i wase ni kena dra e na nonai qaqalo, ka boroya kina na tutuna sa balavu cake e na i cabocabo ni soro kama, ka sova na vo ni kena dra ki na yavu ni cabocabo ni soro. 
<br /><span class="verse" id="31">31 </span>'Me na kauta laivi na kena uro kecega, me vaka sa kau laivi na uro mai nai soro ni veivinakati; ia me vakama o koya na bete e na dela ni cabocabo ni soro me ka boivinaka vei Jiova. Ia ena sorovaki koya na bete, ena qai vosoti kina o koya. 
<br /><span class="verse" id="32">32 </span>'Kevaka sa kauta mai o koya e dua na lami mei soro ni nonai valavala ca, me kauta mai e dua na ka yalewa sa sega na kena ca. 
<br /><span class="verse" id="33">33 </span>'Me qai tabaka o koya na ulu ni soro ni valavala ca e na ligana, ka vakamatea mei soro ni valavala ca e na tikina sa dauvakamatei kina nai soro kama. 
<br /><span class="verse" id="34">34 </span>'Me na kauta e dua na i wase ni dra ni soro ni valavala ca na bete e na nona i qaqalo, ka boroya kina na tutuna sa balavu cake e na i cabocabo ni soro kama, ka sova na vo ni kena dra kecega ki na yavu ni cabocabo ni soro. 
<br /><span class="verse" id="35">35 </span>'Me qai kauta laivi na kena uro kecega, me vaka sa kau laivi na uro ni lami mai nai soro ni veivinakati. Me qai vakama e na dela ni cabocabo ni soro o koya na bete, me vaka sa daucaka e na ka sa cabori e na buka waqa vei Jiova. Ia me sorovaki koya na bete e na vuku ni nona i valavala ca sa cakava, ena qai vosoti kina o koya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
