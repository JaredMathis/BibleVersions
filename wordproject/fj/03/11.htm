<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia oqo sa vosa vei Mosese kei Eroni o Jiova, ka tukuna vei rau, 
<br /><span class="verse" id="2">2 </span>"Drau vosa vei ira na Isireli, ka tukuna, 'Oqo na manumanu e yavai va e dodonu mo ni kania vei ira kecega na manumanu e vuravura: 
<br /><span class="verse" id="3">3 </span>'Na manumanu kecega, e wase na kena ququ, e tawase rua na kena ququ ka mama vakarua na kena â€” o ya mo ni kania. 
<br /><span class="verse" id="4">4 </span>'Ia o ira oqo vei ira era mama vakarua na kena se o ira e wase rua kena ququ ni kakua ni kania: na kameli, ni sa mama vakarua na kena ia e sega ni wase rua na kena ququ, e sega ni savasava vei kemuni; 
<br /><span class="verse" id="5">5 </span>'Na ravete ni veivatu, e mama na kena ia sa sega ni wase rua na kena ququ, e sega ni savasava vei kemuni; 
<br /><span class="verse" id="6">6 </span>'Na eri, e mama na kena ia sa sega ni wase rua na kena ququ, e sega ni savasava vei kemuni; 
<br /><span class="verse" id="7">7 </span>'Kei na vuaka, e dina ni wase rua na kena ququ, ia e sega ni mama vakarua na kena, e sega ni savasava vei kemuni. 
<br /><span class="verse" id="8">8 </span>'Mo ni kakua ni kania na lewedra, mo ni kakua talega ni tara na yagodra ni sa mate. Era sega ni savasava vei kemuni. 
<br /><span class="verse" id="9">9 </span>'Oqo na ka kecega mai wai mo ni na kania: na ka kecega mai wai e vakatutuna ka vakavarina, mai na waitui se na uciwai â€” mo ni kania. 
<br /><span class="verse" id="10">10 </span>'Ia na ka kecega mai na waitui se na uciwai e sega ni vakatutuna ka sega ni vakavarina, na ka kecega e yavavala e na wai se na ka bula kecega e tiko e wai, era na ka vakasisila vei kemuni. 
<br /><span class="verse" id="11">11 </span>'Me ra na ka vakasisila vei kemuni; mo ni kakua ni kania na lewedra, ia mo ni vakasisilataka na yagodra ni sa mate. 
<br /><span class="verse" id="12">12 </span>'Na ka kecega mai wai e sega ni vakatutuna ka sega ni vakavarina â€” sa na ka vakasisila vei kemuni. 
<br /><span class="verse" id="13">13 </span>'Oqo na manumanu vuka mo ni na vakasisilataka; me ra na kakua ni laukana, era ka vakasisila: na ikeli, na kia ikeli, na osipere, 
<br /><span class="verse" id="14">14 </span>'Na kaiti, kei na veimataqali vulituri; 
<br /><span class="verse" id="15">15 </span>'Na mataqali reveni kecega, 
<br /><span class="verse" id="16">16 </span>'Na ositereji, na lulu daliga-leka, nai co, kei na veimataqali manulevu; 
<br /><span class="verse" id="17">17 </span>'Na lulu lalai, na luluwai, na lulu dautagi; 
<br /><span class="verse" id="18">18 </span>'Na lulu vulavula, na jekedoa, na ikeli ni wai; 
<br /><span class="verse" id="19">19 </span>'Na veimataqali belo, na upu, kei na beka. 
<br /><span class="verse" id="20">20 </span>'Na manumanu vuka kecega e qasi ena yavana e va me ka vakasisila vei kemuni. 
<br /><span class="verse" id="21">21 </span>'Io oqo mai vei ira manumanu vuka kecega e qasi e na yavana vava: o ira era vakasagana ka yava balavu me daulade kina e dela i vuravura. 
<br /><span class="verse" id="22">22 </span>'Oqo ga vei ira mo ni na kania: na veimataqali maka, na vodre dauvakacaca ena kena vei mataqali, na kirikiti ena kena veimataqali, kei na vodre ena kena veimataqali. 
<br /><span class="verse" id="23">23 </span>'Ia na manumanu vuka lalai kecega e qasi ena yavana vava sa na ka vakasisila vei kemuni. 
<br /><span class="verse" id="24">24 </span>'E na ka oqo dou na sega kina ni savasava; o koya ga ena tara na yagodra ni sa mate ena sega ni savasava me yacova na yakavi; 
<br /><span class="verse" id="25">25 </span>'Ia o koya yadua sa colata tani na yagodra ni sa mate me savata na nonai sulu ka na sega talega ni savasava o koya me yacova na yakavi: 
<br /><span class="verse" id="26">26 </span>'Na yago mate ni manumanu kecega sa wase na kena ququ, ka sega ni basika na kena wase se sega ni mama na kena, e sega ni savasava vei kemuni. o koya yadua ena tara ena sega ni savasava. 
<br /><span class="verse" id="27">27 </span>'Kei na ka kecega sa lako e nai qaqalo ni ligana, vei ira na yavusa manumanu kecega era lako e na yavana vava, oqori e sega ni savasava vei kemuni. o koya ga ena tara na yagodra ni sa mate ena sega ni savasava me yacova na yakavi. 
<br /><span class="verse" id="28">28 </span>'O koya ena colata tani na yagodra ni sa mate me savata na nonai sulu ka na sega ni savasava me yacova na yakavi. Era sa sega ni savasava vei kemuni. 
<br /><span class="verse" id="29">29 </span>'Na ka talega oqo ena sega ni savasava vei kemuni mai vei ira na ka sa dauqasi e dela i vuravura: na veimataqali kalavo, na moko lelevu e na kena veimataqali; 
<br /><span class="verse" id="30">30 </span>'Io na veimataqali moko kece, kei na vokai. 
<br /><span class="verse" id="31">31 </span>'Era sega ni savasava na veika oqo vei kemuni mai vei ira na ka kecega sa dauqasi. o koya ena tara ni sa mate ena sega ni savasava me yacova na yakavi. 
<br /><span class="verse" id="32">32 </span>'Kei na ka kecega sa lutuka e dua na ka oqo, ni sa mate ena sega ni savasava, se dua nai yaya kau sei sulu se kuli se taga, se nai yaya cava ga, sa caka kina e dua na ka, me toni ena wai. Ena sega ni savasava me yacova na yakavi; ia ena qai savasava. 
<br /><span class="verse" id="33">33 </span>'Kei na bilo qele kecega e lutu ki loma e dua na ka oqo mo dou vorolaka; kei na ka kece e tu e loma ena sega ni savasava: 
<br /><span class="verse" id="34">34 </span>'e na bilo vaka o ya, na kakana vinaka ena turuma na wai ena sega ni savasava, kei na wai e na gunuvi e na bilo o ya ena sega ni savasava. 
<br /><span class="verse" id="35">35 </span>'Kei na ka kecega ena lutu kina e dua na tiki ni yagodra ni sa mate ena sega ni savasava; na ovani se sitovu ni vakasaqa, me sa basuki sobu; ni sa sega ni savasava, ka me sega ni savasava vei kemuni. 
<br /><span class="verse" id="36">36 </span>'Ia na mata ni wai se na saqa, e levu tu kina na wai, ena savasava, ia na ka ga e tara na yagodra ni sa mate ena sega ni savasava. 
<br /><span class="verse" id="37">37 </span>'Ia kevaka e dua na tiki ni yagodra sa lutuka e dua na sore ni kau sa la'ki kaburaki, ena savasava tikoga. 
<br /><span class="verse" id="38">38 </span>'Ia kevaka sa vakasuasuataki na sore ni kau, ka qai lutu kina na yagodra ni sa mate, ena sega ni savasava vei kemuni. 
<br /><span class="verse" id="39">39 </span>'Ia kevaka e dua na manumanu e tara mo ni daukania ni sa mate, o koya ena tara na yagona ena sega ni savasava me yacova na yakavi. 
<br /><span class="verse" id="40">40 </span>'Ia o koya ena kania e dua na tiki ni yagona ni sa mate me sava na nonai sulu, ka na sega ni savasava me yacova na yakavi. o koya talega sa colata na yagona ni sa mate me sava na nonai sulu ka na sega ni savasava talega me yacova na yakavi. 
<br /><span class="verse" id="41">41 </span>'Ia na ka dauqasi kecega sa qasi e na dela i vuravura e ka vakasisila. Me kakua ni laukana. 
<br /><span class="verse" id="42">42 </span>'Na ka kecega e dolo e na ketena, kei na ka sa lako e na yavana vava, kei na ka kecega e vuqa na yavana e na ka dauqasi kecega sa qasi e dela i vuravura â€“ oqori mo ni kakua ni kania, ni sa ka vakasisila. 
<br /><span class="verse" id="43">43 </span>'Mo ni kakua ni cakava mo ni vakasisilataki ena vuku ni dua na ka sa dauqasi sa qasi voli; mo ni kakua talega ni cakava mo ni sega ni savasava e na ka oqori, de ra vakadukadukalitaki kemuni. 
<br /><span class="verse" id="44">44 </span>'Ni sai au o Jiova na nomuni Kalou: Mo ni vakatabui kemuni, mo ni savasava; Ni'u sa savasava oi Au. Mo ni kakua ni vakadukadukalitaki kemuni e na dua na yavusa ka dauqasi sa qasi e dela i vuravura. 
<br /><span class="verse" id="45">45 </span>'Ni sai au o Jiova ka kauti kemuni cake mai na vanua o Ijipita, me'u nomuni Kalou. Ia oqo mo ni savasava, ni'u sa savasava oi Au. 
<br /><span class="verse" id="46">46 </span>'Oqo nai vakaro e na vuku ni manumanu e yavai va kei na manumanu vuka kei na ka kecega e bula voli e na wai, kei na ka kecega sa qasi e dela i vuravura, 
<br /><span class="verse" id="47">47 </span>'Me kilai kina na kedra duidui na ka e sega ni savasava kei na ka e savasava, na manumanu talega e tara me laukana kei na manumanu e tabu ni laukana.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
