<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vosa talega vei Mosese o Jiova, ka vaka: 
<br /><span class="verse" id="2">2 </span>"Mo kauti Eroni kei iratou talega na luvena, kei na veisulu, na waiwai ni veilumuti, e dua na bulumakau mei soro ni valavala ca, e rua na sipi tagane, kei na dua na sova madrai e sega ni vakaivakatubu; 
<br /><span class="verse" id="3">3 </span>"Ka vakasoqoni ira vata nai soqosoqo taucoko ki na katuba ni vale ni veitavaki." 
<br /><span class="verse" id="4">4 </span>Sa mani kitaka o Mosese me vaka e vakarota vua o Jiova. Era sa soqoni vata na i soqosoqo ki na katuba ni vale ni veitavaki. 
<br /><span class="verse" id="5">5 </span>Ka sa tukuna vei ira nai soqosoqo o Mosese, "Sa vakaoqo na ka sa vakarota o Jiova me caka." 
<br /><span class="verse" id="6">6 </span>Sa qai kauti Eroni kei iratou na luvena o Mosese ka vakasilimi iratou e na wai. 
<br /><span class="verse" id="7">7 </span>Ka vakaisulutaki koya e nai curucuru balavu e loma, e vauci koya e nai vau ni tolona, vakasulumi koya e nai sulu balavu esau, ka vakasuluma e na efoti; qai vauci koya e nai vau e tali vakamatai ni efoti, ka vauca vua kei na efoti. 
<br /><span class="verse" id="8">8 </span>Sa qai taubeni koya e nai sasabai ni lomaserena, ka vonota nai sasabai e na Urimi kei na Cumimi. 
<br /><span class="verse" id="9">9 </span>Ka tokara e uluna nai sala. E nai sala talega, e na muana e liu, e vakabira kina na veleti koula, me nonai sala tabu, me vaka e vakarota vei Mosese o Jiova. 
<br /><span class="verse" id="10">10 </span>E taura talega o Mosese na waiwai ni veilumuti, ka lumuta na vale ni Kalou kei na ka kece e tu kina, ka vakatabuya. 
<br /><span class="verse" id="11">11 </span>Ka kureitaka vakavitu o koya eso ki dela ni cabocabo ni soro, e lumuta nai cabocabo ni soro kei na kenai yaya kecega, kei na taqi kei na kena i tutu, ka me vakatabuya. 
<br /><span class="verse" id="12">12 </span>E livia talega o koya eso na waiwai ni veilumuti ki na ulu i Eroni ka lumuti koya, me vakatabui koya. 
<br /><span class="verse" id="13">13 </span>Sa qai kauti iratou mai na luve i Eroni o Mosese ka vakasulumi iratou e na i curucuru balavu, e vauci iratou e nai vau ni tolodra, e vakaisalataki iratou e nai sala, me vaka e vakarota vei Mosese o Jiova. 
<br /><span class="verse" id="14">14 </span>Ka kauta na bulumakau o koya mei soro ni valavala ca. o Eroni kei iratou na luvena e ratou sa qai tabaka e na ligadratou na ulu ni bulumakau me i soro ni valavala ca, 
<br /><span class="verse" id="15">15 </span>ka sa vakamatea o Mosese. Sa qai kauta o koya na dra, e tonia na nonai qaqalo ka boroya eso ki na tutuna balavu ni cabocabo ni soro, ka vakasavasavataka nai cabocabo ni soro. Ka sova na dra ki na yavu ni cabocabo ni soro, ka vakatabuya, me ia nai soro ni veibuluti. 
<br /><span class="verse" id="16">16 </span>Sa qai taura o koya na uro kecega e ubia tu na gacagaca, na uro e kabita tu na yate, kei na ivi ruarua kei na kena uro, sa vakama o Mosese e na dela ni cabocabo ni soro. 
<br /><span class="verse" id="17">17 </span>Ia na bulumakau, na kulina, na lewena, na dena, sa vakama o koya e na buka waqa e na i bili ni tikotiko, me vaka e vakarota vei Mosese o Jiova. 
<br /><span class="verse" id="18">18 </span>Sa qai kauta o koya na sipi tagane me i soro kama. Ia o Eroni kei iratou na luvena, e ratou sa tabaka na ulu ni sipi tagane e na ligadratou, 
<br /><span class="verse" id="19">19 </span>ka sa vakamatea o Mosese. Sa qai kureitaka o Mosese na dra wavokita nai cabocabo ni soro. 
<br /><span class="verse" id="20">20 </span>Ka sa tava vakalalai na sipi tagane o Mosese; Sa qai vakama o Mosese na uluna, na kena veitikina lalai, kei na uro. 
<br /><span class="verse" id="21">21 </span>Sa qai vuya o koya na gacagaca kei na yavana e na wai. Ka vakama na sipi tagane taucoko o Mosese e na dela ni cabocabo ni soro. Oqo nai soro kama me ka boi vinaka, nai madrali e vakacabori e na buka waqa vei Jiova, me vaka e vakarota vei Mosese o Jiova. 
<br /><span class="verse" id="22">22 </span>Sa kauta talega o koya na i karua ni sipi tagane, na sipi tagane ni veivakatabui. o Eroni kei iratou na luvena e ratou sa tabaka na ulu ni sipi tagane e na ligadratou, 
<br /><span class="verse" id="23">23 </span>ka sa vakamatea o Mosese. Sa kauta talega eso na kena dra o Mosese, ka boroya kina na vuso ni daliga i Eroni i matau, e nai dovidovinikakana ni ligana i matau, kei nai qaqalo levu ni yavana i matau. 
<br /><span class="verse" id="24">24 </span>Sa qai kauti iratou na luve i Eroni. Ka boroya o Mosese na dra e na vuso ni daligadratou i matau, e nai dovidovinikakana ni ligadratou i matau, kei nai qaqalo levu ni yavadratou i matau. Ka sa kureitaka o Mosese na dra wavokita nai cabocabo ni soro. 
<br /><span class="verse" id="25">25 </span>Sa qai taura o koya na uro kei na buina uro, kei na uro kecega e ubia tu na gacagaca, na uro e kabita tu na yate, na ivi ruarua kei na kena uro, kei na sagana i matau; 
<br /><span class="verse" id="26">26 </span>ia mai na sova ni madrai sa sega ni vakavakatubu sa tu e na mata i Jiova e kauta mai kina e dua na keke e sega ni vakavakatubu, e dua na i buli madrai e lumuti e na waiwai, kei na dua na keke mamare sara, ka biuta e na dela ni uro kei na sagana i matau; 
<br /><span class="verse" id="27">27 </span>ka solia kecega o koya ki na liga i Eroni kei na ligadratou na luvena, ka yalovaka mei soro e yalovaki e na mata i Jiova. 
<br /><span class="verse" id="28">28 </span>Sa qai taura mai na ligadratou o Mosese ka vakama e na dela ni cabocabo ni soro, e dela ni soro kama. Era sai soro ni veivakatabui me ka boi vinaka. o ya na i madrali e vakacabori e na buka waqa vei Jiova. 
<br /><span class="verse" id="29">29 </span>Ia sa kauta na serena o Mosese ka yalovaka mei soro e yalovaki e na mata i Jiova. o ya na i votavota i Mosese mai na sipi tagane ni veivakatabui, me vaka e vakarota vei Mosese o Jiova. 
<br /><span class="verse" id="30">30 </span>Sa qai kauta o Mosese eso na waiwai ni veilumuti kei na so na dra e tu e dela ni cabocabo ni soro, ka kureitaka vei Eroni, ena nona i sulu, vei iratou na luvena, kei na nodratou i sulu na luvena; a sa vakatabui Eroni, na nona i sulu, iratou na luvena, kei na nodratoui sulu na luvena. 
<br /><span class="verse" id="31">31 </span>Ka sa tukuna o Mosese vei Eroni kei iratou na luvena, "Dou vakasaqa na lewena mai na katuba ni vale ni veitavaki, ka kania vata mai kea kei na madrai e tu e na sova ni soro ni veivakatabui, me vaka Au a vakarota, ka vaka, 'Me kania o Eroni kei iratou na luvena.' 
<br /><span class="verse" id="32">32 </span>"Ia na kena vo ni lewena kei na madrai dou vakama e na buka waqa. 
<br /><span class="verse" id="33">33 </span>"Ka mo dou kakua ni curu ki tautuba mai na vale ni veitavaki me vitu na siga, me yacova ni sa oti na veisiga ni nomudou vakatabui. Ni na vitu na siga na Nona vakatabui kemudou tiko. 
<br /><span class="verse" id="34">34 </span>"Me vaka sa cakava o koya e na siga oqo, sa vakarota o Jiova me caka vakakina, me sorovaki kemudou. 
<br /><span class="verse" id="35">35 </span>"O koya oqo mo dou tikoga mai na katuba ni vale ni veitavaki ena siga kei na bogi me vitu na siga, ka maroroya nai vakaroi Jiova, mo dou kakua ni mate; me vaka au sa vakaroti vakakina." 
<br /><span class="verse" id="36">36 </span>Sa cakava vakakina o Eroni kei iratou na luvena na ka kecega sa vakarota o Jiova e na liga i Mosese.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
