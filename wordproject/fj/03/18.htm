<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa vei Mosese o Jiova, ka vaka, 
<br /><span class="verse" id="2">2 </span>"Mo vosa vei ira na Isireli, ka tukuna vei ira, 'Sai au o Jiova na nomudou Kalou. 
<br /><span class="verse" id="3">3 </span>'Mo dou kakua ni muria nai valavala ni vanua o Ijipita, dou a tiko kina: kei nai valavala ni vanua o Kenani, Au sa kauti kemudou kina, mo dou kakua ni muria; ia mo dou kakua ni muria na nodra i vunau. 
<br /><span class="verse" id="4">4 </span>'Na noqu lewa ga, mo dou cakava; kei na noqui lesilesi, mo dou vakabauta, mo dou muria ga: sai au o Jiova na nomudou Kalou. 
<br /><span class="verse" id="5">5 </span>'O koya mo dou vakabauta kina na noqu vunau, kei na noqu lewa; o koya kevaka sa cakava ga na tamata, ena bula kina: Sai au o Jiova. 
<br /><span class="verse" id="6">6 </span>'Me kakua ni dua vei kemudou me via mocera e dua na yalewa e wekana voleka dina, me vakaraitaka vua na nona luvawale: Oi au o Jiova. 
<br /><span class="verse" id="7">7 </span>'Mo kakua ni mocera na tinamu, o koya e rau sa veimoceri kei tamamu; sa tinamu dina o koya: mo kakua ni moce vata tukuna. 
<br /><span class="verse" id="8">8 </span>'Mo kakua ni moce vata tukuna na wati i tamamu; e rau sa veimoceri kei tamamu o koya. 
<br /><span class="verse" id="9">9 </span>'Mo kakua ni mocera na ganemu, se sa luve i tamamu, se sa luve i tinamu, se sa sucu mai nomudou, se sa sucu tani, mo kakua ni moceri ira. 
<br /><span class="verse" id="10">10 </span>'Mo kakua ni mocera na makubumu, se sa luvena yalewa na luvemu tagane, se sa luvena yalewa na luvemu yalewa: ni rau a tubu vua e dua drau a moce vata tukuna. 
<br /><span class="verse" id="11">11 </span>'Mo kakua ni moce vata kei na luve i tamamu ka yalewa, o koya sa vakasucuma vua o watina, sa ganemu o koya. 
<br /><span class="verse" id="12">12 </span>'Mo kakua ni moce vata ke na gane i tamamu: ni sa wekana dina na tamamu o koya. 
<br /><span class="verse" id="13">13 </span>'Mo kakua ni moce vata kei na taci i tinamu, se tuakana, ni sa wekana dina na tinamu o koya. 
<br /><span class="verse" id="14">14 </span>'Mo kakua ni moce vata kei na wati i tamamu lailai, sa tinamu lailai o koya. 
<br /><span class="verse" id="15">15 </span>'Mo kakua ni mocera na watina na luvemu tagane; mo kakua ni ca tukuna. 
<br /><span class="verse" id="16">16 </span>'Mo kakua ni mocera na watina na tuakamu, se na watina na tacimu. 
<br /><span class="verse" id="17">17 </span>'Mo kakua ni mocera e dua na yalewa, kei na luvena yalewa, se dua na makubuna yalewa; ni ratou sa veiwekani dina; oqo na ka ca. 
<br /><span class="verse" id="18">18 </span>'Mo kakua talega ni vakawati kei na tuakana na watimu se na tacina, ni sa bula tiko o koya, mo vakararawataki koya kina. 
<br /><span class="verse" id="19">19 </span>'Mo kakua talega ni mocera e dua na yalewa e na gauna sa vakatabui tu kina, ni tauvi koya na mate vakayalewa. 
<br /><span class="verse" id="20">20 </span>'Mo kakua talega ni mocera na watina na kai nomu, mo vakavelavelataki iko vata tukuna. 
<br /><span class="verse" id="21">21 </span>'Ia mo kakua ni vakacabora e dua na luvemu e na bukawaqa vei Moloke, ia mo kakua ni vakacacana na yaca ni nomu Kalou: sai au o Jiova. 
<br /><span class="verse" id="22">22 </span>'Mo kakua ni koto vata tukuna na tagane me vaka kei na yalewa: oqo sa ka vakasisila. 
<br /><span class="verse" id="23">23 </span>'Mo kakua talega ni koto tukuna e dua na manumanu, mo vakasisilataki iko kina: me kakua talega na yalewa me tu e mata ni manumanu me koto vua: oqo na ka ni veivakamaduataki. 
<br /><span class="verse" id="24">24 </span>'Dou kakua ni vakasisilataki kemudou e na dua na ka vakaoqo: ni ra sa vakasisilataki e na ka kecega oqo o ira na veimatanitu, ka'u sa vakaseva tani e na matamudou. 
<br /><span class="verse" id="25">25 </span>'A sa dukadukali na vanua: o koya ka'u sa sauma kina na kenai valavala ca, ia na vanua sa luaraka tani na lewena. 
<br /><span class="verse" id="26">26 </span>'Ia mo dou vakabauta ga na noqu vunau, kei na noqu lewa, ka mo dou kakua ni kitaka e dua na ka vakasisila oqo; se na kai nomu se na kai tani sa tiko vulagi kei kemudou 
<br /><span class="verse" id="27">27 </span>'(Ni ra sa kitaka na ka vakasisila kecega oqo o ira na lewe ni vanua era tiko kina e liu vei kemudou, a sa vakadukadukalitaki na vanua), 
<br /><span class="verse" id="28">28 </span>'Me kakua ni luaraki kemudou talega na vanua, ni dou sa vakadukadukalitaka, me vaka ka luaraka na matanitu era tiko kina e liu vei kemudou. 
<br /><span class="verse" id="29">29 </span>'Ia o ira kecega era kitaka e dua na ka vakasisila oqo, io na tamata era kitaka, era na muduki tani vei ira na kai nodra. 
<br /><span class="verse" id="30">30 </span>'O koya mo dou vakabauta kina na noqu vunau, mo dou kakua ni kitaka e dua nai valavala vakasisila oqo, sa caka e liu ni dou sa bera ni yaco kina, mo dou kakua ni vakadukadukalitaki kemudou kina: sai au o Jiova na nomudou Kalou.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
