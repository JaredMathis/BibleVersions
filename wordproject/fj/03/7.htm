<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>'E vaka talega oqo nai vunau ni soro ni caka cala (oqo sa ka tabu sara): 
<br /><span class="verse" id="2">2 </span>'Ena yasana era sa vakamatea kina na i soro kama me ra vakamatea kina nai soro ni caka cala. Ia na kena dra me kureitaki wavokita nai cabocabo ni soro. 
<br /><span class="verse" id="3">3 </span>'Ka me cabora o koya na kena uro kecega. Na buina uro kei na uro sa ubia na wawa, 
<br /><span class="verse" id="4">4 </span>'Kei na ivi ruarua kei na uro sa tu ena batibatina, kei na uro sa kabita na yate e na dela ni ivi, oqo me kau tani; 
<br /><span class="verse" id="5">5 </span>'Ka me vakama o koya na bete e na dela ni cabocabo ni soro me ka sa cabori e na buka waqa vei Jiova. Oqo nai soro ni caka cala. 
<br /><span class="verse" id="6">6 </span>'O ira kecega na tagane vei ira na bete era na kania. Me laukana e na tikina tabu. Sa ka tabu sara. 
<br /><span class="verse" id="7">7 </span>'Nai soro ni caka cala e tautauvata kei na i soro ni valavala ca; sa dua ga na kedrau i vunau: na bete sa cakava na veibulubuluti ena nona ga. 
<br /><span class="verse" id="8">8 </span>'Ia na bete sa vakacabora na nonai soro ni valavala ca e dua na tamata, ena nona na bete o ya na kuli ni soro kama sa vakacabora o koya. 
<br /><span class="verse" id="9">9 </span>'Kei na i soro laukana kecega sa vavi e na lovo kei na ka kece sa tavu e na i tavuteke, se nai tavuteke kaukamea, ena nona na bete sa vakacabora. 
<br /><span class="verse" id="10">10 </span>'Kei nai soro laukana kecega, sa veiwaki vata kei na waiwai se mamaca, ena nodratou kecega na luve i Eroni, me ra duivota vakatautauvata. 
<br /><span class="verse" id="11">11 </span>'Ia oqo na vunau ni soro ni veivinakati ena vakacabora vei Jiova e dua na tamata: 
<br /><span class="verse" id="12">12 </span>'Kevaka sa cabora mei madrali ni vakavinavinaka, me cabora vata, kei nai soro ni vakavinavinaka, na keke e sega ni vakai-vakatubu sa veiwaki vata kei na waiwai, kei na keke mamare sara sa boro e na waiwai, se na keke e caka e na valawa qaqi vinaka sa waki vata kei na waiwai. 
<br /><span class="verse" id="13">13 </span>'Me kena i kuri ni keke, me nona i madrali me cabora talega na madrai e vakai-vakatubu kei na i madrali ni vakavinavinaka mai na nonai soro ni veivinakati. 
<br /><span class="verse" id="14">14 </span>'Ia mai na ka oqori me na vakacabora o koya e dua na keke mei madrali e lavelaveti vei Jiova. Oqo ena nona na bete sa kureitaka na dra ni soro ni veivinakati. 
<br /><span class="verse" id="15">15 </span>'Na lewe ni soro ni veivinakati e ka ni vakavinavinaka me na laukana ga e na siga e vakacabori kina. Me kakua na vakavoca o koya me yacova na mataka. 
<br /><span class="verse" id="16">16 </span>'Ia kevaka e ka ni bubului se i madrali ni yalayala, me na laukana ga e na siga e vakacabora kina o koya na nonai madrali; ia e na mataka me laukana talega na kena vo; 
<br /><span class="verse" id="17">17 </span>'Na lewe ni nonai madrali ni vakavinavinaka sa vo tu e na kenai katolu ni siga me vakamai e na bukawaqa. 
<br /><span class="verse" id="18">18 </span>'Ia kevaka e dua na lewe ni nonai madrali ni soro ni veivinakati sa laukana e na kenai katolu ni siga, e na sega ni vakadonui, se me na yaga vei koya e vakacabora; ena ka vakasisila vua sa vakacabora, ia na tamata e kania ena cudruvi e na nona caka ca. 
<br /><span class="verse" id="19">19 </span>'Na lewena e tara e dua na ka sa sega ni savasava me kakua ni laukana. Me vakamai e na bukawaqa. Ia na lewena savasava sa vo, me ra kania o ira kece sa savasava. 
<br /><span class="verse" id="20">20 </span>'Ia na tamata sa kania na lewe ni madrali ni soro ni veivinakati sa tabu me nei Jiova, ni sa dukadukali o koya, ena muduki tani na tamata o ya mai vei ira na kai nona. 
<br /><span class="verse" id="21">21 </span>'Io na tamata talega e tara e dua na ka sa sega ni savasava, na ka e sega ni savasava vua na tamata, na manumanu sega savasava, se dua na ka e sega ni savasava e vakasisilataki, se dua e kania na lewe ni madrali ni veivinakati sa tabu me nei Jiova, ena muduki tani na tamata o ya mai vei ira na kai nona.' " Na Uro Kei Na Dra Me Na Kakua Ni Laukana 
<br /><span class="verse" id="22">22 </span>Sa vosa talega vei Mosese o Jiova, ka tukuna, 
<br /><span class="verse" id="23">23 </span>"Mo vosa vei ira na luve i Isireli, ka vaka: 'Dou kakua ni kania e dua na uro, ni bulumakau se sipi se me. 
<br /><span class="verse" id="24">24 </span>'Ia na uro ni manumanu sa mate vakadodonu ga, kei na uro ni manumanu era dresulaka na manumanu kila, e tara me vakayagataki e na ka tani eso; ia dou kakua sara ni kania. 
<br /><span class="verse" id="25">25 </span>'Ni o koya ena kania na uro ni manumanu sa dau-vakacabori e na buka waqa vei Jiova, io na tamata e kania ena muduki tani mai vei ira na kai nona. 
<br /><span class="verse" id="26">26 </span>'E vakakina mo dou kakua talega ni kania na dra e na nomudou veivale kecega, se dra ni manumanu vuka se manumanu e yavai va. 
<br /><span class="verse" id="27">27 </span>'O koya ena kania na dra, ena muduki tani na tamata o ya mai vei ira na kai nona.'" 
<br /><span class="verse" id="28">28 </span>Sa vosa talega vei Mosese o Jiova, ka tukuna, 
<br /><span class="verse" id="29">29 </span>"Mo vosa vei ira na luve i Isireli, ka tukuna: 'O koya sa vakacabora na nonai madrali ni soro ni veivinakati vei Jiova me kauta mai na nona i madrali vei Jiova mai na nona i soro ni veivinakati. 
<br /><span class="verse" id="30">30 </span>'Ena ligana me kauta na ka sa vakacabori e na buka waqa vei Jiova. Me kauta na uro kei na serena, me yalovaka na serena mei soro e yalovaki e na mata i Jiova. 
<br /><span class="verse" id="31">31 </span>'Ia na bete me vakama na uro e na dela ni cabocabo ni soro, ia na serena me kedratou o Eroni kei na luvena. 
<br /><span class="verse" id="32">32 </span>'Ia na sagana i matau mo dou solia vua na bete mei soro e lavelaveti mai na i madrali ni nomudou i soro ni veivinakati. 
<br /><span class="verse" id="33">33 </span>'O koya vei iratou na luve i Eroni, sa cabora na dra ni soro ni veivinakati kei na uro, ena kena i votavota na sagana i matau. 
<br /><span class="verse" id="34">34 </span>'Na serena sa yalovaki kei na sagana sa lavelaveti Au sa taura mai vei ira na Isireli, mai na nodra i madrali ni soro ni veivinakati, ka'u sa solia vei Eroni na bete kei iratou na luvena mai vei ira na luve i Isireli me kena i lesilesi ka sega ni mudu.'" 
<br /><span class="verse" id="35">35 </span>Oqo sa vakatabui me kei Eroni kei iratou na luvena, mai na i madrali sa vakacabori e na buka waqa vei Jiova, e na siga sa kauti iratou kina o Mosese me ratou bete vei Jiova. 
<br /><span class="verse" id="36">36 </span>O Jiova sa vakarota me ra solia vei iratou o ira na luve i Isireli, e na siga sa lumuti iratou kina o Koya, me kenai lesilesi me sega ni mudu e na nodra veitabatamata. 
<br /><span class="verse" id="37">37 </span>Sa vakaoqo na vunau ni soro kama, na i soro laukana, nai soro ni valavala ca, na i soro ni caka cala, na vei-vakatabui, kei na i soro ni veivinakati me cabori, 
<br /><span class="verse" id="38">38 </span>O koya sa vakarota vei Mosese o Jiova mai na Ulunivanua o Saineai, e na siga sa vakaroti ira kina na Isireli me ra vakacabora na nodra i soro vei Jiova e na Lekutu mai Saineai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
