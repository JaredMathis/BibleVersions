<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia o Jiova sa vosa vei Mosese kei Eroni, ka tukuna: 
<br /><span class="verse" id="2">2 </span>"Ni dua na tamata sa tauva na kulina na vuvuce, na karokaro, se na vula, ka sa tu e na kulina me vaka na vukavuka, me kau o koya vei Eroni na bete se vua e dua vei ira na luvena sa bete. 
<br /><span class="verse" id="3">3 </span>"O koya na bete me na dikeva na mate e na kulina; ia kevaka sa vulavula mai na vutina e na tikina sa tauva na mate, ka sa rairai ni sa kania na lewena, sa vukavuka o ya. Me qai dikevi koya na bete, ka vakaraitaki koya ni sa sega ni savasava. 
<br /><span class="verse" id="4">4 </span>"Ia kevaka sa vulavula mai na rama ena kuli ni yagona, ka rairai ni tauva walega na kulina, ka sega ni vulavula mai na vutina, me qai sogolati koya e tauvimate na bete me siga vitu. 
<br /><span class="verse" id="5">5 </span>"Me qai dikevi koya na bete e na kenai kavitu ni siga; ia kevaka sa mani laurai ni vakatuga e liu, me qai sogolati koya na bete me siga vitu tale. 
<br /><span class="verse" id="6">6 </span>"Me qai dikevi koya tale na bete ni sa oti na siga e vitu; e dina ke sa seavu yani na mate, ka sega ni tete na mate e na kulina, me qai vakaraitaki koya na bete ni sa savasava; ni sa karo walega, me savata o koya na nonai sulu ka sa na savasava. 
<br /><span class="verse" id="7">7 </span>"Ia ke sa mani tete vakalevu na karokaro e na kulina, ni sa raici koya oti na bete me vakaraitaki koya ni sa savasava, me qai raici koya tale na bete. 
<br /><span class="verse" id="8">8 </span>"Ia kevaka sa raica na bete ni sa tete vakaidina na karokaro e na kulina, me qai vakaraitaki koya na bete ni sa sega ni savasava. Sa vukavuka. 
<br /><span class="verse" id="9">9 </span>"Ni sa tauvi vukavuka e dua na tamata, me qai kau mai o koya vua na bete. 
<br /><span class="verse" id="10">10 </span>"Ka me dikevi koya na bete; e dina ni sa vulavula na vuvuce e na kulina, ka sa vukica me vulavula na vutina, ka sa basika e na vuvuce na leweni yago bulabula, 
<br /><span class="verse" id="11">11 </span>"O ya e dua na vukavuka makawa e na kulina. Me na vakaraitaka na bete ni sa sega ni savasava o koya, me kakua ni sogolati koya, ni sa sega ni savasava o koya. 
<br /><span class="verse" id="12">12 </span>"Ia ke sa tete sara na vukavuka e na kulina, ka sa robota kece na kuli ni yagoi koya sa tauvi vukavuka, mai na uluna ka cavaraka ki na yavana, e na tikina kecega sa dikeva na bete, 
<br /><span class="verse" id="13">13 </span>"me qai vakasamataka na bete; e dina sa robota na lewena taucoko na vukavuka, me qai vakaraitaka ni sa savasava o koya sa tauvi mate. Sa vulavula kece mai. Sa savasava o koya. 
<br /><span class="verse" id="14">14 </span>"Ia ke kune vua na lewe bulabula, ena sega ni savasava o koya. 
<br /><span class="verse" id="15">15 </span>"Ka me dikeva na lewena bulabula na bete ka vakaraitaki koya ni sa sega ni savasava; ni sa sega ni savasava na lewena bulabula. Oqo na vukavuka. 
<br /><span class="verse" id="16">16 </span>"Ia kevaka ena vuki tale na lewena bulabula me vulavula mai, me qai lako mai o koya vua na bete. 
<br /><span class="verse" id="17">17 </span>"Ka me dikevi koya na bete; kevaka e dina ni sa vulavula mai na mate, me qai vakaraitaka na bete ni sa savasava o koya ka tauvimate. Sa savasava o koya. 
<br /><span class="verse" id="18">18 </span>"Ia ke tubu e na kulina e dua na bo, ka sa maca, 
<br /><span class="verse" id="19">19 </span>"Ia e na tikina ka tu kina na bo e qai kune na vuvuce vulavula se na tikina rama, e vula damu, me na la'ki vakaraitaki vua na bete; 
<br /><span class="verse" id="20">20 </span>"Ia kevaka, me sa raica na bete, e dina sa rairai ni sa kakana ki na lewena, ka sa vulavula mai na vutina, me qai vakaraitaki koya na bete ni sa sega ni savasava. Oqo na vukavuka sa tubu mai e na bo. 
<br /><span class="verse" id="21">21 </span>"Ia kevaka sa dikeva na bete, e dina ni sega kina na vutina vulavula, ka tiko walega e na kulina, ka sa seavu mai, me qai sogolati koya na bete me bogi vitu; 
<br /><span class="verse" id="22">22 </span>"Ia kevaka sa tete vakalevu e na kulina, me qai vakaraitaki koya na bete ni sa sega ni savasava. Sa tauva na vukavuka. 
<br /><span class="verse" id="23">23 </span>"Ia kevaka e tu ga ena dua na tikina na rama, ka sega ni tete, sa qai macamaca ga ni bo; ia me na vakaraitaki koya na bete ni sa savasava. 
<br /><span class="verse" id="24">24 </span>"Se kevaka e kama na kulini yagona e na buka, ka sa tu e na lewena na bulabula na rama, e vulavula-damudamu, se vulavula ga, 
<br /><span class="verse" id="25">25 </span>"Me qai dikeva na bete; ia kevaka sa vulavula mai na vutina e na tikina rama, ka sa rairai ni sa kakana ki na lewena, oqo na vukavuka sa tubu mai e na tikina e kama e na buka waqa. Ia oqo me na vakaraitaki koya na bete ni sa sega ni savasava. Oqo na vukavuka. 
<br /><span class="verse" id="26">26 </span>"Ia kevaka sa dikeva na bete, e dina ni sega na vutina vulavula e na tikina rama, ka sa tu walega e na kulina, ka sa seavu mai, me qai sogolati koya na bete me siga vitu. 
<br /><span class="verse" id="27">27 </span>"Ka me na dikevi koya na bete e na kenai kavitu ni siga. Kevaka sa tete vakalevu e na kulina, me qai vakaraitaki koya na bete ni sa sega ni savasava. Oqo na vukavuka. 
<br /><span class="verse" id="28">28 </span>"Ia kevaka e tu ga ena dua na tikina na rama, ka sega ni tete e na kulina, ka sa seavu mai, oqo ga na vuvuce mai na kama, ia me vakaraitaki koya na bete ni sa savasava, ni sa we walega ni kama. 
<br /><span class="verse" id="29">29 </span>"Ia kevaka sa tauva e dua na tagane se dua na yalewa, na mate e na uluna se kumina, 
<br /><span class="verse" id="30">30 </span>"Me qai dikeva na mate na bete; ia kevaka e rairai ni sa kakana kina lewena, ka sa basika kina na drauna dromodromo matailalai, me qai vakaraitaki koya na bete ni sa sega ni savasava. Oqo na vukavuka-varivari e na uluna se kumina. 
<br /><span class="verse" id="31">31 </span>"Ia kevaka sa dikeva na mate ca na bete, ka rairai me vaka e tiko walega e kulina, ka sega kina na drauna loaloa me qai sogolati koya sa tauvi varivari o koya na bete me siga vitu. 
<br /><span class="verse" id="32">32 </span>"Ia ena kenai kavitu ni siga me dikeva na mate na bete; e dina kevaka e sega ni tete na varivari, ka sega kina na drauna dromodromo, ka sa rairai na varivari ni tiko walega e na kulina, 
<br /><span class="verse" id="33">33 </span>"Me na tasi koya vakai koya, ia me kakua ga ni tasia na tikina e tauvi varivari o koya. Me qai sogolati koya sa tauvi varivari na bete me siga vitu tale. 
<br /><span class="verse" id="34">34 </span>"Ena kenai kavitu ni siga me dikeva na varivari na bete; e dina kevaka e sega ni tete e na kulina na varivari, ka sega ni kakana ki na lewena; me qai vakaraitaki koya na bete ni sa savasava. Me savata o koya na nonai sulu ka na savasava. 
<br /><span class="verse" id="35">35 </span>"Ia kevaka sa tete vakalevu na varivari e na kulina ni sa vakasavasavataki oti, 
<br /><span class="verse" id="36">36 </span>"Me na qai dikevi koya na bete; e dina kevaka sa tete na varivari e na kulina, me kakua ni qai vakasaqara na drauna dromodromo na bete. Sa sega ni savasava o koya. 
<br /><span class="verse" id="37">37 </span>"Ia kevaka e rairai ni tu ga vakadua na varivari, ka sa tubu kina na drauna loaloa, sa mavo na varivari. Sa savasava o koya, ia me na vakaraitaki koya na bete ni sa savasava. 
<br /><span class="verse" id="38">38 </span>"Ia kevaka e dua na tagane se dua na yalewa sa tu e na kulina na tikina rama, vakabibi tikina rama e vulavula, 
<br /><span class="verse" id="39">39 </span>"Me na qai dikeva na bete; e dina kevaka sa vulaci mai na tikina sa rama e na kulina, oqo na tikina rama sa tubu mai e na kulina. Sa savasava o koya. 
<br /><span class="verse" id="40">40 </span>"Kivua na tamata sa cavuru na drau ni uluna, sa ulu cou, ia o koya sa savasava ga. 
<br /><span class="verse" id="41">41 </span>"O koya sa cavuru na drau ni uluna mai na yadrena, sa yadre drika o koya, ia o koya sa savasava ga. 
<br /><span class="verse" id="42">42 </span>"Ia kevaka sa tu e na ulu cou, se na yadre drika, e dua na vuvuce e vulavula - damudamu, oqo na vukavuka e tubu mai na ului koya sa cou, se na yadrei koya sa drika. 
<br /><span class="verse" id="43">43 </span>"Me na qai dikevi koya na bete; e dina kevaka sa vulavula-damudamu mai na vuvuce ni mate e na ului koya sa cou se na yadrei koya sa drika, me vaka nai rairai ni vukavuka e na kulina, 
<br /><span class="verse" id="44">44 </span>"Sa tamata vukavuka o koya. Sa sega ni savasava. Me na vakaraitaki koya na bete ni sega Ni savasava; sa tiko e na uluna na nona mate. 
<br /><span class="verse" id="45">45 </span>"Ia oqo o koya na vukavuka sa tauva na mate, me dresulaki na nonai sulu ka me kua ni ubi na uluna; ka me tabonaka o koya na nona sominiwai, ka kacivaka, Sega ni savasava! Sega ni savasava! 
<br /><span class="verse" id="46">46 </span>"Ena sega ni savasava o koya. Ena veisiga kece e tauvi koya tu kina na mate ena sega ni savasava. Sa sega ni savasava o koya, ka me na tiko ga vakai koya; me tiko ga e nai bili ni tikotiko. 
<br /><span class="verse" id="47">47 </span>"Nai sulu talega sa tauva na vukavuka, sei sulu vuti ni sipi sei sulu lineni, 
<br /><span class="verse" id="48">48 </span>"Se sa tiko e ketena se dakuna e nai sulu lineni se vuti ni sipi, se e na kuli ni manumanu se dua na ka e caka mai kina, 
<br /><span class="verse" id="49">49 </span>"Ia kevaka e via drokadroka se via damudamu mai na mate e nai sulu se na kuli ni manumanu, e ketena se dakuna, se dua na ka e caka mai na kuli ni manumanu, oqo na mate ni vukavuka ka me vakaraitaki vua na bete. 
<br /><span class="verse" id="50">50 </span>"Me na dikeva na mate na bete ka sogolatia me siga vitu. 
<br /><span class="verse" id="51">51 </span>"Ka me qai dikeva tale o koya na mate e na kenai kavitu ni siga. Kevaka sa teteva nai sulu na mate, e na ketena se dakuna, se na kuli ni manumanu se dua na ka e caka mai kina, na mate o ya na vukavuka e bula. E sega ni savasava. 
<br /><span class="verse" id="52">52 </span>"Me vakama o koya nai sulu o ya ka tauva tu na mate, ke tiko e ketena se dakuna, e na vuti ni sipi sei sulu lineni, se dua na ka sa caka e na kuli ni manumanu, ni sa vukavuka e bula; me vakamai nai sulu o ya e na buka waqa. 
<br /><span class="verse" id="53">53 </span>"Ia kevaka sa dikeva na bete, e dina ni sega ni teteva nai sulu na mate, e ketena se dakuna, se dua na ka e caka mai na kuli ni manumanu, 
<br /><span class="verse" id="54">54 </span>"Me na qai vakarota na bete me ra savata na ka sa tauva tu na mate, ena qai sogolatia o koya me vitu tale na siga. 
<br /><span class="verse" id="55">55 </span>"Me na qai dikeva na mate na bete ni sa sava oti; ia kevaka e sega ni veisau mai na roka ni mate, e dina ga ni se sega ni tete na mate, e sega ni savasava, ka mo vakama e na buka waqa; e tete tikoga, se tiko na mate e eloma se e dakuna. 
<br /><span class="verse" id="56">56 </span>"Kevaka sa dikeva na bete, e dina sa seavu na mate ni sa sava oti, me qai dresuka tani mai nai sulu, se mai na ketena se dakuna, se mai na kuli ni manumanu. 
<br /><span class="verse" id="57">57 </span>"Ia kevaka sa laurai tale e nai sulu, se ketena se dakuna, se dua na ka e caka mai na kuli ni manumanu, na mate e tete tikoga; mo qai vakama e na bukawaqa na ka sa tiko kina na mate. 
<br /><span class="verse" id="58">58 </span>"Ia kevaka o savata nai sulu, na ketena se dakuna, se dua na ka e caka mai na kuli ni manumanu, kevaka sa takali kina na mate, me qai sava tale e nai karua ni gauna, ena qai savasava. 
<br /><span class="verse" id="59">59 </span>"Oqo na lewa e na vuku ni vukavuka e nai sulu vuti ni sipi sei sulu lineni, se tiko e ketena se dakuna, se dua na ka e caka mai na kuli ni manumanu, me vakaraitaki kina ni savasava se me vakaraitaki ni sega ni savasava."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
