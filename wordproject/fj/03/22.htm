<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa vei Mosese o Jiova, ka tukuna, 
<br /><span class="verse" id="2">2 </span>"Mo vosa vei Eroni kei iratou na luvena, me ra tawasei ira mai na ka sa tabu vei ira na Isireli, me ra kakua ni vakacacana na yacaqu tabu e na ka era vakatabuya me noqu: Oi Au o Jiova. 
<br /><span class="verse" id="3">3 </span>"Mo tukuna vei ira, o koya vei ira kecega na nomudou kawa, 'E na nomudou veitabatamata, sa toro ki na veika tabu era vakatabuya vei Jiova na Isireli, ni sa sega ni savasava, na tamata o ya sa na muduki tani e mataqu: Oi Au o Jiova. 
<br /><span class="verse" id="4">4 </span>'A tamata kecega vei ira na luve i Eroni sa vukavuka, se turi, me kakua ni kania o koya na ka tabu, ka me savasava mada o koya. Kei koya sa tara na ka sa sega ni savasava e na vuku ni mate, se na tamata sa yau loa na nona wai ni tagane, 
<br /><span class="verse" id="5">5 </span>'Se koya sa tara e dua na ka sa qasi, sa vakatawasavasavataki kina, se sa tara na tamata sa tu vua e dua na ka ka sa vakatawasavasavataki kinaâ€” 
<br /><span class="verse" id="6">6 </span>'Na tamata sa tara e dua sa vakakina, ena sega ni savasava ka yacova na yakavi, ka na sega ni kania na ka tabu, kevaka sa sega ni sili mada e na wai. 
<br /><span class="verse" id="7">7 </span>'Ia ni sa dromu na mata-ni-siga, ena savasava, ka me qai kania na ka tabu, ni sa kena kakana oqo. 
<br /><span class="verse" id="8">8 </span>'Na ka sa mate loa, se sa katilaki, me kakua ni kania o koya me vakavelavelataki kina: Oi au o Jiova. 
<br /><span class="verse" id="9">9 </span>'Ia me ra vakabauta na noqu vunau, de ra cudruvi e na nodra cala, ka mate kina, ni ra sa vakacacataka: Oi au o Jiova, ka vakasavasavataki ira. 
<br /><span class="verse" id="10">10 </span>'Me kakua ni kania na ka tabu e dua na kai tani: a nona vulagi na bete, se nona tamata sa voli na nona cakacaka, me kakua ni kania na ka tabu. 
<br /><span class="verse" id="11">11 </span>'Ia kevaka sa volia e dua na tamata e nai lavo o koya na bete, me kana kina o koya, kei koya sa sucu e nona vale: me ra kania na kena. 
<br /><span class="verse" id="12">12 </span>'Na luvena yalewa talega na bete, o koya sa veiwatini kei na kai tani, me kakua ni kana o koya e nai madrali sa lavelaveti mai na ka tabu. 
<br /><span class="verse" id="13">13 </span>'Ia kevaka sa yada na luvena yalewa na bete, se veibiu kei na watina, ka sega na luvena, a sa lesu tale ki na vale nei tamana, me vaka ni sa goneyalewa, me kania ga na kei tamana: ia me kakua na kai tani me kania. 
<br /><span class="verse" id="14">14 </span>'Ia kevaka sa kania loa na ka tabu e dua na tamata ni sa sega ni kila, me qai solia vua na bete na ka sa tautauvata kei na ka tabu, ka kuria e na dua na kena wase ni sa wase lima. 
<br /><span class="verse" id="15">15 </span>'Ia me ra kakua ni vakacacana na nodra ka tabu na Isireli, era sa vakacabora vei Jiova, 
<br /><span class="verse" id="16">16 </span>'Ia ni ra kania na kedra ka tabu, era vakavuna na nodra cudruvi e na nodra caka cala; ni sai au o Jiova, sa vakasavasavataki ira.'" 
<br /><span class="verse" id="17">17 </span>Sa vosa talega vei Mosese o Jiova, ka tukuna, 
<br /><span class="verse" id="18">18 </span>"Mo vosa vei Eroni, kei iratou na luvena, kei ira kece na Isireli, ka tukuna vei ira, 'O koya yadua vei ira na mataqali i Isireli, se na kai tani sa tiko kei ira na Isireli, sa vakacabora na nonai madrali, e na vuku ni dua na nona bubului, kei na nona i soro kecega sa lomana me vakacabora, era via cabora vei Jiova mei soro kamaâ€” 
<br /><span class="verse" id="19">19 </span>'Mo dou vinakati kina, me dua na ka tagane sa sega na kena ca, se bulumakau, se sipi, se me. 
<br /><span class="verse" id="20">20 </span>'Ia na ka sa dua kina na kena ca, dou kakua ni cabora: ni na sega ni ka dou na vinakati kina. 
<br /><span class="verse" id="21">21 </span>'Ia o koya yadua sa vakacabora e dua nai madrali ni veivinakati vei Jiova, me vakayacora na ka ka bubului kina, se nai soro sa lomana ga me cabora, se bulumakau se sipi, me sega na kena ca, me vinakati; me kakua kina e dua na kena ca. 
<br /><span class="verse" id="22">22 </span>'Na mataboko, se ramusu, se mudu e dua na tikina, se dabo, se sa bu ca se vakanana, dou kakua ni vakacabora oqo vei Jiova, se vakacabora vei Jiova e dua na ka oqo e na buka waqa, e na dela ni cabocabo ni soro. 
<br /><span class="verse" id="23">23 </span>'Na bulumakau, se lami, sa dua na tikina sa vakatani se yali e dua na tikina, oqo e tara mo vakacabora ni sa lomamu ga; ia me vakayacori me ka ni bubului, ena sega ni donu kina. 
<br /><span class="verse" id="24">24 </span>'Dou kakua ni vakacabora vei Jiova e dua nai soro sa mavoa vakaca, se ramusu, se sa sele; ia dou kakua ni cabora e dua na ka oqo e na nomudou vanua. 
<br /><span class="verse" id="25">25 </span>'Dou kakua talega ni taura vei ira na kai tani e dua na ka vakaoqo mo vakacabora me kakana me nei koya na nomudou Kalou; ni sa tu kina na kena vuca, kei na kena ca: dou na sega ni vinakati kina.'" 
<br /><span class="verse" id="26">26 </span>Sa vosa talega vei Mosese o Jiova, ka tukuna, 
<br /><span class="verse" id="27">27 </span>"Ni sa sucu e dua na bulumakau, se sipi, se me, me tiko voli kei tinana ka bogi vitu; ia e na kenai kawalu ni siga, kei na veisiga emuri, ena donu ni sa cabo e na buka waqa mei soro vei Jiova. 
<br /><span class="verse" id="28">28 </span>"Ia na bulumakau yalewa se sipi yalewa, dou kakua ni vakamatea ruarua, o koya kei na luvena, e na siga e dua. 
<br /><span class="verse" id="29">29 </span>"Ia ni dou sa via vakacabora e dua nai soro ni vakavinavinaka vei Jiova, mo dou vakacabora mo dou vinakati kina. 
<br /><span class="verse" id="30">30 </span>"E na siga o ya ga me laukana; me kakua ni vo ki na mataka: Oi au o Jiova. 
<br /><span class="verse" id="31">31 </span>"Ia dou vakabauta na noqui vakaro, ka muria: Oi au o Jiova. 
<br /><span class="verse" id="32">32 </span>"Dou kakua tale ni vakacacana na yacaqu tabu; ia ka'u na vakarokorokotaki ga vei ira na Isireli: Oi au o Jiova, o koya ka vakasavasavataki kemudou, 
<br /><span class="verse" id="33">33 </span>"Ka'u a kauti kemudou mai na vanua o Ijipita, me'u nomudou Kalou: Oi au o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
