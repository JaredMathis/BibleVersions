<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia sa vosa vei Mosese o Jiova, ka tukuna, 
<br /><span class="verse" id="2">2 </span>"Mo vosa vei ira na Isireli, ka tukuna vei ira, 'Na Solevu i Jiova, dou na kacivaka mei soqosoqo tabu, ia oqo na noqu Solevu. 
<br /><span class="verse" id="3">3 </span>'E ono na siga me caka kina na cakacaka: ia nai kavitu ni siga sa Siga ni Vakacecegu, nai soqosoqo tabu; dou kakua ni kitaka kina e dua na cakacaka: o koya sa Siga ni Vakacecegui vei Jiova e na nomudoui tikotiko kecega. 
<br /><span class="verse" id="4">4 </span>'Oqo sa Solevu i Jiova, io nai soqosoqo tabu, dou na kacivaka e na kedra veivula. 
<br /><span class="verse" id="5">5 </span>'E na kenai katinikava ni siga e na i matai ni vula, e na yakavi, ena ia na lako-sivia i Jiova. 
<br /><span class="verse" id="6">6 </span>'Ia e na kena i katinikalima ni siga ni vula o ya, sa na ia kina na soqoni vei Jiova ni kana madrai sa sega ni vakaleveni: E vitu na siga dou kania kina na madrai sa sega ni vakaleveni. 
<br /><span class="verse" id="7">7 </span>'E na kenai matai ni siga, dou ia kina e dua nai soqosoqo tabu: Dou kakua ni cakava kina e dua na cakacaka vakavuravura. 
<br /><span class="verse" id="8">8 </span>'Ia dou vakacabora na i soro vei Jiova e na buka waqa e na siga e vitu: e na kenai kavitu ni siga sa na dua kina nai soqosoqo tabu: dou kakua ni cakava kina e dua na cakacaka vakavuravura.'" 
<br /><span class="verse" id="9">9 </span>Sa vosa talega vei Mosese o Jiova, ka tukuna, 
<br /><span class="verse" id="10">10 </span>"Mo vosa vei ira na Isireli, ka tukuna vei ira, 'Ni dou sa yaco ki na vanua ka'u sa solia vei kemudou, ka sa tamusuka kina na kena vuata, dou na qai kauta e dua nai vau sila, nai sevu ni nomudou vuata, vua na bete. 
<br /><span class="verse" id="11">11 </span>'Ia me qai yalovaka o koya nai vau sila e na mata i Jiova, me ka dou na vinakati kina: me yalovaka na bete e na mataka sa tarava na Siga ni Vakacecegu. 
<br /><span class="verse" id="12">12 </span>'Ia e na siga dou sa yalovaka kina nai vau sila, dou cabora kina e dua na lami tagane sa sega na kena ca sa yabaki dua ga, mei soro kama vei Jiova. 
<br /><span class="verse" id="13">13 </span>'Ia nai madrali sa laukana vata tukuna me rua na omeri madrai droka vinaka sa veiwaki vata kei na waiwai, nai soro sa cabo e na buka waqa vei Jiova me ka boi vinaka: ia nai madrali sa liviraki vata tukuna me waini e rua na paidi ka levu cake. 
<br /><span class="verse" id="14">14 </span>'Ia dou kakua ni kania na madrai, se na sila tavu, se na sola drokadroka, ka me yaco mada na siga dou sa kauta kina nai madrali vua na nomudou Kalou: oqo sai lesilesi ka sega ni mudu e na nomudoui tikotiko kecega, e na nomudou veitabatamata. 
<br /><span class="verse" id="15">15 </span>'Ia ni sa oti na Siga ni Vakacecegu, na siga dou a kauta kina nai vau sila mei soro e yalovaki, mo dou wilika vei kemudou e vitu sara na macawa. 
<br /><span class="verse" id="16">16 </span>'Ia me yacova na mataka ni sa oti na Siga ni Vakacecegu e vitu, dou wilika e limasagavulu na bogi; dou na qai cabora nai madrali laukana e na sila vou vei Jiova. 
<br /><span class="verse" id="17">17 </span>'Mo dou kauta mai na nomudou veivale e rua nai buli madrai sa caka e na omeri e rua, me yalovaki me madrai droka vinaka; me vavi kei na leveni; me kenai sevu vei Jiova. 
<br /><span class="verse" id="18">18 </span>'Ia dou cabora vata kei na madrai e vitu na lami sa sega na kena ca, sa yabaki dua ga, ka dua na bulumakau, ka rua na sipi tagane: ka me sai soro kama vei Jiova, kei nai madrali laukana kei nai madrali liviraki vata kei ira, io nai soro sa cabo e na buka waqa, me ka boi vinaka vei Jiova. 
<br /><span class="verse" id="19">19 </span>'Dou na qai vakamatea e dua na me tagane mei soro ni valavala ca, ka rua na lami tagane sa yabaki dua ga me cabori mei madrali ni veivinakati. 
<br /><span class="verse" id="20">20 </span>'Ia me yalovaka vata na bete kei na madrai sai sevu, mei soro sa yalovaki e na mata i Jiova, kei na lami ruarua: era na tabu me nei Jiova, me nona na bete. 
<br /><span class="verse" id="21">21 </span>'Ia e na siga o ya dou kacivaka, me dua na nomudoui soqosoqo tabu; dou kakua ni cakava kina e dua na cakacaka vakavuravura: me sai lesilesi ka sega ni mudu e na nomudou i tikotiko kecega e na nomudou veitabatamata. 
<br /><span class="verse" id="22">22 </span>'Ia ni dou sa tamusuka na vuata ni nomudou vanua, mo kakua ni vakaotia na bati ni nomu veiwere ni o tamusuka, mo kakua talega ni tomika na ka sa lulutu walega ni o sa tamusuka na sila: mo laiva ga me nodra na dravudravua, kei na vulagi; Oi Au o Jiova na nomudou Kalou.'" 
<br /><span class="verse" id="23">23 </span>Sa vosa talega vei Mosese o Jiova, ka tukuna, 
<br /><span class="verse" id="24">24 </span>"Mo vosa vei ira na Isireli ka tukuna, 'E na kenai kavitu ni vula, e nai matai ni siga ni vula, me dua na nomudou Siga ni Vakacecegu, a gauna me vakananuma me uvu kina na davui, nai soqosoqo tabu. 
<br /><span class="verse" id="25">25 </span>'Dou kakua ni kitaka kina na cakacaka vakavuravura, dou cabora ga nai soro e na buka waqa vei Jiova.'" 
<br /><span class="verse" id="26">26 </span>Sa vosa talega vei Mosese o Jiova, ka tukuna: 
<br /><span class="verse" id="27">27 </span>"A kenai katini talega ni siga e na kenai kavitu ni vula oqo, na siga ni veibuluti: oqo sa dua na nomudoui soqosoqo tabu; dou vakamalumalumutaki kemudou kina, ka vakacabora e dua nai soro e na buka waqa vei Jiova. 
<br /><span class="verse" id="28">28 </span>"Ia dou kakua ni kitaka e dua na cakacaka e na siga o ya: ni sa siga ni veibuluti, mo dou sorovaki kina e na mata i Jiova na nomudou Kalou. 
<br /><span class="verse" id="29">29 </span>"Ia na tamata kecega sa na sega ni vakamalumalumutaki e na siga o ya, ena muduki tani o koya vei ira na kai nona. 
<br /><span class="verse" id="30">30 </span>"Kei na tamata kecega sa kitaka e dua na cakacaka e na siga o ya, au na vakarusa tani na tamata o ya mai vei ira na kai nona. 
<br /><span class="verse" id="31">31 </span>"Dou kakua ni kitaka e dua na cakacaka: sai lesilesi ka sega ni mudu e na nomudou i tikotiko kecega, e na nomudou veitabatamata. 
<br /><span class="verse" id="32">32 </span>"Ena sega ni vakacecegu mo dou vakacegu kina, ia dou vakamalumalumutaki kemudou: e na kena i kaciwa ni siga ni vula, e na yakavi, mai na yakavi e dua ka yacova na yakavi e dua, mo dou ia kina na nomudoui vakacegu." 
<br /><span class="verse" id="33">33 </span>Sa vosa talega vei Mosese o Jiova, ka tukuna, 
<br /><span class="verse" id="34">34 </span>"Mo vosa vei ira na Isireli, ka tukuna, 'A kena i ka tinikalima ni siga e na kena i kavitu ni vula oqo, me ia kina na solevu ni vale taba ni kau vei Jiova ka bogi vitu. 
<br /><span class="verse" id="35">35 </span>'E na kenai matai ni siga, me dua na i soqosoqo tabu; mo dou kakua ni kitaka kina e dua na cakacaka vakavuravura. 
<br /><span class="verse" id="36">36 </span>'E vitu na siga dou vakacabora kina nai soro e na buka waqa vei Jiova: e na kenai kawalu ni siga, me dua na nomudou i soqosoqo tabu, ia dou na cabora e dua nai soro e na buka waqa vei Jiova: sa soqoni tabu: dou kakua ni cakava kina na cakacaka vakavuravura. 
<br /><span class="verse" id="37">37 </span>'Oqo sa kena solevu vei Jiova, dou na kacivaka mei soqosoqo tabu, me vakacabora na i soro e na buka waqa vei Jiova, nai soro kama, kei na i madrali laukana, na ka sa vakacabori, kei na i madrali liviraki, sa dui caka e na kena sigaâ€” 
<br /><span class="verse" id="38">38 </span>'Ia oqo sa kenai kuri ni veiSiga ni Vakacecegu i Jiova, kei na nomudou i solisoli, kei na i madrali kecega dou sa bubului kina, kei na nomudou i soro kecega sa lomamudou mo dou cabora, o koya dou na solia vei Jiova. 
<br /><span class="verse" id="39">39 </span>'E na kenai katinikalima talega ni siga e na kenai kavitu ni vula, ni dou sa kumuna vata na vuata ni vanua, dou na ia kina na Solevu vei Jiova ka bogi vitu; nai matai ni siga ena Siga ni Vakacecegu, ia nai kawalu ni siga ena Siga ni Vakacecegu talega. 
<br /><span class="verse" id="40">40 </span>'Ia e na i matai ni siga dou taura na vua ni kau vinaka, kei na taba ni niu kei na taba ni kau sa sobi na drauna, kei na wilou mai na uciwai: ia dou na reki e na mata i Jiova na nomudou Kalou ka bogi vitu. 
<br /><span class="verse" id="41">41 </span>'Ia dou na ia na solevu oqo, na solevu vei Jiova, me bogi vitu e na veiyabaki. Oqo sa kena i lesilesi sega ni mudu e na nomudou veitabatamata: dou daukitaka e na kenai kavitu ni vula. 
<br /><span class="verse" id="42">42 </span>'Mo dou tiko bogi vitu e na veivale taba ni kau: o ira kecega sai taukei vei ira na Isireli era na tiko e na veivale taba ni kau, 
<br /><span class="verse" id="43">43 </span>'Me ra kila kina na nomudou veitabatamata ni sai au era dautiko kina o ira na Isireli e na veivale taba ni kau, ni'u a kauti ira mai na vanua o Ijipita: Oi Au o Jiova na nomudou Kalou.'" 
<br /><span class="verse" id="44">44 </span>Sa tukuna vei ira na Isireli na solevu i Jiova o Mosese.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
