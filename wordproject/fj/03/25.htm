<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 25 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa vosa vei Mosese o Jiova mai na Ulunivanua o Saineai, ka vaka, 
<br /><span class="verse" id="2">2 </span>"Mo tukuna vei ira na Isireli, 'Ni dou sa yaco ki na vanua ka'u sa solia vei kemudou, me qai ia e dua na vakacecegu vei Jiova na vanua. 
<br /><span class="verse" id="3">3 </span>'E ono na yabaki o na kaburaka kina na sila ena nomu veiwere, ka ono na yabaki o na samaka kina na nomu veivaini, ka kumuna na vuana: 
<br /><span class="verse" id="4">4 </span>'Ia na kena yabaki me sa gauna ni vakacecegu me vakacegu kina na vanua, a vakacecegu vei Jiova: mo kakua ni kaburaka na sila e na nomu veiwere, se samaka na nomu veivaini. 
<br /><span class="verse" id="5">5 </span>'A ka sa tubu mai na nomu sila ka lutu e na yabaki sa oti, mo kakua ni tamusuka, se vetia nai soso mai na nomu vaini sa sega ni samaki: sa yabaki me vakacegu kina na vanua. 
<br /><span class="verse" id="6">6 </span>'Ia ena kemudou na ka sa tubu e na gauna sa vakacegu kina na vanua; a kemu, kei na kena na nomu tamata, kei na kena na nomu vada, kei na kena na nomu tamata sa voli na nona cakacaka, kei na kena na kai tani, sa tiko vulagi kei iko, 
<br /><span class="verse" id="7">7 </span>'Kei na kedra na nomu manumanu e yavai va, kei na kedra na manumanu sega lasa sa tiko e nomu vanuaâ€”io ena kedra na ka kecega sa tubu kina. 
<br /><span class="verse" id="8">8 </span>'Ia mo qai wilika vei iko e vitu na yabaki ni vakacecegu, me vitu vakavitu na yabaki; ia na kena dede e vitu na yabaki ni vakacecegu, o ya sa vasagavulu ka ciwa na yabaki. 
<br /><span class="verse" id="9">9 </span>'Mo qai vakauvuca yani na davui sa domo levu, e na kenai katini ni siga e na kenai kavitu ni vula: e na Siga ni Veibuluti, dou vakauvuca yani kina na davui e na nomudou vanua taucoko. 
<br /><span class="verse" id="10">10 </span>'Ia dou vakatabuya na kenai kalimasagavulu ni yabaki, ka kacivaka yani na veisereki kivei ira kecega na lewe ni vanua: ena yabaki ni jupeli vei kemudou; ia dou na vakalesuya na tamata yadua ki na yasana sai taukei kina e liu, dou na vakalesuya na tamata yadua talega ki na nona mataqali. 
<br /><span class="verse" id="11">11 </span>'Ena yabaki ni jupeli vei kemudou na kena i ka limasagavulu ni yabaki o ya: dou kakua ni kaburaka na sila, se tamusuka na ka sa tubu kina mai na sila sa lutu, se vetia nai soso mai na vaini sa sega ni samaki kina: 
<br /><span class="verse" id="12">12 </span>'Ni sa jupeli: ena tabu vei kemudou; dou kania ga na ka sa tubu mai na were. 
<br /><span class="verse" id="13">13 </span>'E na Yabaki ni Jiupili oqo dou na vakalesuya na tamata yadua ki na yasana sai taukei kina e liu. 
<br /><span class="verse" id="14">14 </span>'Ia kevaka e dua vei kemudou sa volitaka e dua na ka vua na kai nomu, se volia mai vua e dua na ka dou kakua ni domonikocotaka: 
<br /><span class="verse" id="15">15 </span>'Mo volia vua na kai nomu me vaka na i wiliwili ni yabaki sa oti kina na jupeli; me volitaka vei iko o koya me vaka nai wiliwili ni yabaki ni vuata: 
<br /><span class="verse" id="16">16 </span>'Ke sa vuqa na yabaki, mo vakalevutaka na kenai voli; ia ke sa vica ga na yabaki, mo vakalailaitaka na kenai voli: ni sa volitaka vei iko o koya me vaka nai wiliwili ni vuata. 
<br /><span class="verse" id="17">17 </span>'Ia mo dou kakua ni dui cakava vakadomonikoco; mo rerevaka ga na nomu Kalou: ni sai au o Jiova na nomu Kalou. 
<br /><span class="verse" id="18">18 </span>'Ia dou cakava na noqui vakaro, ka vakabauta na noqu lewa, ka muria; dou na qai tiko vakasautu e na vanua. 
<br /><span class="verse" id="19">19 </span>'Ia ena vuataka na kena vuata na vanua, ia dou na kana ka mamau, ka tiko vakasautu kina. 
<br /><span class="verse" id="20">20 </span>'Ia de dou sa tukuna, A cava na ka me keimami kania e na kenai kavitu ni yabaki? Raica, keimami na sega ni kaburaka na sila, se kumuna vata na neimami vuata?" 
<br /><span class="verse" id="21">21 </span>'Au na vakarota mo dou vakasaututaki e na kenai kaono ni yabaki, ia ena vuataka kina na vuana me rauta e tolu na yabaki. 
<br /><span class="verse" id="22">22 </span>'Ia dou na kaburaka na sila e na kena i kawalu ni yabaki, ka kania na vuata makawa ka yacova nai kaciwa ni yabaki; dou na kania tiko na vuata makawa ka me kumuni mada na vuata. 
<br /><span class="verse" id="23">23 </span>'Me kakua ni volitaki na vanua me takali sara: ni sa noqu ga na vanua; ia oi kemudou dou sa kai tani ka tiko vulagi ga vei au. 
<br /><span class="verse" id="24">24 </span>'Ia e na vanua taucoko dou sa taukena, dou na solia me voli tale na vanua. 
<br /><span class="verse" id="25">25 </span>'Kevaka sa dravudravua mai na wekamu, a sa volitaka eso na nona vanua, me qai volia tale e dua na wekana na ka ka volitaka yani na wekana. 
<br /><span class="verse" id="26">26 </span>'Ia kevaka sa sega na wekana na tamata o ya me volia tale, a sa qai rawata e muri o koya me volia tale, 
<br /><span class="verse" id="27">27 </span>'Me qai wilika o koya na veiyabaki sa volitaki kina, ka vakasuka na kena caca ni voli vua na tamata ka volia; ka me qai lesu o koya ki na vanua sa taukena e liu. 
<br /><span class="verse" id="28">28 </span>'Ia kevaka sa sega ni rawata me vakasuka vua, ena nona tiko ka volia me yaco mada na yabaki ni jupeli: ia e na jupeli, ena lutu mai vua, ena qai lesu ki na vanua o koya sa taukena e liu. 
<br /><span class="verse" id="29">29 </span>'Ia kevaka sa dua na tamata sa volitaka na vale sa tiko e loma ni koro vakabai, ena qai tara me volia tale e na yabaki ka volitaka kina; ni sa sega ni oti e dua na yabaki, sa tara vua me volia tale. 
<br /><span class="verse" id="30">30 </span>'Ia kevaka sa oti dina e dua na yabaki, ka sa sega ni voli tale, ena qai nona tiko ka volia na vale o ya, kei na nona veitabatamata ka sega ni mudu ena sega ni suka e na Yabaki ni Jiupili. 
<br /><span class="verse" id="31">31 </span>'Ia na veivale e na koro lalai sa sega ni vakabai, ena vakatauvatani kei na veiwere ni vanua: e tara ga me voli tale, a ra na suka e na jupeli. 
<br /><span class="verse" id="32">32 </span>'Ia e na nodra veikoro na Livai, na veivale e na koro era sa taukei kina, e tara me ra volia tale na Livai e na veigauna kecega. 
<br /><span class="verse" id="33">33 </span>'Ia kevaka sa volia tale e dua vei ira na Livai; ena qai suka e na jupeli na vale ka volitaki, ka tu e na koro sai taukei kina: ni ra taukena na Livai, e na kedra maliwa na veivale e na nodra veikoro na Isireli. 
<br /><span class="verse" id="34">34 </span>'Ia na vanua sa volita na nodra veikoro sa tabu ni volitaki; ni ra sa taukena ka sega ni mudu. 
<br /><span class="verse" id="35">35 </span>'Ia kevaka sa dravudravua mai na wekamu, ka sa malumalumu mai na ligana ni drau a tiko tukuna, mo qai vukei koya; me vaka na kai tani, se vulagi; me bula vata kei iko o koya. 
<br /><span class="verse" id="36">36 </span>'Mo kakua ni taura mai vei koya na kena i kere ni ka sa kerea vei iko, se nai kuri ni ka: mo rerevaka ga na nomu Kalou; me bula vata kei iko na wekamu. 
<br /><span class="verse" id="37">37 </span>'Mo kakua ni solia vua na nomu i lavo me dua kina na kena na tubu, se solia vua na nomu kakana me vakuria. 
<br /><span class="verse" id="38">38 </span>'Oi au o Jiova na nomudou Kalou, ka kauti kemudou mai na vanua o Ijipita, me solia vei kemudou na vanua o Kenani, me'u nomudou Kalou. 
<br /><span class="verse" id="39">39 </span>'Ia kevaka sa dravudravua mai na wekamu ni drau a tiko tukuna, a sa volitaki koya vei iko, mo kakua ni caka vua me vaka sa bobula. 
<br /><span class="verse" id="40">40 </span>'Ena tiko ga vei iko me vaka na tamata sa voli na nona cakacaka, se vaka na vulagi; me qaravi iko, ka yacova na Yabaki ni Jiupili. 
<br /><span class="verse" id="41">41 </span>'Me qai lako tani vei iko, o koya, kei iratou vata tukuna na luvena, ka lesu ki na nona mataqali, ia me lesu ki na vanua ka ra taukena na nona qase e liu. 
<br /><span class="verse" id="42">42 </span>'Ni ra sa noqu tamata, ka'u a kauta mai na vanua o Ijipita: me ra kakua ni volitaki me vaka na bobula. 
<br /><span class="verse" id="43">43 </span>'Mo kakua ni valavala vakaukauwa vua; mo rerevaka ga na nomu Kalou. 
<br /><span class="verse" id="44">44 </span>'Ia na nomu tagane bobula, kei na nomu yalewa bobulaâ€”o na rawata mai vei ira na veimatanitu era sa tiko voleka vei kemudou, ni sa tara mo dou volia mai kina na tagane bobula kei na yalewa bobula. 
<br /><span class="verse" id="45">45 </span>'E tara talega mo dou volia mai vei ira na luve ni kai tani sa tiko vulagi kei kemudou, ka mai vei ira na nodra mataqali era sa tiko kei kemudou, o ira sa sucu vei ira e na nomudou vanua: ia dou na taukeni ira. 
<br /><span class="verse" id="46">46 </span>'Ia dou na tauri ira me nodra na luvemudou era na taravi kemudou, me ra taukena tiko emuri; era na nomudou bobula ka sega ni mudu: ia vei ira ga na wekamudou na Isireli, dou kakua ni valavala vakaukauwa, e dua vua e dua. 
<br /><span class="verse" id="47">47 </span>'Ia kevaka sa vutuniyau mai na kai tani se na vulagi drau sa tiko tukuna, a sa dravudravua mai na wekamu e rau sa tiko vata tukuna, a sa volitaki koya o koya vua na kai tani, se vua na vulagi drau sa tiko tukuna, se vei ira na kawa ni mataqali era kai tani, 
<br /><span class="verse" id="48">48 </span>'Ni sa volitaki oti, sa tara me voli tale mai; me voli koya tale e dua vei ira na wekana; 
<br /><span class="verse" id="49">49 </span>'E tara me voli koya tale na tamana lailai, se na luvena na tamana lailai; se tara me voli koya tale e dua sa wekana dina sa rau mataqali vata; ia kevaka sa rawata, me sa voli koya tale o koya. 
<br /><span class="verse" id="50">50 </span>'Ia me wilika kei koya sa voli koya mai na yabaki sa volitaki oti vua, me yacova na yabaki ni jupeli: ia nai lavo me kenai voli me na vakatauvatani kei nai wiliwili ni yabaki: ena vaka talega na nona yabaki na tamata sa voli na nona cakacaka. 
<br /><span class="verse" id="51">51 </span>'Kevaka sa vuqa na yabaki sa vo tiko, me solia tale o koya me vakakina nai voli ni nonai sere, mai nai lavo sa voli kina. 
<br /><span class="verse" id="52">52 </span>'Ia kevaka sa vica ga na yabaki sa vo me yacova na yabaki ni jupeli, me rau qai wilika vata tukuna; ka me solia tale o koya nai lavo ni nonai sere me vaka na kena yabaki sa vo. 
<br /><span class="verse" id="53">53 </span>'Ena tiko vata tukuna me vaka na tamata sa voli vakayabaki na nona cakacaka: me kakua ni valavala vakaukauwa vua o koya e matamu. 
<br /><span class="verse" id="54">54 </span>'Ia kevaka sa sega ni voli tale vakakina, ena qai sereki o koya e na Yabaki ni Jiupiliâ€”o koya, kei iratou vata tukuna na luvena. 
<br /><span class="verse" id="55">55 </span>'Ni sa noqu tamata o ira na Isireli; era sa noqu tamata, ka'u a kauta mai na vanua o Ijipita: Oi au o Jiova na nomudou Kalou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
