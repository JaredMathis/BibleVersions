<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vunau Ni Soro, chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vunau Ni Soro</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia o Jiova sa vosa vei Mosese kei Eroni, ka vaka, 
<br /><span class="verse" id="2">2 </span>"Drau vosa vei ira na Isireli, ka tukuna vei ira, 'Ni sa turudra na yagona e dua na tagane, na nona turudra e sega ni savasava. 
<br /><span class="verse" id="3">3 </span>'Ia oqo na ka ena sega ni savasava kina o koya e na vuku ni nona turudra O se ni sa turudra vata kei na yagona, se sega, oqo na nona sega ni savasava. 
<br /><span class="verse" id="4">4 </span>'Nai davodavo kecega e davo kina o koya sa turudra, e na sega ni savasava: kei na ka kecega e na dabeca o koya e na sega ni savasava. 
<br /><span class="verse" id="5">5 </span>'O koya ga e na tara na nonai davodavo me na savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="6">6 </span>'O koya e na dabeca e dua na ka e a dabeca o koya sa turudra me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="7">7 </span>'Kei koya sa tara na yagoi koya e turudra me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="8">8 </span>'Ia kevaka e kasivita na tamata savasava o koya sa turudra, me qai savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="9">9 </span>'Kei nai dabedabe kecega e dabeca o koya e turudra ena sega ni savasava. 
<br /><span class="verse" id="10">10 </span>'O koya e na tara e dua na ka e tu e na rukui koya e turudra ena sega ni savasava me yacova na yakavi. o koya e colata e dua vei ira na ka oqori me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="11">11 </span>'Kei koya ena tara o koya e turudra, ka sega ni vuya e na wai na ligana, me savata na nonai sulu ka sili e na wai, ia ena sega ni savasava me yacova na yakavi. 
<br /><span class="verse" id="12">12 </span>'Kei na bilo qele e tara o koya e turudra me vorolaki, kei na bilo kau kecega me vui e na wai. 
<br /><span class="verse" id="13">13 </span>'Ia ni sa savasava mai na nona sega ni savasava o koya e turudra, me qai wilika o koya vei koya e vitu na siga me vakasavasavataki kina, me savata na nonai sulu, ka sili e na wai drodro; ena qai savasava. 
<br /><span class="verse" id="14">14 </span>'E na kenai kawalu ni siga me na kauta vei koya e rua na soqe se rua na ruve gone, ka lako mai ki na mata i Jiova, ki na katuba ni vale ni veitavaki, ka solia vua na bete. 
<br /><span class="verse" id="15">15 </span>'Ena qai vakacabora na bete, e dua mei soro ni valavala ca ka dua mei soro kama. Ia me sorovaki koya kina na bete e na mata i Jiova e na vuku ni nona turudra. 
<br /><span class="verse" id="16">16 </span>'Kevaka e bura loa na nona wai e dua na tagane, me qai sili kece na yagona e na wai, ena sega ni savasava me yacova na yakavi. 
<br /><span class="verse" id="17">17 </span>'Kei nai sulu kecega kei na kuli ni manumanu kecega sa buraci wai ni tagane, me sava e na wai, ena sega ni savasava me yacova na yakavi. 
<br /><span class="verse" id="18">18 </span>'Na yalewa talega, ni rau sa tiko vata kei na dua na tagane ka sa bura loa na nona wai, me rau sili e na wai, e rau na sega ni savasava me yacova na yakavi. 
<br /><span class="verse" id="19">19 </span>'Kevaka e turudra e dua na yalewa, ia na ka sa turu mai yagona na dra, me na tawase tani o koya me vitu na siga; ia o koya e na tarai koya ena sega ni savasava me yacova na yakavi. 
<br /><span class="verse" id="20">20 </span>'Na ka kecega e davoca o koya e na gauna ni nona sega savasava ena sega ni savasava; na ka kece talega e na dabeca o koya ena sega ni savasava. 
<br /><span class="verse" id="21">21 </span>'O koya e tara na nonai davodavo me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="22">22 </span>'Kei koya ena tara e dua na ka e a dabeca o koya me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="23">23 </span>'Ia kevaka e dua na ka e tiko ena nona i davodavo se e na dua na ka e a dabeca o koya, ni sa tara e dua na tamata, ena sega ni savasava me yacova na yakavi. 
<br /><span class="verse" id="24">24 </span>'Ia kevaka e dua na tagane e tiko vata kei koya, ka sa tauvi koya na nona dra, ena sega ni savasava o koya me siga vitu; kei nai davodavo kecega ena davoca o koya e na sega ni savasava. 
<br /><span class="verse" id="25">25 </span>'Ia kevaka e dua na yalewa sa turudra tiko e na siga e vuqa, ka sega ni vaka na kena i vakarau dodonu, se sa sivia na balavu ni kena gauna dodonu, na veisiga kecega sa turu kina dra e sa sega ni savasava, ena vaka na veisiga ni nona tawase tani. Ena sega ni savasava o koya. 
<br /><span class="verse" id="26">26 </span>'Nai davodavo kecega ena davoca o koya e na veisiga kece e turudra kina ena tautauvata vua kei na nonai davodavo ni sa tawase tani; kei na ka kece sa dabeca o koya ena sega ni savasava, me vaka na nona sega ni savasava ni sa tawase tani. 
<br /><span class="verse" id="27">27 </span>'O koya e tara na veika oqori ena sega ni savasava; me savata na nonai sulu ka sili e na wai, ena sega ni savasava me yacova na yakavi. 
<br /><span class="verse" id="28">28 </span>'Ia kevaka sa savasava mai na nona turudra, me qai wilika vua e vitu na siga, ena qai savasava. 
<br /><span class="verse" id="29">29 </span>'Ia e na kenai kawalu ni siga me kauta o koya e na vukuna e rua na soqe se rua na ruve gone, ka kauta mai vua na bete, ki na katuba ni vale ni veitavaki. 
<br /><span class="verse" id="30">30 </span>'Me qai vakacabora o koya na bete e dua mei soro ni valavala ca kei na kenai karua mei soro kama, ka me sorovaki koya na bete e na mata i Jiova e na vuku ni turudra e sega ni savasava kina. 
<br /><span class="verse" id="31">31 </span>'Ia dou tawasei ira tani vakaoqo na Isireli mai na ka era sega ni savasava kina, de ra na mate e na nodra sega ni savasava ni ra sa vakadukadukalitaka na Noqu vale sa tu e na kedra maliwa. 
<br /><span class="verse" id="32">32 </span>'Oqo na lewa e na vuku i koya sa turudra, kei koya sa bura loa na nona wai ka sa sega ni savasava mai kina, 
<br /><span class="verse" id="33">33 </span>'Kei koya na yalewa sa sega ni cakava rawa e dua na ka ni sa tauva na mate vakavula; kei koya e turudra, se tagane se yalewa; kei na tagane e mocera na yalewa e sega ni savasava.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
