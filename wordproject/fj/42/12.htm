<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Luke, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luke</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sega ni dede era sa osodrigi mai e udolu vaka udolu na tamata, a ra sa veibutuqaqi, a sa tukuna mada ga e liu vei iratou na Nona tisaipeli, ka vaka, dou qarauna na nodra leveni na farisi, na dauveivakaisini. 
<br /><span class="verse" id="2">2 </span>"Ni sa sega ni dua na ka me tabonaki mena sega ni cereki mai, se dua na ka me vunitaki mena sega ni kilai. 
<br /><span class="verse" id="3">3 </span>O koya oqo na veika dou tukuna ena vanua buto ena rogoci mai ena vanua rarama, kei na veika dou vakasolokakanataka lo e daliga mai na loma ni rumu ena kacivaki e delanivale. Vakatavuvulitaka O Jisu Na Rerevaka Na Kalou 
<br /><span class="verse" id="4">4 </span>"Vei kemudou, na wekaqu, Au sa tukuna, dou kakua ni rerevaki koya sa vakamatea na yago, ni sa oti o ya e sega tale ni dua na ka me cakava rawa. 
<br /><span class="verse" id="5">5 </span>Ia Au na vakaraitaka vei kemudou, ocei mo dou rerevaka: dou rerevaki koya ga sa vakamatea oti, sa tu talega vua na kaukauwa me biuta ki Eli; io, Au na tukuna vei kemudou, dou rerevaki koya qo! 
<br /><span class="verse" id="6">6 </span>"Sa sega li ni volitaki na separo e lima ena rua walega na sede? Ka sa sega ni dua vei iratou me guileca e mata ni Kalou. 
<br /><span class="verse" id="7">7 </span>"Ia oi kemudou na drau ni ulumudou sa wiliki ka kilai matata tu. O koya oqo mo dou kakua ni rere tiko, ni o kemudou dou sa ka talei sara mai vei ira na yavusa separo. 
<br /><span class="verse" id="8">8 </span>"Au tukuna talega vei kemudou, o koya yadua ena vakatusai Au ena matadra na tamata, ena vakatusai koya talega na luve ni tamata ena matadra na agilosi ni Kalou. 
<br /><span class="verse" id="9">9 </span>"Ia o koya ena cakitaki Au ena matadra na tamata, ena cakitaki talega ena matadra na agilosi ni Kalou. 
<br /><span class="verse" id="10">10 </span>Ke dua e vosa beca na luve ni tamata ena rawa ni vosoti; ia kedua e vosa vakasewasewana na Yalo Tabu ena sega sara ni vosoti. 
<br /><span class="verse" id="11">11 </span>Ni dou sa kau kina veivalenilotu kina mataveilewai se matadra na turaga bale, dou kakua ni leqataka na ka mo dou tukuna se mo dou sauma vakacava se na vosa me veiganiti tukuna. 
<br /><span class="verse" id="12">12 </span>"Ni sai koya na Yalo Tabu ena vakavulici kemudou ena auwa sara ga o ya ena vosa e kilikili me veiganiti tukuna." 
<br /><span class="verse" id="13">13 </span>A sa vosa mai vei koya e dua vei ira na lewe vuqa, ka vaka, "Qasenivuli, tukuna mada vei koya na tuakaqu nai votavota ni yau ka maroroi tu me wasea mai na noqu." 
<br /><span class="verse" id="14">14 </span>Ia sa tukuna vei koya o Jisu, "Tagane, au a sa lesi li me'u lewa na kena vakatulewataki na ka me baleti kemudrau?" 
<br /><span class="verse" id="15">15 </span>A sa tukuna o koya vei ira, "Dou yadrava ka qarauna na yalo e kocokoco, na levu ni i yau e tu vua e dua na tamata e sega ga ni solia vua na bula dina." 
<br /><span class="verse" id="16">16 </span>Sa qai tukuna vei ira o koya e dua na vosa vakatautauvata, ka vaka, "Sa dua na tamata vutuniyau sa vakalewe vinaka na veika e rawa mai ena nona qele. 
<br /><span class="verse" id="17">17 </span>A sa vakananuma e lomana, ka tukuna, "A cava me'u cakava tale ni sa sega na noqu lololo me'u binia kina na noqu lewe ni qele? 
<br /><span class="verse" id="18">18 </span>Sa qai tukuna, 'Oqo ga ka'u na cakava: me'u na basuka sobu na noqu lololo ka tara e dua na ka vakaitamera, o koya oqori me'u na binia taucoko kina na noqu lewe ni qele taucoko kei na noqu i yau kece. 
<br /><span class="verse" id="19">19 </span>"Au na qai tukuna ki yaloqu, "Yaloqu, sa ka levu sara na nomu i yau sa bini tu me baleta na veitabayabaki sa tu mai liu; oqo mo sa vagalegalei iko tu ga; mo kana, mo gunu, ka marau tiko." 
<br /><span class="verse" id="20">20 </span>"Ia sa tukuna mai vei koya na Kalou, 'tamata lialia! Ena bogi sara ga e daidai ena kautani kina mai vei iko na yalomu; ena qai nei cei nai yau o sa binia tu?' 
<br /><span class="verse" id="21">21 </span>"Io, na lialia o koya sa binia tiko na nona i yau e vuravura, mai lomalagi vua na Kalou e sega kina ni vutuniyau o koya." 
<br /><span class="verse" id="22">22 </span>Sa qai tukuna o koya vei iratou na Nona tisaipeli, o koya oqo ka'u sa tukuna kina vei kemudou, mo dou kakua ni lomaocaocataka na ka me baleta na nomudou bula, ena cava mo dou kania; se na ka me baleta na yagomudou, ena cava mo dou na vakaisulu kina. 
<br /><span class="verse" id="23">23 </span>"E sega ni mai bibi na kakana se nai sulu, e bibi ga na bula. 
<br /><span class="verse" id="24">24 </span>"Dou raica mada na reveni, ni ra sa sega ni kabukaburaki se tatamusuki, sa sega na nodra vale ni yau se lololo; a sa vakani ira tikoga na Kalou. Oi kemudou dou sa ka talei sara mai vei ira na manumanu oqori? 
<br /><span class="verse" id="25">25 </span>"A cava na kena yaga vei kemudou na lomaocaoca, ka ni sega mada ga ni rawa me tosoi kemudou cake me vica na idi? 
<br /><span class="verse" id="26">26 </span>"Ka ni sega ni cakava rawa na lomaocaoca e dua na ka lailai, a cava mo dou lomaocaocataka tiko kina e levu na ka? 
<br /><span class="verse" id="27">27 </span>"Dou raica mada na viavia, se ra tubu vakacava: era sega ni cakacaka se veilakoyaki wavoki; ka'u tukuna vei kemudou, o Solomoni mada ga ena nona i ukuuku e sega ga ni totoka sara me vakataka e dua vei ira oqo. 
<br /><span class="verse" id="28">28 </span>"Kevaka sa vaka tu o ya na Kalou ena Nona conaka vinaka na co, na ka sa tubu ena vei saqata ka vakamai tale yani ena siga ni mataka, sa sega li ni dou ka talei sara me conaki kemudou vinaka, na nomudou vakabauta sa rui lailai? 
<br /><span class="verse" id="29">29 </span>"Dou kakua ni vakasaqara na ka mo dou kania se na ka mo dou gunuva, dou kakua ni nuiqawaqawataka e levu na ka. 
<br /><span class="verse" id="30">30 </span>"Sa kalouvinaka o ira na dauveiqaravi oqori. 
<br /><span class="verse" id="31">31 </span>"Ni veika taucoko oqo era sa vakasaqara na lewe ni veivanua kecega, ka sa kila na tamamudou ni dou sa gadreva na veika oqo. 
<br /><span class="verse" id="32">32 </span>"Ia dou vakasaqara taumada ga na matanitu ni Kalou, na veika kecega oqo ena qai soli me kena i kuri vei kemudou. 
<br /><span class="verse" id="33">33 </span>Dou volitaka na ka dou taukena ka solia na ka ni loloma vei ira sa gadreva, dou sa vakarautaka tiko kina na taga ni lavo sa sega ni madra rawa, ka ni yau mai lomalagi sa sega ni yali ena tuga, ka sega ni butakoca rawa na daubutako kei na sarasara mera kanilaka. 
<br /><span class="verse" id="34">34 </span>"Ni vanua sa tiko kina na nomudou i yau, ena tiko talega kina na yalomudou. 
<br /><span class="verse" id="35">35 </span>"Dou vauca na tolomudou ka me waqa tikoga na nomudou cina; 
<br /><span class="verse" id="36">36 </span>"Ka mo dou vaka na tamata sa waraka na nona turaga, ena nona na lesu mai ena kana magiti ni vakawati, ka me dolavi vakatotolo vua na katuba ni sa lako mai ka tukituki. 
<br /><span class="verse" id="37">37 </span>"Sa kalouvinaka o ira na dauveiqaravi oqori ni sa lako mai na turaga ni ra sa yadra tiko. Au sa tukuna vakaidina vei kemudou, ena vauca na nona i sulu ka tukuna vei ira mera dabe sobu ka kana, sa qai lako mai ka qaravi ira. 
<br /><span class="verse" id="38">38 </span>"Kevaka sa mani lako mai o koya ena i karua ni wase ni bogi, se nai katolu ni wase ni bogi, ka kunei ira ni ra sa yadra tiko, era sa na kalouvinaka dina na dauveiqaravi oqori. 
<br /><span class="verse" id="39">39 </span>"Ia mo dou kila oqo, kevaka me sa kila rawa tiko nai taukei ni vale na auwa ena lako mai kina na daubutako, e sa na yadrava sara tikoga ena nona qarauna me kua ni butakoci na nona vale. 
<br /><span class="verse" id="40">40 </span>"O koya oqo dou vakarau talega oi kemudou, ni na lako mai na luve ni tamata ena auwa dou sega ni namaka." 
<br /><span class="verse" id="41">41 </span>Sa qai tukuna vua o Pita, "Turaga, na vosa vakatautauvata oqo o ni tukuna ga vei keitou, se tamata taucoko?" 
<br /><span class="verse" id="42">42 </span>Sa tukuna na Turaga, ocei beka na dauveiqaravi yalodina ka vuku, me lesia na nona Turaga me lewai ira na nona lewe ni vale, ka me dau vota na kedra ena kena gauna dodonu? 
<br /><span class="verse" id="43">43 </span>"Sa kalouvinaka na dauveiqaravi o ya ni lako mai na nona turaga sa vakaogai koya ga ena nona i tavi. 
<br /><span class="verse" id="44">44 </span>"Au tukuna vei kemudou, na ka dina, ni na vakayacori koya na nona turaga me lewa na nona ka kecega. 
<br /><span class="verse" id="45">45 </span>"Ia kevaka ena tukuna e yalona na dauveiqaravi, na noqu turaga sa tosoya tale na nona lako mai, ka sa tekivu me mokulaki ira na dauveiqaravi yalewa kei na tagane, ka sa kana, gunu ka mateni, 
<br /><span class="verse" id="46">46 </span>"Na nona turaga na dauveiqaravi oqori ena lako mai ena siga sa sega ni namaka o koya, kei na auwa sa sega ni kila, ena qai vakasivoi koya tani ka lesia me votai vata kei ira na sega ni lotu. 
<br /><span class="verse" id="47">47 </span>O koya na dauveiqaravi oqori ni sa kila na loma i koya na nona turaga, ka sega ni vakarautaki koya se me cakava me vaka na nona lewa, ena vakalevutaki nai kuita ena tau vua. 
<br /><span class="verse" id="48">48 </span>"Ia vei koya e sega ni kila, ka qai cakava tiko na ka me tau kina vua nai kuita, ena lailai ga nai kuita ena tau vua. Vei koya e soli vakalevu vua, me solia mai vakalevu na ka e sa soli vua; kei koya sa vakacolati vua nai tavi, na ka era vinakata mai vua o ira na tamata na bula e soli koya taucoko. 
<br /><span class="verse" id="49">49 </span>"Au sa lako mai me'u biuta na bukawaqa ki vuravura, ka sa dua na ka noqu vinakata me sa waqa oti tu! 
<br /><span class="verse" id="50">50 </span>"Ia sa dua na papitaiso me'u na papitaisotaki kina, ka'u sa rui lomaleqa kina vakalevu me yacova ni sa vakayacori oti! 
<br /><span class="verse" id="51">51 </span>Dou sa vakananuma beka me'u kauta mai na veivinakati ki vuravura? Au tukuna vei kemudou, e sega, ia na veitawasei ga. 
<br /><span class="verse" id="52">52 </span>"Oqo ka lako yani e lewe lima ena dua na vale e ratou na veitawasei ratou na lewe tolu e ratou na saqati rau na lewe rua, kei rau na lewe rua e rau na saqati ratou na lewe tolu. 
<br /><span class="verse" id="53">53 </span>"O tama ena saqata na luvena tagane, na luvena ena saqati tamana, o tina ena saqata na luvena yalewa, na luvena yalewa ena saqati tinana, oi rau na veivugoni yalewa e rau na veisaqasaqa." 
<br /><span class="verse" id="54">54 </span>Sa tukuna talega vei ira na lewe vuqa, ni dou sa raica ni sa kumukumuni vata na o mai na ra, sega ni bera nomudou tukuna, ni uca e sa na tau; a sa qai tau. 
<br /><span class="verse" id="55">55 </span>Ni dou sa raica na ceva ni sa liwa tiko, dou sa tukuna, ena vakarau dua na draki katakata; a sa qai yaco vaka kina. 
<br /><span class="verse" id="56">56 </span>"Na dauveivakaisini! Dou sa rawa sara ni kila na ka ena yaco e vuravura kei na maliwa lala, ia a cava dou sega ni kila rawa kina na gauna oqo? 
<br /><span class="verse" id="57">57 </span>"Io, oi kemudou mada ga, na cava dou sega ni vakatulewataka rawa kina na ka e dodonu? 
<br /><span class="verse" id="58">58 </span>Ni drau sa lako vata kei koya sa beitaki iko kina vale ni veilewai, mo saga vakaukauwa sara ena nomudrau sa lako tiko mo drau dua vata rawa, ke qai kauti iko vei turaga ni lewa, ka soli iko o turaga ni lewa vua na ovisa, ka biuti iko sara na ovisa kina vale ni veivesu. 
<br /><span class="verse" id="59">59 </span>"Ka'u tukuna vei kemudou, dou na sega ni lako tani rawa mai ena vanua o ya me yacova ni sa saumi taucoko nai lavo."  Veivutuni Se Rusa</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
