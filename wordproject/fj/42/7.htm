<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Luke, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luke</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa mai tinia na nona vosa o Jisu vei ira na tamata, sa qai lako yani me curumi Kapenaumi. 
<br /><span class="verse" id="2">2 </span>Sa dua na turaga ni valu sa tauvimate e dua na nona dauveiqaravi o koya sa daulomana, ka sa voleka sara tu ga ni mate. 
<br /><span class="verse" id="3">3 </span>Ni sa rogoca nai tukutuku kei Jisu, sa tala eso na qase vei ira na Jiu mera lakovi koya me lako yani vua, ka mera vakamasuti Koya me la'ki vakabulai koya na nona dauveiqaravi. 
<br /><span class="verse" id="4">4 </span>Ni ra sa yaco vei Jisu, era sa vakamasuti Koya sara vakabibi, ka tukuna sa kilikili tukuna na tamata oqo mo ni lako vua, 
<br /><span class="verse" id="5">5 </span>"Ni sa lomana o koya na neimami vanua, ka tara talega e dua na neimami valenilotu." 
<br /><span class="verse" id="6">6 </span>A sa qai lakovata kei ira o Jisu. Ni sa volekata yani na vale, a sa tala mai eso na nona i tokani na turaga ni valu, me tukuni vua, "Turaga, mo ni kakua ni vakaocai kemuni, ni'u sega ni yacova na nomuni vakatagedegede me rawa kina mo ni curuma mai na noqu loma ni vale. 
<br /><span class="verse" id="7">7 </span>"O koya oqo sa sega kina ni ganiti au me'u tu e matamuni. Ia mo ni cavuta ga mai na vosa, ena mai vakabulai kina na noqu dauveiqaravi. 
<br /><span class="verse" id="8">8 </span>"Ena noqu i tutu mada ga oqo e tiko tale eso e cecere mai vei au, ka dina mada ga ni'u liutaki ira tiko na sotia. Ni'u tukuna vua e dua me 'Lako', e lako o koya; kivua tale e dua, 'Lako mai', e lako mai o koya; ki vei koya noqu dauveiqaravi, 'mo cakava qo,' e cakava o koya." 
<br /><span class="verse" id="9">9 </span>Ni sa rogoca o Jisu na vosa oqo, sa qoroi koya, a sa vuki vei ira na i lala tamata era muri koya tiko, ka tukuna, "Au tukuna vei kemuni, au se sega ni raica vakadua e dua na vakabauta levu me vaka oqo, i Isireli mada ga e sega!" 
<br /><span class="verse" id="10">10 </span>Ni ra sa lesu tale ki nona vale na turaga ni valu o ira na talai mai, era sa raica na dauveiqaravi o koya ka tauvi mate ni sa bula vinaka. 
<br /><span class="verse" id="11">11 </span>A sa lako o koya kina dua na koro ni oti o ya na yaca ni koro oqo o Neini; e lewe levu vei ira na Nona tisaipeli era lako vata kei koya, kei na lewe vuqa tale. 
<br /><span class="verse" id="12">12 </span>Ni sa volekata yani o koya na matamata ni koro, ka raica, a sa colati tani mai ena koro e dua na tamata mate, na gonetagane oqo e luvei tinana ka e duabulu ga; a sa yada na tinana. Ka sa dua nai lakolako levu mai na koro era lako vata mai kei tinana. 
<br /><span class="verse" id="13">13 </span>Ni sa raici tinana na Turaga, a sa lomani koya ka tukuna vua, "Kakua ni tagi." 
<br /><span class="verse" id="14">14 </span>A sa lako yani o koya ka tara na tavata, a ra sa tu vakadua o ira sa colata tiko. A sa tukuna o koya, "Cauravou, Au sa tukuna vei iko, mo tucake mai." 
<br /><span class="verse" id="15">15 </span>A sa duri cake mai o koya sa mate ka tekivu vosa. Sa qai soli koya lesu tale vei tinana. 
<br /><span class="verse" id="16">16 </span>A ra sa rere ka vakacerecerea na Kalou o ira na tamata kecega, ka tukuna, "Sa cadra cake vei keda e dua na parofita levu;" "A sa talevi ira na nona tamata na Kalou." 
<br /><span class="verse" id="17">17 </span>A sa kuruseta kina na vanua taucoko vaka Jutia kei na vanua vakavolivolita na kena i tukutuku. 
<br /><span class="verse" id="18">18 </span>Na veika taucoko oqo era sa la'ki tukuna kece vei Joni na nona tisaipeli. 
<br /><span class="verse" id="19">19 </span>A sa kaciva mai vei koya e lewe rua na nona tisaipeli o Joni, me rau lako vei Jisu, ka me tarogi Koya, "Oi kemuni beka o koya e dodonu me lako mai, se dua tale beka me keimami na namaka?" 
<br /><span class="verse" id="20">20 </span>Ni rau sa yaco Vua oi rau na talai mai, e rau sa tukuna, "sa talai keirau mai vei Kemuni o Joni na dauveipapitaiso, ka vaka, oi Kemuni beka o koya e dodonu me lako mai, se dua tale beka me keimami na namaka?" 
<br /><span class="verse" id="21">21 </span>Ena gauna vata o ya e vakabula kina o koya e levu na veimate ca, na mate veitauvi, na curumi tevoro; ka lewe vuqa na mataboko sa dolava na o koya na matadra. 
<br /><span class="verse" id="22">22 </span>A sa tukuna vei rau o Jisu, ka vaka, drau lako ka la'ki tukuna vei Joni na ka drau sa mai raica ka rogoca; ni sa rai na mataboko, sa lako rawa tale na lokiloki, sa vakasavasavataki na vukavuka, sa rogo rawa tale na didivara, sa vakaturi cake tale na mate, ka sa vunautaki vei ira na dravudravua nai tukutuku vinaka. 
<br /><span class="verse" id="23">23 </span>"Sa kalouvinaka na tamata e sega ni tauri au cala." 
<br /><span class="verse" id="24">24 </span>Ni rau sa lako na talai mai vei Joni, sa qai tukuna vei ira na lewe vuqa na ka me baleti Joni: a cava beka dou via la'ki raica kina na vanua liwa? E dua beka ga na gasau ni veisuayaki tiko ena vuku ni cagi? 
<br /><span class="verse" id="25">25 </span>"Ia a cava dou lakova kina mo dou la'ki raica? E sega li ni dua ga na tamata ka vakaisulu tu ga vakaloloma? O ira na daramaka tu na i sulu sau lelevu ka qaravi vinaka era tu ga ena veivale vakaturaga. 
<br /><span class="verse" id="26">26 </span>Ia a cava dou lakova kina mo dou la'ki raica? Na parofita beka? Io, ka'u tukuna vei kemudou, e dua e cecere mai vua na parofita. 
<br /><span class="verse" id="27">27 </span>"Sa volai vaka oqo na ka me baleti Koya: 'Ka raica, na noqu dau ni kacikacivaki Au sa talai koya yani me liu tiko vei iko, ena la'ki vakarautaka rawa o koya e liu na sala vei iko. 
<br /><span class="verse" id="28">28 </span>"Au tukuna vei kemuni, vei ira kece na sucu mai na yalewa sa sega ni dua na parofita me cecere me vakataki Joni na dauveipapitaiso; ia o koya sa lailai duadua ena matanitu ni Kalou sa cecere cake sara mai vua." 
<br /><span class="verse" id="29">29 </span>Ni ra sa rogoci Koya taucoko na tamata era sa tukuna ni sa dina na Kalou ka wili talega kina o ira na daukumuni vakacavacava, a ra sa papitaisotaki ena veipapitaisoi Joni. 
<br /><span class="verse" id="30">30 </span>Ia o ira na farisi kei ira na daunivolatabu era besetaka ni ciqoma na lewa ni Kalou vei ira, a ra sa sega ni papitaisotaki kina mai vua. 
<br /><span class="verse" id="31">31 </span>A sa tukuna na Turaga, ena cava beka me'u na vakatautauvatani ira kina na tamata ni tabatamata oqo, era tautauvata kei na cava? 
<br /><span class="verse" id="32">32 </span>Era sa vaka na gone lalai ena vanua ni veivoli, ka ra veikaciyaka vaka i ra, ka vaka, ni keitou uvuca na bitu ni vakatagi, dou sega ni danisi, ni keitou vakalolokutaki kemudou, dou sega ni tagilagalaga. 
<br /><span class="verse" id="33">33 </span>"Nona lako mai o Joni na dauveipapitaiso a sega ni bau kana madrai se me gunu waini, dou sa tukuna, ni tiko vua na tevoro." 
<br /><span class="verse" id="34">34 </span>"Nona lako mai na luve ni tamata e a kana ka gunu, dou sa qai tukuna, raici Koya, e tamata daukana ka daugunu waini, e nodra i tokani voleka na daukumuni vakacavacava kei ira na i valavala ca!" 
<br /><span class="verse" id="35">35 </span>"Ia o ira kece na luvena era sa vakadonuya ena vuku ni yalomatua." 
<br /><span class="verse" id="36">36 </span>A sa kerei Koya e dua na farisi me rau kana vata mada. Sa qai lako o koya kina nona vale na farisi, ka dabe sobu me kana. 
<br /><span class="verse" id="37">37 </span>Ka raica, e dua na yalewa i valavala ca ena koro o ya, ni sa kila ni dabe tiko ena teveli ni kana o Jisu ena vale nei koya na farisi, a sa kauta mai na tavaya alapasita sa sega ena i lumu talei sara, 
<br /><span class="verse" id="38">38 </span>A sa tucake tu e daku i Jisu ka cuva sobu ki yavana ka sa tagi; ena wai ni matana e savata kina na yavana, ka quaraka ena drau ni uluna; a sa reguca na yavana ka lumuta ena i lumu talei oqo. 
<br /><span class="verse" id="39">39 </span>Ni sa raica na ka oqo na farisi ka veisureti, sa vosataka lo ga e lomana, ka vaka, "na tamata qo, kevaka o koya na parofita sa dodonu me siqema rawa na mataqali yalewa vakacava ea tarai koya tiko oqo, ni sa yalewa i valavala ca." 
<br /><span class="verse" id="40">40 </span>A sa vosa yani vua o Jisu ka vaka, "Saimoni, Au via tukuna vei iko e dua na ka." Sauma o koya ka vaka, "Qasenivuli, ni tukuna mai." 
<br /><span class="verse" id="41">41 </span>E dua na tamata sa dinau vua e lewe rua na tamata. E dua vei rau e lima na udolu, ka dua vei rau e lima na drau. 
<br /><span class="verse" id="42">42 </span>"A sa sega ni dua vei rau me sauma lesu na nona dinau, sa vosoti rau ruarua ga o koya. Tukuna mai vei au, o cei vei rau oqo ena lomani koya vakalevu sara?" 
<br /><span class="verse" id="43">43 </span>A sa sauma o Saimoni ka vaka, "Noqu vakasama, o koya e levu nai lavo sa taura." Sa tukuna vua o Jisu, e donu vinaka na nomu vakasama." 
<br /><span class="verse" id="44">44 </span>Sa qai vuki o koya vua na yalewa ka tukuna vei Saimoni, sa o raica na yalewa qo? Ni'u curu mai ena nomu loma ni vale; o sega ni bau solia e dua na wai me savati kina na yavaqu, ia o koya e savata na yavaqu ena wai ni matana ka quaraka ena drau ni uluna. 
<br /><span class="verse" id="45">45 </span>"O a sega ni bau reguci Au, ia na yalewa qo na gauna ga Au curu mai kina, sa sega ni cegu na nona reguca tiko na yavaqu me yacova mai oqo. 
<br /><span class="verse" id="46">46 </span>"O a sega ni bau lumuta na uluqu ena dua nai lumu, ia na yalewa qo sa lumuta na yavaqu ena dua nai lumu talei sara. 
<br /><span class="verse" id="47">47 </span>"O koya oqo au tukuna vei iko, ena vuku ni loloma levu sa mai vakaraitaka, sa bokoci kina na levu ni valavala ca ka tu vua. Ia o koya e lailai na ka e bokoci vua, ni nona loloma e ka lailai. 
<br /><span class="verse" id="48">48 </span>Sa qai tukuni vua, "Sa bokoci na nomu i valavala ca." 
<br /><span class="verse" id="49">49 </span>O ira ka dabe vata tiko kei Koya ena teveli era sa veitukuniyaka vaka ira, ka vaka, "O cei li oqo me rawa ni bokoca tu nai valavala ca?" 
<br /><span class="verse" id="50">50 </span>A sa tukuna o koya vua na yalewa, "Na nomu vakabauta sa vakabulai iko. Mo lako ena vakacegu."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
