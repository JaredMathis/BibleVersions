<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Luke, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luke</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena dua na gauna ni a masu tiko o koya ena dua na yasana, ni sa tinia, a sa lako mai vei Koya e dua na Nona tisaipeli ka tukuna vua, "Turaga, mo ni vakavulici keitou mada na cava me keitou tukuna ni keitou sa masu, me vaka na nona vakavulici iratou na nona tisaipeli o Joni." 
<br /><span class="verse" id="2">2 </span>A sa tukuna vei iratou, "Ni dou sa masu, dou cavuta vakaoqo ne: Tamai keimami mai lomalagi, me vakarokorokotaki na yacamuni. Me yaco mai na Nomuni matanitu, me yaco na Nomuni lewa e vuravura me vaka sa caka mai lomalagi. 
<br /><span class="verse" id="3">3 </span>Mo ni solia tikoga vei keimami na madrai e rauti keimami ena veisiga yadua. 
<br /><span class="verse" id="4">4 </span>Mo ni kakua ni cudruvi keimami ena vuku ni neimami valavala ca, ni keimami sa sega talega ni cudruva e dua sai valavala ca vei keimami. Ka moni kakua ni kauti keimami kina vere, ia mo ni vakabulai keimami ga mai na ca." 
<br /><span class="verse" id="5">5 </span>Sa qai tukuna vei ira o koya, taura mada kevaka e dua vei kemudou me tiko e dua nona i tokani, ka o lako vua ena bogi levu ka tukuna vua, 'noqu i tau, mo solia mada vei au e tolu nai buli madrai; 
<br /><span class="verse" id="6">6 </span>ni dua na noqu i tokani e mai vakacegu vakalailai vei au ena nona i lakolako, ka sega sara ga ni dua na ka e tu vei au me'u vakarautaka vua; 
<br /><span class="verse" id="7">7 </span>A sa vosa o koya mai na nona loma ni vale, ka vaka, 'kakua ni o vakasosataki au; na katuba sa sogo tu, ka ratou tiko oqo kei au na luvequ ena rumu ni moce; sa sega ni rawa vei au me'u tucake ka solia vei iko?" 
<br /><span class="verse" id="8">8 </span>"Au tukuna vei kemudou, e dina ni nona i tokani voleka sa sega ni rawa me tucake yani ka solia na ka sa kerea, ia ena vuku ga ni nona sa cikeva tikoga, ena tucake mai kina o koya ka solia vua na veika kece sa gadreva. 
<br /><span class="verse" id="9">9 </span>"Ka'u tukuna vei kemudou, dou kerekere, ena soli vei kemudou; dou vakasaqara, dou na kunea; dou tukituki, ena dolavi mai vei kemudou. 
<br /><span class="verse" id="10">10 </span>"Vei ira vakaaduaga sa kerekere era na rawata, kei koya sa vakasaqaqara ena kunea, kei koya sa tukituki ena dolavi ga mai vua. 
<br /><span class="verse" id="11">11 </span>"Kevaka e dua na tamani gone vei kemudou me kere madrai vua na luvena, ena solia li vua e dua na vatu? Se me kerea e dua na kena ika, ena solia li vua e dua na gata me i sosomi ni ika? 
<br /><span class="verse" id="12">12 </span>"Se me kerea e dua na kena yaloka, ena solia li vua e dua na batibasaga? 
<br /><span class="verse" id="13">13 </span>"Kevaka sa rawa tiko vei kemudou na tamata i valavala ca mo dou solia tiko na ka vinaka vei ira na luvemudou, sa na wacava sara na tamamudou vakalomalagi ena Nona solia na Yalo Tabu vei ira sa kerekere vua!" 
<br /><span class="verse" id="14">14 </span>A sa cemuria tani o koya e dua na tevoro, ka galu talega. Ia ni sa lako tani mai na tevoro, ka vosa rawa tale na galu; a ra sa qoroqoro ga na lewe vuqa. 
<br /><span class="verse" id="15">15 </span>Ia eso era sa tukuna, "Sa cemuria tani o koya na tevoro ena kaukauwa i Velisavuvi, na nodra i liuliu na tevoro." 
<br /><span class="verse" id="16">16 </span>Eso tale, era via vakatovolei koya, ena nodra vinakata mera raica e dua nai vakatakilakila mai lomalagi. 
<br /><span class="verse" id="17">17 </span>Ia o koya, ni sa kila na nanuma ni lomadra, sa tukuna vei ira: "ke sa dua na matanitu era sa dui dre ga na lomadra o ira na lewena e sa na yaco ga kina na rusa, ke dua na vale era sa veisei ga vakavuvale esa na kasura sobu ga. 
<br /><span class="verse" id="18">18 </span>Kevaka sa sega ni duavata tiko mada ga o Setani vei koya ga, ena qai rawa li vakacava me kaukauwa na nona matanitu? Baleta ni dou tukuna tiko ni'u cemuria na tevoro ena kaukauwa i Velisavuvu. 
<br /><span class="verse" id="19">19 </span>"Kevaka Au cemuria tani na tevoro ena kaukauwa i Velisavuvi, ia ena kaukauwa i cei era cemuria tani tiko kina na tevoro o ira na luvemudou? O koya oqo e vinaka mo dou tarogi ira ga. 
<br /><span class="verse" id="20">20 </span>"Ia kevaka Au cemuria tani na tevoro ena kaukauwa ni liga ni Kalou, sai vakaraitaki dina ni sa yaco mai vei kemudou na matanitu ni Kalou. 
<br /><span class="verse" id="21">21 </span>"Ni vakayaragitaki koya vinaka tu na tamata kaukauwa ka yadrava vinaka na nonai tikotiko, ena maroroi vinaka kece na nona i yaya. 
<br /><span class="verse" id="22">22 </span>Ia ni sa lako mai e dua e kaukauwa cake mai vua ka vakamalumalumutaki koya, ka taura kece mai vua na nona i yaragi ka vuni nona qaqa, ka veiwaseyaka na nona i yau kece. 
<br /><span class="verse" id="23">23 </span>"O koya sa sega ni totaki Au sa saqati Au tiko, kei koya sa sega ni vukei au sa vakacacana tiko na ka Au cakava. 
<br /><span class="verse" id="24">24 </span>"Ni sa lako tani mai ena tamata na yalo velavela, sa dauveilakoyaki ena veivanua dravuisiga, me vakasaqara e dua na vanua me vakacegu kina; ni sa sega ni kunea rawa, sa tukuna, au na lesu tale kina noqu vale ka'u a lako tani mai kina." 
<br /><span class="verse" id="25">25 </span>"Ni sa lako mai, sa raica ka taviraka vakavinaka sa qai conaka vakamaqosa. 
<br /><span class="verse" id="26">26 </span>"A sa qai lako ka la'ki kauta tale mai e ratou lewe vitu na yalo e ratou vakadomobula cake sara mai vua ena ca, a ratou sa curu ka vakaitikotiko kina; ia na tamata oqori se bau vinaka cake e liu sa qai ca vakalevu sara ena gauna oqo." 
<br /><span class="verse" id="27">27 </span>Ena Nona vosa tiko ena vuku ni veika oqo, a sa lako mai e dua na yalewa ena kedra maliwa na lewe vuqa, ka tabalaka i cake na domona ka tukuna Vua, "sa kalouvinaka na kete o a lako mai kina, kei na sucu o a sucuma!" 
<br /><span class="verse" id="28">28 </span>Ia sa tukuna o koya, "e uasivi sara mai vei koya oqori e dua, ni sa kalouvinaka o ira sa rogoca na vosa ni Kalou ka tugana sara!" 
<br /><span class="verse" id="29">29 </span>Ni ra sa osodrigi vata mai na tamata, sa qai tekivu o koya me tukuna vei ira, sa dua dina nai tabatamata ca sa tu oqo. Ni koni vakasaqara tiko me dua nai vakatakilakila, ena sega ni vakaraitaki e dua nai vakatakilakila vaka vo nai vakatakilakila i Jona na parofita. 
<br /><span class="verse" id="30">30 </span>"Me vaka sai vakatakilakila o Jona vei ira na kai Ninive, ena vaka talega kina na luve ni tamata kivei ira nai tabatamata oqo. 
<br /><span class="verse" id="31">31 </span>Ena tucake na radi ni ceva ka vakadinadinataka na nodra cala nai tabatamata oqo ena gauna ni veilewai, ni o koya mada ga e lako sara mai nai yalayala kei vuravura me mai rogoca na vuku i Solomoni; ia e dua sa tiko eke sa uasivi cake sara mai vei Solomoni. 
<br /><span class="verse" id="32">32 </span>"Ena siga ni veilewai era na tucake kina na kai Ninive, ka vakadinadinataka na nodra cala nai tabatamata oqo, ni o ira era veivutuni ena vunau i Jona; ia e dua sa tiko eke sa uasivi cake sara mai vei Jona. 
<br /><span class="verse" id="33">33 </span>"Sa sega ni dua me vakawaqaca na cina ka qai vunitaka me kua ni dua e raica, se me biuta ena boto ni sova, ia ena vakadaberi ena kenai tutu ga, me rawa ni ra raica na rarama o ira era curu mai. 
<br /><span class="verse" id="34">34 </span>"Na mata na cina ni yago. O koya oqo ni sa vinaka na matamu ena rarama kina na yagomu taucoko. Ia kevaka me ca na matamu, na yagomu ena butobuto taucoko. 
<br /><span class="verse" id="35">35 </span>"O koya oqo mo dikeva tiko na nomu rarama me kua ni butobuto tiko. 
<br /><span class="verse" id="36">36 </span>"Kevaka sa rarama taucoko tu na yagomu ka sega ni dua na tikina me butobuto, na yagomu taucoko era na ramasese me vaka na ramasese ni cina, ena nona sa caudre tu me vakararamataki iko." Ena Ca Vei Ira Na Farisi Kei Na Vuni Lawa 
<br /><span class="verse" id="37">37 </span>Ena Nona se vosa tiko, sa lako mai e dua na farisi ka sureti Koya me rau la'ki vakayakavi vata mada. A sa lako o koya ka curu i loma ka dabe sara me kana. 
<br /><span class="verse" id="38">38 </span>Ni sa raica na farisi na ka sa cakava o koya sa kurabui sara kina, baleta ni se bera mada ni vuluvulu na ligana sa kana sara. 
<br /><span class="verse" id="39">39 </span>A sa tukuna vua na Turaga, o kemuni na farisi o ni dau savata tikoga na taudaku ni bilo kei na taudaku ni dari, ia na lomamudou sa sinai tu ena kocokoco kei nai tovo vakasisila. 
<br /><span class="verse" id="40">40 </span>"Dou sa sesewa! E sega li ni o koya sa cakava na taudaku sa cakava talega na ka e loma? 
<br /><span class="verse" id="41">41 </span>"Ia ni dou sa solia na ka dou taukena; ena qai savasava vei kemudou na ka kecega. 
<br /><span class="verse" id="42">42 </span>"Ia e ca vei kemudou na farisi! E dina mada ga ni dou sa dinata na nomudou solia nai katini ni veika lalai dou a rawata, ka dou qai vakawaletaka na cudru kei na loloma ni Kalou. O koya oqori e dodonu ga me caka tiko, ka me kua ni guilecavi tiko na kena vo tale. 
<br /><span class="verse" id="43">43 </span>"E ca vei kemudou na farisi! Ni dou dau vinakata nai dabedabe cecere duadua ena loma ni vale ni lotu, kei na nomudou dau kidavaki ira tu na tamata ena vanua ni veivoli. 
<br /><span class="verse" id="44">44 </span>"E ca vei kemudou na daunivolatabu kei na farisi, a dauveivakaisini! Ni dou sa vaka nai bulubulu sa sega ni kune tu, ni ra lakova ka butuka na tamata ka era sega sara ga ni bau kila." 
<br /><span class="verse" id="45">45 </span>Sa qai vosa vei Koya e dua na vuni lawa, ka vaka, "qasenivuli, na Nomuni vosataka tiko na veika oqo o ni sa beitaki keitou tale tikoga kina." 
<br /><span class="verse" id="46">46 </span>A sa tukuna o koya, "Sa ka vakaloloma talega oi kemudou, na vuni lawa! Ni dou vakacolati ira tiko na tamata ena i colacola bibi, ka o kemudou mada ga dou sega ni cola rawa tiko nai colacola oqori ena dua na qaqalo ni ligamudou. 
<br /><span class="verse" id="47">47 </span>"E ca vei kemudou! Ni dou sa taya na kedra i bulubulu na parofita, ka ra a vakamatea o ira na nomudou qase. 
<br /><span class="verse" id="48">48 </span>"Na dina oqo, dou sa vakaraitaka, ni dou duavata ena ka era cakava na nomudou qase; ni ra a vakamatei ira dina, ka o dou qai taya na kedra i bulubulu. 
<br /><span class="verse" id="49">49 </span>"O koya oqo na nona vuku na Kalou sa vosa talega kina, au na vakatalai ira yani na parofita kei na apositolo vei ira, ka na so vei ira era na vakamatea ka vakararawataka; 
<br /><span class="verse" id="50">50 </span>ena tarogi kina nai tabatamata oqo ena vuku ni nodra dra taucoko na parofita, ka se dave sara mai ena i tekivu kei vuravura, 
<br /><span class="verse" id="51">51 </span>mai na dra sara i Epeli kina dra i Sakaraia o koya ka vakamatei ena tadrua ni cabocabo ni soro kei na vale ni soro. Io, Au tukuna vei kemudou, nai tabatamata oqo ena tarogi kina. 
<br /><span class="verse" id="52">52 </span>"E ca vei kemudou na vuni lawa! Ni dou kauta tani na i dola ni kila ka. Ka o kemudou mada ga dou sa sega ni curu rawa kina, ka o dou qai tarovi ira tiko na sa curu tiko kina. 
<br /><span class="verse" id="53">53 </span>Ni tukuna tiko vei ira na veika oqo, a ra sa qai saqati Koya vakaukauwa ena Nona vosa o ira na vuni lawa kei na farisi, ka ra vakatarogi Koya ena vuqa na ka, 
<br /><span class="verse" id="54">54 </span>ena nodra vosa ni veicavilaki vua ka me sauma mai vei ira me rawa ni ra beitaki koya kina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
