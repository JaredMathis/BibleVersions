<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Luke, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luke</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena Nona a lako kina vale nei koya e dua na nodra i liuliu na farisi, me la'ki kana madrai kina ena dua na siga ni vakacecegu, a ra sa tu ka vakaraici Koya vinaka. 
<br /><span class="verse" id="2">2 </span>Ka raica, sa wavu tu e matana e dua na tamata sa tauvi koya na buketevatu. 
<br /><span class="verse" id="3">3 </span>A sa vosa o Jisu, vei ira na vunilawa kei ira na farisi, ka vaka, "E tara li me ia na veivakabulai ena siga ni vakacecegu se sega?" 
<br /><span class="verse" id="4">4 </span>Ia sa sega ni dua me vosa. A sa tauri koya ka vakabula, ka laiva me lako yani. 
<br /><span class="verse" id="5">5 </span>A sa tukuna vei ira, ka vaka, "Ke dua vei kemudou sa lutu kina dua na toevu e dua na nona asa se bulumakau, ena sega li ni vueta cake mai ka dina mada ga ni siga ni vakacecegu?" 
<br /><span class="verse" id="6">6 </span>A sa sega ni dua me sauma na Nona taro me baleta na veika oqo. 
<br /><span class="verse" id="7">7 </span>Sa tukuna vei ira e dua na vosa vakatautauvata me baleti ira na sureti kei nai valavala ni nodra digitaka nai dabedabe dokai, a sa tukuna vei ira: 
<br /><span class="verse" id="8">8 </span>Ni o sa sureti mai vua e dua ena kana ni vakawati, mo kakua ni la'ki dabe vei ira sa dokai, de dua e cecere cake mai vei iko e sureta o koya; 
<br /><span class="verse" id="9">9 </span>"Sa qai lako mai vei iko o koya ka a sureti kemudrau ruarua ka tukuna, nai dabedabe dokai oqori me dabe kina na tamata qo, o sa na qai mata madua ni o sa kau mo dabeca nai otioti ni dabedabe sara mai ra. 
<br /><span class="verse" id="10">10 </span>"Ia ni o sa sureti, mo la'ki dabe sara kina i otioti ni dabedabe mai muri, ni sa lako mai o koya e sureti iko me tukuna vei iko, na wekaqu, mo lako sara i cake. O ira na dabe tiko ena kana o ya vata kei iko era sa na dokai iko kece. 
<br /><span class="verse" id="11">11 </span>"Ke dua e dau laveti koya cake ena vakamalumalumutaki sobu, ke dua e dau vakamalumalumutaki koya sobu ena laveti cake." 
<br /><span class="verse" id="12">12 </span>A sa qai vuki o koya ka tukuna vei koya ka sureti koya mai, ni o sa cakava na vakasigalevu se na vakayakavi, mo kakua ni sureti ira na nomu i tokani, se tacimu, se o ira na wekamu, se o ira na kai nomu era vutuniyau, ni ra na sauma lesu vei iko mera sureti iko. 
<br /><span class="verse" id="13">13 </span>Ia ni o sa cakava e dua na magiti, sureti ira na dravudravua, na lokiloki, na paralase, na mataboko. 
<br /><span class="verse" id="14">14 </span>"O na vakasaututaki kina, baleta o ira oqori e sega ni ra na sauma lesu vei iko, o na qai saumi ni ra sa tucake tale na yalododonu." 
<br /><span class="verse" id="15">15 </span>Ni sa rogoca e dua ka dabe vata tiko kei Koya ena teveli na veika oqo, sa tukuna vua, "sa kalouvinaka o koya ena kana madrai ena matanitu ni Kalou!" 
<br /><span class="verse" id="16">16 </span>Sa qai tukuna vua o Koya, a sa dua na tamata sa cakava e dua nai vakayakavi levu ka lewe vuqa sara sa sureta. 
<br /><span class="verse" id="17">17 </span>Ni sa vakarautaki oti nai vakayakavi sa talai ira nona dauveiqaravi me ra la'ki tukuna vei ira sa sureti, 'dou lako mai, sa vakarau tu na ka kecega.' 
<br /><span class="verse" id="18">18 </span>"Ia era sa lomavata kece mera sa soli ulubale. Sa tukuna vua na kena i matai, au se qai volia oti ga oqo e dua na tiki ni qele, ka me'u lako mada ka la'ki raica. Au kerea na nomuni veivosoti.' 
<br /><span class="verse" id="19">19 </span>"Sa tukuna tale e dua, au se qai volia oti ga oqo e lima na bulumakau siviyara, ka'u sa vakarau sara tu ga oqo me'u vakatovolei iratou. Au kerea na nomuni veivosoti.' 
<br /><span class="verse" id="20">20 </span>"Sa tukuna tale e dua, au se qai vakawati vou sara ga oqo, ka sa bau dredre toka kina na noqu lako yani.' 
<br /><span class="verse" id="21">21 </span>A sa lako mai na dauveiqaravi ka mai vakaraitaka nai tukutuku oqo vua na nona turaga. A sa cudru nai taukei ni vale, ka tukuna vua na dauveiqaravi, mo lako vakatotolo yani i tuba kina vei gaunisala kei na veisaqata ni koro, ka kauti ira mai eke na dravudravua kei na lokiloki na paralase kei ira na mataboko.' 
<br /><span class="verse" id="22">22 </span>"Sa tukuna na dauveiqaravi, 'kemuni turaga, sa vakayacori me vaka na nomuni vakaro, ia na loma ni vale e se vakacirigalala ga. 
<br /><span class="verse" id="23">23 </span>"Sa qai tukuna nai taukei ni vale vua na dauveiqaravi, mo lakova yani na veigaunisala kecega kei na taudaku ni koro, ka vakasaurarataki ira mai na tamata mera lako mai ena noqu vale me rawa ni tawani taucoko kina. 
<br /><span class="verse" id="24">24 </span>Ni'u sa tukuna vei kemudou sa sega ni dua vei ira sa sureti ena tovolea nai vakayakavi au vakarautaka." 
<br /><span class="verse" id="25">25 </span>A sa lewe vuqa era sa lako vata kei Koya, sa vuki o koya ka tukuna vei ira, 
<br /><span class="verse" id="26">26 </span>Kevaka e dua sa lako mai vei Au ka qai sega ni besetaki tamana kei na tinana, watina kei ira na luvena, o ira na tacina kei ira na ganena, kei na nona bula talega, sa sega ni rawa me Noqu tisaipeli. 
<br /><span class="verse" id="27">27 </span>O koya sa sega ni colata rawa na nona kauveilatai ka me muri Au sa sega ni rawa me Noqu tisaipeli. 
<br /><span class="verse" id="28">28 </span>"Ke sa dua vei kemudou sa via tara e dua na vale cecere, ena sega beka ni dabe sobu mada e liu ka cakacakataka na kena i sau, me raica kina nai vakatawa ni nona taga kei na vale e vakarau tara e rawa ni vakacavara vakavinaka kina â€“ 
<br /><span class="verse" id="29">29 </span>"De cakava ga o koya na kena yavu ka sega ni rawa me vakaotia sara, era sa na qai vakalialiai koya o ira na raica, 
<br /><span class="verse" id="30">30 </span>"Era tukuna, na tamata qo sa sega ni rawa vua me vakaotia na vale ka a tekivu tara.' 
<br /><span class="verse" id="31">31 </span>"O cei na tui, me sa cavutu ga ka la'ki vakacibi i valu sara vua tale e dua na tui, ena sega beka ni dabe sobu mada e liu ka vakasamataka vakavinaka nai walewale me ravuti kina na mata sotia lewe ruasagavulu na udolu, mai vei ira na nona sotia ka ra lewe tini na udolu walega? 
<br /><span class="verse" id="32">32 </span>"Se dua tale, ni se kabuyawa sara tiko mai nai lakolako, sa tala o koya eso na nona mata me ra tavaki ira ka kerea mera sa veisorosorovi ga. 
<br /><span class="verse" id="33">33 </span>"Sa vakakina, ke dua vei kemuni sa sega ni biuta na ka kece sa tu vua, a sa sega ni rawa me Noqu tisaipeli. 
<br /><span class="verse" id="34">34 </span>"E ka vinaka na masima; ia kevaka sa takali tani mai na masima na kena tuituina, ena vakatuituinataki tale ena cava? 
<br /><span class="verse" id="35">35 </span>Sa sega sara ga ni yaga me i vakabulabula ni teitei se me dua na kena yaga kina qele, ia era sa na viritaka tani na tamata. O koya sa vakadaligana me rogoca, ka rogoca sara!"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
