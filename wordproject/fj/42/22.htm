<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Luke, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luke</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa voleka mai na siga ni kana madrai sa sega ni vakaleveni, ka sa vakatokai na kana vata ni Lako Sivia. 
<br /><span class="verse" id="2">2 </span>A ra sa vakasaqara e dua na sala mera na vakamatei koya vakacava o ira na bete levu kei ira na daunivolatabu, ni ra sa rerevaki ira tiko na tamata. 
<br /><span class="verse" id="3">3 </span>Sa qai curu vei Jiutasa o Setani nai karua ni yacana o Isikarioti, ka dua talega vei iratou na lewe tinikarua o koya. 
<br /><span class="verse" id="4">4 </span>A sa lako o koya vei ira na bete levu kei ira na turaga ni valu, ka la'ki veivosakitaka vata kei ira, nai walewale ni nona na vakaisini koya ka me soli koya yani vei ira. 
<br /><span class="verse" id="5">5 </span>A ra sa marau kina vakalevu, ka ra sa duavata me soli vua nai lavo. 
<br /><span class="verse" id="6">6 </span>Sa qai yalataka ni na soli Koya vei ira, me dua na gauna e tu duadua ga kina o koya ka sega o ira na lewe vuqa. 
<br /><span class="verse" id="7">7 </span>Sa yaco mai na siga ni kana madrai sa sega ni vakaleveni, ka me vakamatei kina na lami ni Lako Sivia. 
<br /><span class="verse" id="8">8 </span>A sa talai Pita kei Joni, ka tukuna vei rau, drau lako ka la'ki vakarautaka na kana vata ni Lako Sivia, meda na kana kina." 
<br /><span class="verse" id="9">9 </span>A rau sa tukuna vua, ka vaka, E vei na vanua koni vinakata me keirau na vakarautaka kina? 
<br /><span class="verse" id="10">10 </span>Sa tukuna o koya vei rau, "Ka raica, ni drau sa curu yani kina koro, drau na sota tukuna e dua na tamata sa colata tiko e dua na saqa wai; drau muri koya kina vale ena curu kina. 
<br /><span class="verse" id="11">11 </span>"Drau tukuna sara vua nai taukei ni vale, 'Sa taroga tiko mai vei iko na qasenivuli, E vei na bure ni vulagi me'u na kania vata kina na kana ni Lako Sivia kei iratou na Noqu tisaipeli?" 
<br /><span class="verse" id="12">12 </span>Ena qai vakaraitaka vei kemudrau e dua na bure levu, ka vakaiyayataki vinaka tu ena taba vale ecake; drau vakarautaka e kea." 
<br /><span class="verse" id="13">13 </span>A rau sa lako ka sotava sara ga na ka sa tukuna mai vei rau o koya, a rau sa vakarautaka kina na kana vata ni Lako Sivia. 
<br /><span class="verse" id="14">14 </span>Ni sa qai yaco dina mai na kena gauna, a sa dabe sobu o koya, kei ira vata tukuna nai Apositolo e tinikarua. 
<br /><span class="verse" id="15">15 </span>Sa tukuna vei ira o koya, Au sa gadreva dina ka sa gu vakalevu na yaloqu, medatou vakayagataka vata na kana vata ni Lako Sivia, ni bera ni'u qai vakararawataki; 
<br /><span class="verse" id="16">16 </span>"Ni'u sa tukuna vei kemudou, Au na sega ni na kania me yacova ni sa vakataucokotaki na matanitu ni Kalou." 
<br /><span class="verse" id="17">17 </span>Sa qai taura na bilo, ka vakavinavinakataka, ka vaka, "Dou taura oqo ka dou wasea vei kemudou; 
<br /><span class="verse" id="18">18 </span>"Ni'u sa tukuna vei kemudou, Au na sega ni na gunuva na vua ni vunivaini me yacova ni sa lako mai na matanitu ni Kalou." 
<br /><span class="verse" id="19">19 </span>A sa taura na madrai, sa vakavinavinakataka ka dovia, sa qai solia vei iratou, ka tukuna, oqo na yagoqu sa doviraki ena vukumudou; dou cakava oqo mo dou vakananumi Au kina.' 
<br /><span class="verse" id="20">20 </span>Ni sa oti nai vakayakavi sa taura vaka kina o koya na bilo, ka tukuna, sai koya oqo na bilo ni veiyalayalati vou ena Noqu dra, a sa vakadavei ena vukumudou. 
<br /><span class="verse" id="21">21 </span>"Ia ka raica, na liga i koya sa vakaisini Au sa tu ena teveli vata kei Au. 
<br /><span class="verse" id="22">22 </span>"E dina na luve ni tamata ena lako me vaka ni sa lokuci oti tu, ia na tamata o ya ena ca vakalevu sara, ni sa dauveivakaisini!" 
<br /><span class="verse" id="23">23 </span>E ratou sa veitarogi vaka i iratou, se o cei vei iratou ena cakava nai tovo oqo. 
<br /><span class="verse" id="24">24 </span>A sa yaco talega kina e dua na veileti vei iratou se ocei e cecere duadua. 
<br /><span class="verse" id="25">25 </span>Sa tukuna vei iratou o Koya, na tui ni veimatanitu e turaga vei ira kece kei ira na via vakatulewa vei ira era vakatokai me dausoli i lavo. 
<br /><span class="verse" id="26">26 </span>"Ia me kakua ni o kemudou, ke dua e vinakata me cecere duadua vei kemudou, o koya me vaka na gone, ke dua me veiliutaki o koya me dauveiqaravi mada. 
<br /><span class="verse" id="27">27 </span>"O cei sa cecere, o koya e dabe mai ena ulu ni teveli, se o koya e veiqaravi? E sega ni o koya e dabe mai ena ulu ni teveli? Ia dou sa raica ni o Au na dauveiqaravi vei kedatou. 
<br /><span class="verse" id="28">28 </span>"Ia ena gauna dredre au lako curuma oi kemudou ga dou veitomani vata tiko kei Au. 
<br /><span class="verse" id="29">29 </span>"Au sa vakatikora vei kemudou e dua na matanitu, me vaka na nona vakatikora vei Au o tamaqu, 
<br /><span class="verse" id="30">30 </span>"ka mo dou na kana ka gunu ena Noqu teveli mai na Noqu matanitu, ka dabe ena i tikotiko cecere vakaturaga me lewai ira na yavusa e tinikarua e Isireli." 
<br /><span class="verse" id="31">31 </span>Sa qai tukuna na Turaga, "I Saimoni, i Saimoni! E dina ga ni sa kerei iko tiko o Setani, me tavuloni iko me vaka na witi. 
<br /><span class="verse" id="32">32 </span>"Ia ka'u sa masulaki iko tiko, me kakua ni lutu sobu na nomu vakabauta; ni o sa na lesu tale mai vei Au, mo vakataudeitaki ira na wekamu." 
<br /><span class="verse" id="33">33 </span>Ia sa tukuna o Pita vei koya, "Turaga, au sa bolea tu me'u lako vata kei kemuni kina vale ni veivesu se kina mate sara." 
<br /><span class="verse" id="34">34 </span>Sa qai tukuna o koya, "Au sa tukuna vei iko, Pita, e daidai tikoga ni se bera ni tagi na toa o na lasutaka vakatolu ni o sa kilai au oti." 
<br /><span class="verse" id="35">35 </span>A sa tukuna vei iratou, "Dou a vakaleqai li ena gauna ka'u a talai kemudou kina, ka sega ni dua na taga ni lavo se taga ni vaqa se ivava me'u solia vei kemudou? 
<br /><span class="verse" id="36">36 </span>Sa qai tukuna vei iratou o koya, ia oqo ke dua sa tiko vua na taga ni ilavo me kauta ga ka vaka kina na taga ni vaqa; kei koya sa sega na nona i seleiwau me volitaka na nonai sulu ka volia mai kina e dua. 
<br /><span class="verse" id="37">37 </span>"Ni'u sa tukuna vei kemudou, ni sa qai yaco dina mai na ka sa volai oti tu me baleti Au mena vakataucokotaki, (sa wiliki o koya me vaka e dua na tamata dauvakavuca). Io na ka kece sa volai oti tu mai ena vukuqu ena vakayacori. 
<br /><span class="verse" id="38">38 </span>A ratou sa tukuna Vua, "Turaga, ni raica e rua nai seleiwau sa tu qo." A sa tukuna o koya vei iratou, "Sa rauta." 
<br /><span class="verse" id="39">39 </span>A sa curu mai tuba o Koya, me vaka sa dau Nona i valavala ni dau lako kina ulunivanua ni veiolive, a ratou sa muri Koya talega na Nona tisaipeli. 
<br /><span class="verse" id="40">40 </span>Ni sa yaco kina vanua o ya, sa tukuna vei ratou, "dou masu me kakua ni rawai kemudou na veibacani." 
<br /><span class="verse" id="41">41 </span>A sa lako tani mai vei iratou, ka vaka na yawa ni kena viritaki e dua na vatu, a sa tekiduru sobu ka masu, 
<br /><span class="verse" id="42">42 </span>Ka tukuna, "tamaqu, kevaka sa Nomuni lewa oqo, ni kauta tani vei Au na bilo oqo; ia me kakua ni Noqu lewa, na Nomuni lewa ga me vakayacori." 
<br /><span class="verse" id="43">43 </span>A sa dua na agilosi mai lomalagi sa rairai Vua me vakaukauwataki Koya. 
<br /><span class="verse" id="44">44 </span>Ena rarawa levu ni Yalona, a sa tosoa cake tale kina o koya na Nona masu. Na Nona buno sa vaka na drodro ni dra kina qele. 
<br /><span class="verse" id="45">45 </span>Ni sa tucake mai ena masu, sa lako sara vei iratou na Nona tisaipeli, ka raici iratou ni ratou sa moce ena loma bibi. 
<br /><span class="verse" id="46">46 </span>Sa tukuna vei iratou, "a cava dou moce tiko kina? Dou tucake ka masu, de dou rawai ena veibacani." 
<br /><span class="verse" id="47">47 </span>Ni se vosa tikoga o koya vei iratou, ka raica, a sa lako mai na lewe vuqa; ka dua vei iratou na lewe tinikarua na yacana o Jiutasa sa liutaki ira tiko mai, a sa toro voleka vei Jisu ka reguci Koya. 
<br /><span class="verse" id="48">48 </span>Ia sa tukuna vua o Jisu, "I Jiutasa, na nomu i regu oqori mo vakaisina kina na luve ni tamata?" 
<br /><span class="verse" id="49">49 </span>Ni ratou sa raica na ka sa vakarau yaco oiratou na tu volekati Koya, e ratou sa tukuna vua, "Turaga, vakacava me keitou sa veisua ena i seleiwau?" 
<br /><span class="verse" id="50">50 </span>Ka dua vei iratou sa taya laivi na daliga i matau nei koya na dauveiqaravi vua na bete levu. 
<br /><span class="verse" id="51">51 </span>Ia sa tukuna vua o Jisu, ka vaka, "Na ka vaka oqo me kakua ni vakayacori tale." Sa qai tara na daligana ka vakabulai koya. 
<br /><span class="verse" id="52">52 </span>Sa tukuna o Jisu vei ira na bete levu, vei ira na vakailesilesi e cake mai na vale ni soro, kei ira na qase ni lotu ka ra liutaka tiko mai na matai lakolako levu oqo, ka vaka, oi au beka e dua na daubutako, mo dou lakovi Au mai ni dou vakaiseleiwau ka vakaiwau? 
<br /><span class="verse" id="53">53 </span>"Ni'u a dau tiko vata ga kei kemudou e veisiga ena vale ni soro ka dou sega ni vesuki au. Ia oqo sa nomudou gauna kei na nona kaukauwa na butobuto." 
<br /><span class="verse" id="54">54 </span>A ra sa vesuki Koya, ka kauti Koya kina nona vale na bete levu. A sa muria mai o Pita, ia sa muri ga vakayawa. 
<br /><span class="verse" id="55">55 </span>A ra sa vakawaqaca sara na buka e tautuba ni vale, ka ra dabe vata kina mera vakatakata, a sa maliwai ira o Pita. 
<br /><span class="verse" id="56">56 </span>A sa dua na yalewa dauveiqaravi sa raici koya ni vakatakata tiko ena buka, sa vakawanonovi koya matua ka tukuna, "Na tamata sara ga oqo sa dau tiko vata talega kei koya." 
<br /><span class="verse" id="57">57 </span>Ia sa cakitaki Jisu o koya, ka tukuna, "Yalewa, au sega sara ga ni mai kilai Koya." 
<br /><span class="verse" id="58">58 </span>Sega ni dede sa raici koya tale e dua ka tukuna, "O iko talega e dua vei ira." Ia sa tukuna o Pita, "kemuni, e sega sara ga ni o au oqori!" 
<br /><span class="verse" id="59">59 </span>Ni oti vakalailai e dua na auwa sa lako mai e dua tale ka cavuta vakadodonu vua, ka vaka, "kemudou na tamata oqo e dua dina na dau bula vata kei Koya, a kai Kaleli." 
<br /><span class="verse" id="60">60 </span>Ia sa tukuna o Pita, "Kemuni, au sega sara ga ni kila na ka koni tukuna tiko!" Ni se vosa tikoga, vakasauri, sa tagi na toa. 
<br /><span class="verse" id="61">61 </span>A sa vuki mai na Turaga ka raici Pita yani. Sa qai nanuma o Pita na vosa ni Turaga, ena ka sa tukuna oti mai vua, "Ni se bera ni tagi na toa, o na cakitaki Au vaka tolu." 
<br /><span class="verse" id="62">62 </span>A sa lako ki tautuba o Pita ka tagi ni veivutuni. 
<br /><span class="verse" id="63">63 </span>O ira na yadravi Jisu tiko era sa vakalialia ka mokulaka. 
<br /><span class="verse" id="64">64 </span>A ra sa vesuka na matana ena dua nai sulu ka vaculaka, era sa qai tukuna Vua, "Tukuna mada! O cei e vaculaki iko?" 
<br /><span class="verse" id="65">65 </span>A sa levu na vosa ni veivakacacani era sa tukuna me baleti Koya. 
<br /><span class="verse" id="66">66 </span>Ni sa siga mai era sa lako mai Vua o ira na qase ni vanua, o ira na bete levu kei ira na daunivolatabu ka mai kauti Koya kina nodra matabose ni veilewai, ka ra tukuna Vua, 
<br /><span class="verse" id="67">67 </span>"Kevaka o iko dina na Karisito, mo tukuna mai vei keitou." Ia sa tukuna o koya vei ira, "kevaka Au tukuna vei kemudou, dou na sega ni vakadinata ga. 
<br /><span class="verse" id="68">68 </span>"Kevaka Me'u na tarogi kemudou, dou na sega ni rawa talega ni sauma mai se mo dou sereki Au. 
<br /><span class="verse" id="69">69 </span>"Ia me tekivu oqo ka lako yani ena dabe na luve ni tamata ena liga i matau ni Kalou kaukauwa." 
<br /><span class="verse" id="70">70 </span>A ra sa tarogi Koya kece kina, "Sai iko dina na luve ni Kalou?" Sa tukuna o koya vei ira, e donu vinaka sara ga na ka o dou tukuna mai oqori me baleti Au." 
<br /><span class="verse" id="71">71 </span>A ra sa tukuna, sa sega tale ni qai dua nai vakadinadina eda gadreva, se va evei li? Ni da sa rogoca tu oqo na ka sa cavuta mai e gusuna dina."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
