<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Eseta, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Eseta</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E rau sa lako o Esirosi na tui kei Amani ki na kanavata sa vakarautaka o Eseta. 
<br /><span class="verse" id="2">2 </span>E nai ka rua ni siga, ena gauna ni gunu waini, sa vosa na tui vei Eseta, "Na cava sa nomu vakatutu Eseta na ranadi? Ena vakayacori vei iko, na cava o sa vinakata, na veimama ni noqu matanitu? Ena vakayacori vei iko!" 
<br /><span class="verse" id="3">3 </span>Sa sauma o Eseta na ranadi ka vaka: "Kevaka kau sa kune loloma e matamuni na tui, me yalovinaka na tui, me soli lesu tale vei au na noqu bula kei na nodra bula na noqu tamata, au kerea. 
<br /><span class="verse" id="4">4 </span>"Keimami sa volitaki oti, o ira na noqu tamata kei au me vakarusai, me vakamatei ka vakakawabokotaki. Kevaka ga me keimami volitaki me bobula, ke'u sa galu ga, e dina ni na sega ni sauma rawa na meca na veika sa vakayalia na tui." 
<br /><span class="verse" id="5">5 </span>Sa vosa na tui o Esirosi vei Eseta na ranadi ka vaka:"O cei oqo, e vei o koya, o cei sa rawa ni bulia e lomana me cakava na ka oqo?" 
<br /><span class="verse" id="6">6 </span>Sa sauma mai o Eseta ka vaka: "Na vunica ka meca levu oqo o Amani ga na tamata vakasisila!" Sa rere vakalevu sara ena mata ni tui kei na ranadi o Amani. 
<br /><span class="verse" id="7">7 </span>Sa tucake mai ena nona cudru levu na tui ka sa lako ki na buturara ni veisenikau; sa tucake tu ga o Amani ena mata i Eseta na ranadi me vakamasuta na nona bula, ni sa raica na nakinaki ca sa tiko vua na tui me baleti koya. 
<br /><span class="verse" id="8">8 </span>Ni sa lesu mai na tui ena buturara ni veisenikau ki na vanua ni gunu waini, sa davo vakababa tu o Amani e na dabedabe sa tu kina o Eseta. Sa vosa mai na tui ka vaka, "Me tara talega na Ranadi ni'u se tiko oqo e loma ni vale?" Ni sa oti ga na nona vosa na tui, e ra sa ubia na ului Amani. 
<br /><span class="verse" id="9">9 </span>O Abona e dua vei ira na Euniki (matanivanua) sa tukuna vua na tui, "Raica! Na vatavata kau e limasagavulu na kiupiti na kena cecere sa vakarautaka o Amani me nei Motekai, o koya sa vosa vinaka ena vuku ni tui, sa tu oqo ena vale nei Amani." Sa tukuna mai na tui, "Vakaliligi koya kina!" 
<br /><span class="verse" id="10">10 </span>Era sa vakaliligi Amani ena vatavata sa vakarautaki me nei Motekai. Sa qai yali yani vakamalua na nona cudru na tui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
