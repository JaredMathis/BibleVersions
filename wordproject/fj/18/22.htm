<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jope, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jope</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai sauma o Ilivasi na Temanaiti, ka vaka: 
<br /><span class="verse" id="2">2 </span>"E dua beka na tamata me yaga vua na Kalou, E dina ga ni o koya sa vuku e na rawa ni yaga ga ki vua vakai koya? 
<br /><span class="verse" id="3">3 </span>E na ka marautaki beka vei Koya sa Kaukauwa ni o yalododonu? Se vakaiyau li kina o Koya ni o vakadodonutaka na nomu sala? 
<br /><span class="verse" id="4">4 </span>"E baleta beka na nomu rerevaki Koya e vunauci iko kina o Koya, ka ia na veilewai kei iko? 
<br /><span class="verse" id="5">5 </span>E sega beka ni ka levu na nomu ca? Ka sega ni muduki rawa na nomui valavala ca? 
<br /><span class="verse" id="6">6 </span>Ni o sa taura nai solisoli maivua na wekamu ka sega na vuna, ka luvata tani mai vei ira era luvawale na nodra i sulu. 
<br /><span class="verse" id="7">7 </span>O sega ni solia vei ira era oca na wai me ra gunu, o bureitaka talega na madrai vei ira era viakana. 
<br /><span class="verse" id="8">8 </span>Ia o koya na tamata qaqa e taukena na vanua, Ka sa tiko kina o koya na tamata dokai. 
<br /><span class="verse" id="9">9 </span>O a vakatalai ira lala yani na yada, kei na nodra kaukauwa na luve ni yali sa qaqiraki. 
<br /><span class="verse" id="10">10 </span>O koya oqo sa voliti iko kina nai cori, kei na rere e vakasauri sa vakaleqai iko, 
<br /><span class="verse" id="11">11 </span>Se na butobuto mo kakua ni rai rawa; Ka sa luvuci iko na wai levu. 
<br /><span class="verse" id="12">12 </span>"E sega li ni tiko na Kalou ena vanua cecere mai lomalagi? Ka mo raici ira na kalokalo yawa ki cake, e vakaevei na kedra cecere! 
<br /><span class="verse" id="13">13 </span>Ia o tukuna, 'Na cava e kila na Kalou? E rawa beka Vua me lewa mai na loma ni butobuto loaloa? 
<br /><span class="verse" id="14">14 </span>Sa tabonaki Koya na o loaloa, ka sega ni rai rawa kina o Koya, ka lako voli tu e na dela ni mokomokiti kei lomalagi.' 
<br /><span class="verse" id="15">15 </span>O na muria tiko beka ga na sala makawa o koya era a daulako kina na tamata ca, 
<br /><span class="verse" id="16">16 </span>O ira era ta sobu ni se bera na nodra gauna, o ira e kuitaki tani na nodra yavu ena waluvu? 
<br /><span class="verse" id="17">17 </span>Era a tukuna vua na Kalou, 'Mo ni lako tani vei keimami! Na cava beka e rawa ni cakava vei ira o Koya sa Kaukauwa?' 
<br /><span class="verse" id="18">18 </span>Ia e vakasinaita na nodra veivale e na ka vinaka; Ia na nodra i vakasala na tamata ca e yawa sara vei au. 
<br /><span class="verse" id="19">19 </span>"Era raica o ira na yalododonu ka ra marau, Ka ra dredrevaki ira o ira e sega na nodra cala: 
<br /><span class="verse" id="20">20 </span>'E dina ni ra sa ta sobu na keda meca, Ka sa vakamai e na buka waqa na ka kecega e vo tu vei ira.' 
<br /><span class="verse" id="21">21 </span>"Ia oqo mo vakaveiwekanitaki iko mada kei Koya, ka mo vakacegu; Oqori ena qai lako mai kina vei iko na vinaka. 
<br /><span class="verse" id="22">22 </span>Mo ciqoma, yalo vinaka, nai vakaro mai na Gusuna, Ka binia na nona Vosa ki yalomu. 
<br /><span class="verse" id="23">23 </span>Kevaka o sa lesu mai vei Koya sa Kaukauwa, o na tara cake; o na kauta tani vakayawa nai valavala ca mai na nomu vale laca. 
<br /><span class="verse" id="24">24 </span>O na qai vakadavora na nomu koula ena qele, Kei na koula ni Ofira e na maliwa ni veivatu ni wai drodro, 
<br /><span class="verse" id="25">25 </span>Io, o Koya sa Kaukauwa ena nomu koula kei na nomu siliva talei talega; 
<br /><span class="verse" id="26">26 </span>Ena gauna o ya o na qai rekitaki Koya sa Kaukauwa, ka tacake vua na Kalou. 
<br /><span class="verse" id="27">27 </span>O na qai vakacabora na nomu masu Vua, ena rogoci iko o Koya, ia o na qai vakayacora talega na ka o a yalataka. 
<br /><span class="verse" id="28">28 </span>O na vakaraitaka talega e dua na ka, Ena vakataudeitaki vei iko; Ia na rarama ena cilava na nomu sala. 
<br /><span class="verse" id="29">29 </span>Ni ra sa tabaki iko sobu, ka o qai tukuna, 'Na veilaveti cake e na lako ga mai!' Ena qai vakabula na yalomalumalumu o Koya. 
<br /><span class="verse" id="30">30 </span>O Koya ena vakabulai koya vakaidina sa cala; Io, ena vakabulai o koya ena savasava ni ligamu."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
