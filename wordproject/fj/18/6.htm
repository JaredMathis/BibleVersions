<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jope, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jope</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa o Jope, ka vaka: 
<br /><span class="verse" id="2">2 </span>"Sobo, me bau vakarautaki mada na bibi ni noqu rarawa, Me bau vakatauvatani vata e nai vakarau ni bibi kei na ka ca e yacovi au! 
<br /><span class="verse" id="3">3 </span>Ni sa bau bibi vakalevu sara ka mamada na nuku ni wasawasa â€“ o koya oqo sa rui totolo kina na noqu vosa. 
<br /><span class="verse" id="4">4 </span>Ni sa lau ki lomaqu na gasau i Koya sa Kaukauwa; Sa gunuva na yaloqu na kena gaga; Sa tuvai valu kivei au na ka rerevaki mai vua na Kalou. 
<br /><span class="verse" id="5">5 </span>Me tagi beka na asa kila ni sa tu na kena co, se me via tagi na bulumakau ni sa kana tiko? 
<br /><span class="verse" id="6">6 </span>E na laukana rawa beka na kakana velavela e sega ni vakamasina? Se kamikamica beka na weli ni yaloka? 
<br /><span class="verse" id="7">7 </span>Na yaloqu e bese ni tara na veika oqori; Era sa vaka na kakana velavela vei au. 
<br /><span class="verse" id="8">8 </span>"Oi, me dua mada na noqu kerekere, Me bau solia mada vei au na Kalou na ka au sa gadreva! 
<br /><span class="verse" id="9">9 </span>Me bau vinaka mada vua na Kalou me qaqiraki au; Me dodoka na Ligana ka tagutuvi au laivi! 
<br /><span class="verse" id="10">10 </span>Au na vakacegui tiko ga; e dina ga ni'u na qai vakaukauwataki au e na rarawa levu sara, ena sega ni vosota o Koya; Ni'u a sega ni vunia na vosa i Koya sa Yalosavasava. 
<br /><span class="verse" id="11">11 </span>"Na kaukauwa cava e tu vei au, me'u nuitaka? Se cava na noqui cavacava, me'u via vakabalavutaka kina na noqu bula? 
<br /><span class="verse" id="12">12 </span>E noqu kaukauwa beka na kaukauwa ni vatu? Se lewequ beka na varasa? 
<br /><span class="verse" id="13">13 </span>E sega beka ni tu ga e lomaqu na noqu i vukevuke? Se sa vakasavi tani li vei au na gumatua? 
<br /><span class="verse" id="14">14 </span>"Vei koya e vakararawataki, na loloma e dodonu me vakaraitaka o koya e wekana, Veitalia mada ga ke biuta o koya na rerevaki Koya sa Kaukauwa. 
<br /><span class="verse" id="15">15 </span>E ratou sai valavala vakailasu na wekaqu me vaka na soniwai, Me vaka ni sa drodro tani yani na wai mai na soniwai, 
<br /><span class="verse" id="16">16 </span>Sa buto ena vuku ni wai cevata, Ka sa takali yani kina na uca-cevata. 
<br /><span class="verse" id="17">17 </span>Ni sa katakata vakalailai, sa mudu na kena drodro; Ni sa katakata vakalevu, sa takali sara mai na kena yasana. 
<br /><span class="verse" id="18">18 </span>Nai lakolako ni nodra sala sa gole tani, E sega ni dua na vanua me ra cava kina ka ra sa rusa. 
<br /><span class="verse" id="19">19 </span>Na qiqi ni tamata mai Tema era vakaraica, o ira na daulakova na sala mai Sipa era sa vakanuinui tiko ena vukudra. 
<br /><span class="verse" id="20">20 </span>Era sa lomaleqa baleta ni ra a yalodei; Era sa lako yani kina ka ra sa veilecayaki. 
<br /><span class="verse" id="21">21 </span>Ia oqo dou sa ka walega, Dou sa raica na ka vakadomobula ia dou sa rere. 
<br /><span class="verse" id="22">22 </span>Au a tukuna beka, 'Dou kauta mai vei au e dua na ka?' Se, 'Dou solia nai solisoli ni veivaqumi e na vukuqu mai na nomudoui yau'? 
<br /><span class="verse" id="23">23 </span>Se, 'Dou vakabulai au mai na liga ni meca'? Se, 'Dou voli au mai na liga ni dauveivakasaurarataki'? 
<br /><span class="verse" id="24">24 </span>"Vakavulici au, ka'u na tarova na yamequ; Vakaraitaka vei au me'u kila na vanua au cala kina. 
<br /><span class="verse" id="25">25 </span>E vakaevei na kaukauwa ni vosa dodonu! Ia na cava beka e betena na nomudou veiba? 
<br /><span class="verse" id="26">26 </span>Dou nanuma beka mo dou vunauca na noqu vosa, kei na nona vosa e dua e lomaleqa tu, ni sa vaka na cagi? 
<br /><span class="verse" id="27">27 </span>Io, dou sa vakamalumalumutaki koya na luveniyali, ka vakalolovirataki koya na nomudoui tau. 
<br /><span class="verse" id="28">28 </span>Ia oqo me vinaka mada vei kemudou ni dou raici au; Ni'u na sega ni lasutaki kemudou. 
<br /><span class="verse" id="29">29 </span>Dou rogoca oqo, me kakua tiko na lewa vaka sega ni dodonu! Io, dou ciqoma ni noqu yalododonu ena tudei ga!. 
<br /><span class="verse" id="30">30 </span>Sa tiko beka na lewa vaka sega ni dodonu e yamequ? Au na sega beka ni vakila rawa na velavela ni ka au tovolea?</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
