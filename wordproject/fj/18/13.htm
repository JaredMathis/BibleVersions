<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jope, chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jope</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Raica, na mataqu sa raica na ka kecega oqo, Sa rogoca na daligaqu ka sa kila. 
<br /><span class="verse" id="2">2 </span>Na ka dou kila, au kila talega; Au sega ni ca sobu vei kemudou. 
<br /><span class="verse" id="3">3 </span>Ia au na viavosa vei Koya sa Kaukauwa, Au na vinakata me keirau veitarogi kei na Kalou. 
<br /><span class="verse" id="4">4 </span>Ia oi kemudou sa daubulia na lasu, Dou sa vuniwai e sega walega na betena. 
<br /><span class="verse" id="5">5 </span>Oi, ke dou tiko lo mada, Ena qai nomudou vuku sara ga oqori! 
<br /><span class="verse" id="6">6 </span>Dou rogoca mada na noqu vakatutusa, Ka vakarorogo ki na vakatakekere ni tebenigusuqu. 
<br /><span class="verse" id="7">7 </span>Dou na vosa ca beka ena vuku ni Kalou, Ka vosa vakaveivakaisini ena Vukuna? 
<br /><span class="verse" id="8">8 </span>Dou na vakaraitaka beka na nomudou totaki Koya? Dou na ia li na veileti ena vuku ni Kalou? 
<br /><span class="verse" id="9">9 </span>Ena vinaka beka ni sa vakasaqarai kemudou o Koya? Se rawa beka vei kemudou mo dou vakalialiai Koya, me vaka sa ia e dua vua na tamata? 
<br /><span class="verse" id="10">10 </span>Ena vunauci kemudou vakaidina o Koya, Kevaka dou sa vakadonui ira lo na tamata. 
<br /><span class="verse" id="11">11 </span>Ena sega beka ni vakarerei kemudou na Nona i tovo vakaturaga, se na sega ni kani kemudou na rerevaki Koya? 
<br /><span class="verse" id="12">12 </span>Na nomudou vosa vakaibalebale sa dravusa ga, Na nomudoui sasabai nai sasabai qele. 
<br /><span class="verse" id="13">13 </span>"Dou galu mada ga, ka laivi au me'u vosa, qai veitalia na cava me na yacovi au! 
<br /><span class="verse" id="14">14 </span>Na cava me'u katia kina na lewequ e batiqu, Ka taura e ligaqu na noqu bula? 
<br /><span class="verse" id="15">15 </span>Ke sa vakamatei au o Koya, ia au na vakararavi ga Vua. E vaka kina, au na vakadinadinataka na noqui valavala e Matana. 
<br /><span class="verse" id="16">16 </span>O Koya talega me noqui Vakabula, Ni sega na tamata dauveivakaisini me toro rawa vua. 
<br /><span class="verse" id="17">17 </span>Dou rogoca vakavinaka na noqu vosa, Kei na noqui tukutuku ena daligamudou. 
<br /><span class="verse" id="18">18 </span>Raica, oqo au sa vakarau tu ki na veilewai, Au sa kila ni'u na vakadonui. 
<br /><span class="verse" id="19">19 </span>O cei o Koya ena veilewai kei au? Ke'u na galu ga oqo, au na rusa. 
<br /><span class="verse" id="20">20 </span>"E rua ga na ka Mo ni kakua ni cakava vei au, Au na qai sega ni vunitaki au vei Kemuni; 
<br /><span class="verse" id="21">21 </span>Mo Ni kauta vakayawa tani vei au na Ligamuni, Me kakua talega ni vakarerei au na Nomuni rerevaki. 
<br /><span class="verse" id="22">22 </span>Mo ni kaci, au na qai rogo yani; Se me'u vosa mada, Mo ni qai rogo mai vei au. 
<br /><span class="verse" id="23">23 </span>E vica beka na noqu caka cala, kei na noqui valavala ca? Mo ni vakatakila vei au na noqu talaidredre kei na noqui valavala ca. 
<br /><span class="verse" id="24">24 </span>Na cava o ni vunia kina na Matamuni, Ka kilakasamataki au me'u Kemuni meca? 
<br /><span class="verse" id="25">25 </span>O ni na vakarerea beka na drau-ni-kau sa cagina vaka ka vaka? Ka vakasava na vu-ni-sila malai? 
<br /><span class="verse" id="26">26 </span>Ni o ni sa vola na kequi vola gaga, Ka vota me noqu na noqui valavala ca ni'u a cauravou. 
<br /><span class="verse" id="27">27 </span>O ni sa vesuka talega na yavaqu e nai vesu kau, ka vakaraica matua na noqui lakolako kecega. Ka biuta nai yalayala ni qeteqete ni yavaqu. 
<br /><span class="verse" id="28">28 </span>"Na tamata sa luca mai me vaka na ka sa vuca, Me vaka nai sulu sa kania na sarasara.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
