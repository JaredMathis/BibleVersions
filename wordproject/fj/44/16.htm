<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 16 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Nai lakolako oqo e la'ki yaco sara ki Tapi kei Lisitira. Ka raica, e dua na tisaipeli sa tiko kina, na yacana o Timoci, na tinana e Jiu ka marama lotu, ia na tamana ga e kai Kiriki. 
<br /><span class="verse" id="2">2 </span>Sa vinaka na kenai rogorogo vei ira taucoko na veiwekani mai Lisitira kei Ikoniomi. 
<br /><span class="verse" id="3">3 </span>Sa taleitaka sara ga o Paula me kauti koya a sa ciliva rawa e liu me baleti ira na Jiu ena yasana o ya, ni ra sa kila taucoko tiko ni kai Kiriki na tamana. 
<br /><span class="verse" id="4">4 </span>Ni rau lakova taucoko tiko na veikoro lelevu kece, e rau sa vakaraitaka sara tikoga vei ira na macala ni tukutuku ni bose, me baleti ira na kai Matanitu Tani ka a bosei mai Jerusalemi, vei ira nai apositolo kei ira na qase ni lotu. 
<br /><span class="verse" id="5">5 </span>Sa vakaukauwataki kina ena vakabauta nai soqosoqo lotu, ka tubu cake talega nai wiliwili ni tamata era lotu mai e veisiga. 
<br /><span class="verse" id="6">6 </span>Ni ratou lakovi Firijia yani kei na vanua vaka Kalatia sa tarova e kea vei ratou na Yalo Tabu meratou kakua ni vunautaka na vosa mai Esia. 
<br /><span class="verse" id="7">7 </span>Ratou sa sasaga meratou yaco ki Misia ka lako sara ki Picinia, qai vosa tale na Yalo Tabu me ratou sa yaco ga e kea. 
<br /><span class="verse" id="8">8 </span>E ratou sa mani lako siviti Misia ka lako sobu sara ki Tiroa. 
<br /><span class="verse" id="9">9 </span>Sa raica o Paula ni moce tu ena bogi e dua na raivotu. Ni tucake tu e dua na kai Masitonia ka vakamasuti koya tiko mai, ka vaka, "Mo lako mada mai ki Masitonia ka mai vukei keimami." 
<br /><span class="verse" id="10">10 </span>Ni sa raica oti na raivotu, vakasauri na nona sa vinakata me lako ki Masitonia, ni sa qai vakadeitaka ni Turaga e kacivi ratou me vunautaki mai kea nai tukutuku vinaka. 
<br /><span class="verse" id="11">11 </span>O koya oqo keitou sa vodoka e dua na waqa mai Tiroa ka soko vakadodonu sara ki Samoceresa, ena siga ka tarava ki Niapoli, 
<br /><span class="verse" id="12">12 </span>Mai kea ki Filipai edau vakasakiti sara na koro levu oqo, ka tiko ena yasana vaka Masitonia na koro oqo e qali kina matanitu levu o Roma keitou tiko e kea me vica tale na siga. 
<br /><span class="verse" id="13">13 </span>Ia ni sa Siga Tabu keitou dau lako yani ki na taudaku ni koro, ka lako sara kina bati ni uciwai ena vanua sa dau vakayacori tiko kina na masumasu; keitou veivakavulici ena vosa ni Kalou vei ira na marama era dau soqoni tiko kina. 
<br /><span class="verse" id="14">14 </span>E dua vei ira na yalewa sa rogoci keitou o Litia. A yalewa ni Ceataira ka dau volitaki sulu lokaloka, sa qarava makawa tiko mai o koya na Kalou. Sa dolava na Kalou na yalona me tugana kece kina o koya na vosa i Paula. 
<br /><span class="verse" id="15">15 </span>Ni sa papitaisotaki oti o koya kei ira na nona lewe ni vuvale, sa mai vakamasuti keitou, ka vaka, "Kevaka dou sa raica dina vei au ni'u dau yalodina vua na Turaga, dou lako mada mai ka mai tiko ena noqu vale." Sa cikevi keitou tikoga o koya me yacova ni keitou sa vakadonuya. 
<br /><span class="verse" id="16">16 </span>Ena dua na gauna ni keitou lako kina vanua sa dau caka kina na masumasu, keitou qai sota kei na dua na goneyalewa sa curumi koya tu e dua na yalo ni daurairai, edau vakavutuniyautaka sara vakalevu na nona turaga ena parofisai vakailasu. 
<br /><span class="verse" id="17">17 </span>Na goneyalewa oqo sa muri Paula kei keitou tiko, ena nona kacivaka, ka vaka, "Oiratou na tamata oqo e ratou sai talatala ni Kalou cecere sara, e ratou mai vunautaka tiko vei keda na sala ni veivakabulai." 
<br /><span class="verse" id="18">18 </span>Ena veisiga taucoko sa dau kacivaka tiko vaka oqo na goneyalewa, ia sa vakararawataki Paula sara vakalevu na vosa sa cavuta tiko, sa qai vuki vua na yalo ca oqo o Paula ka tukuna, "Au sa vakaroti iko ena yaca i Jisu Karisito mo lako tani mai vua." Ena auwa vata tikoga o ya sa lako tani kina na yalo ca oqo. 
<br /><span class="verse" id="19">19 </span>Ia ni sa raica na nona turaga na goneyalewa oqo, ni sa yali tani na ka e ratou dau vutuniyau tiko kina, e ratou sa tauri Paula kei Sailasa vakaukauwa, ka yarataki rau yani kina vanua ni veivoli vei ira na veiliutaki. 
<br /><span class="verse" id="20">20 </span>Era sa qai kauti rau kina mataveilewai, ka tukuna, oi rau na tamata oqo e rau Jiu, ka rau sa vakacala vakalevu na koro levu oqo. 
<br /><span class="verse" id="21">21 </span>"E rau sa mai vakavulica tale tikoga e dua nai tovo vou ka veisaqasaqa kei na lawa ni matanitu levu oqo o Roma." 
<br /><span class="verse" id="22">22 </span>Era sa tucake na lewe vuqa ka cicivi rau yani; era luvata tani na nodra i sulu o ira na turaga ni lewa, ka vakarota me rau mokulaki ena kau. 
<br /><span class="verse" id="23">23 </span>Ni rau sa vakanakuitaki oti vakaukauwa, era sa qai biuti rau kina loma ni vale ni veivesu, era sa vakaroti koya nai vakatawa ni vale ni veivesu, kevaka me rau dro ena vakamatei. 
<br /><span class="verse" id="24">24 </span>Ni tu vua na lewa, sa biuti rau sara ga ena rumu duadua ka tiko sara eloma, sa vesuka vata vakaukauwa na yavadrau kei na dua na kaukamea ni rumu o ya. 
<br /><span class="verse" id="25">25 </span>Ia ni sa lomaloma ni bogi na vanua sa masu ka lagasere vua na Kalou o Paula kei Sailasa, era sa vakarogoci rau o ira na kaivesu. 
<br /><span class="verse" id="26">26 </span>Ka vakasauri ga sa yaco e dua na uneune levu, e yavalati sara ga na yavu e toka kina na vale ni veivesu; ka vakasauri talega na kena sa tatadoladola na vei katuba kecega kei na kena sa tasere talega na kedra I vesu kecega. 
<br /><span class="verse" id="27">27 </span>A sa yadra mai na moce nai vakatawa ni vale ni veivesu, ka raica ni sa tadola kecega na katuba ni vale ni veivesu, sa kila o koya ni ra sa dro kece na kaivesu, sa sega tale ni bera nona sa ucuna mai na nona i seleiwau me sa vakamatei koya ga kina. 
<br /><span class="verse" id="28">28 </span>Ia sa kaci mai ena domo levu o Paula, ka vaka, "Mo kakua ni vakamatei iko, ni keimami se tiko taucoko ga oqo." 
<br /><span class="verse" id="29">29 </span>Sa kaciva o koya me kau mada mai e dua na cina, sa cici yani ena sautanini ka tekiduru sobu e matadrau o Paula kei Sailasa. 
<br /><span class="verse" id="30">30 </span>Sa kauti rau ki tuba, ka vakamamasu vei rau ka vaka, "Oi kemudrau saka na turaga, a cava me'u na cakava me'u bula kina?" 
<br /><span class="verse" id="31">31 </span>E rau tukuna vua, "Mo vakabauta na Turaga o Jisu Karisito, o na vakabulai kina o iko, kei ira taucoko nomu lewe ni vuvale." 
<br /><span class="verse" id="32">32 </span>E rau sa wasea vua na vosa ni Turaga vei ira talega era tiko e nona vale. 
<br /><span class="verse" id="33">33 </span>Ena bogi tikoga o ya sa kauti rau o koya ka la'ki savata vinaka na mawe ni nodrau mavoa. Ka sa papitaisotaki sara ga o koya kei ira kece nona lewe ni vuvale. 
<br /><span class="verse" id="34">34 </span>Sa kauti rau ki nona vale, ka cakava e dua na magiti levu vei rau, ni sa rui rekitaka vakalevu na nona sa mai vakabauta na Kalou kei ira na nona lewe ni vuvale. 
<br /><span class="verse" id="35">35 </span>Ni sa mataka cake sa talatala yani na mataveilewai vei iratou na ovisa, ka vaka, "Me rau sa sereki na tamata oqori me rau lako." 
<br /><span class="verse" id="36">36 </span>Sa tukuna na vosa oqo nai vakatawa ni vale ni veivesu vei Paula, ka vaka, ratou sa veitalai tiko mai na mataveilewai mo drau sa sereki. O koya oqo mo drau sa lako, ka lako yani ena vakacegu. 
<br /><span class="verse" id="37">37 </span>Ia sa tukuna vei ira o Paula, "Ena sega ni rawa mera cakava vaka oqo vei keirau! Ni ra mokulaki keirau ena matadra na lewe vuqa ka ra biuti keirau kina vale ni veivesu, ni se bera mada ga na veilewai keirau vola kawa bula i Roma, ia oqo era sa qai via sereki keirau vuni me kua ni dua me kila? Me ra lako sara ga mai, mera mai sereki keirau." 
<br /><span class="verse" id="38">38 </span>Na vosa oqo era la'ki tukuna na ovisa kina mataveilewai, ni ra sa rogoca ni rau kai Roma era sa rere vakalevu sara. 
<br /><span class="verse" id="39">39 </span>Era sa lako mai, ka mai kere veivosoti vei rau kei na nodrau sa kerei vakabibi me rau sa lako ki tautuba, me rau kakua tale ni tiko ena loma ni koro. 
<br /><span class="verse" id="40">40 </span>E rau sa lako tani mai vale ni veivesu ka la'ki veisiko ena vale nei Litia; na vanua era dau soqoni kina na veiwekani, rau vunau ni veivakayaloqaqataki vei ira, rau sa qai lako yani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
