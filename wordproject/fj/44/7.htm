<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai tarogi koya na bete levu, "E dina tiko li na veika o sa beitaki tiko kina?" 
<br /><span class="verse" id="2">2 </span>Sa qai sauma o koya ka vaka, dou vakarogoci au mada ena veika oqo oi kemudou na mataveiwekani kei na qase, na Kalou vakaiukuuku sa rairai vua na tamada o Eparaama ni se tiko mai Mesopotamia, ni bera nona la'ki tiko ki Arana, 
<br /><span class="verse" id="3">3 </span>A sa tukuna vua, "Mo lako tani mai ena nomu vanua kei ira talega na wekamu ka lako kina dua na vanua au na vakatakila vei iko." 
<br /><span class="verse" id="4">4 </span>Sa qai biuta mai o koya na vanua o Kalatia ka la'ki tiko ki Arana, mai kea sa qai la'ki mate kina o tamana, na Kalou sa qai kauti koya mai me mai vakatikotiko ena vanua dou sa mai tawana tu ni kua. 
<br /><span class="verse" id="5">5 </span>E sega ni dua na tiki ni qele e solia vua na Kalou me nona i votavota, e sega sara ga ni bau dua na tikini qele lailai me bau nona, ia sa yalataka ga vua ni na taukena na vanua taucoko na nona kawa, ka dina mada ga ni sega tu na luvena. 
<br /><span class="verse" id="6">6 </span>Ia sa tukuna na Kalou ni na vaka oqo na kenai lakolako: ni ra na tiko vulagi na nona kawa ena vanua sa sega ni nodra era na qai kau vakabobula me ra vakararawataki me va na drau na yabaki. 
<br /><span class="verse" id="7">7 </span>Na matanitu era na bobula kina, Au na lewa, sa tukuna na Kalou, ni oti o ya era na qai sereki mai mera qaravi Au ena vanua oqo. 
<br /><span class="verse" id="8">8 </span>Sa qai vakayacora na Kalou vei Eparama na veiyalayalati ni veicilivi; sa cilivi Aisake o Eparama na tamana ni oti e walu na siga; e cakava vaka kina o Aisake vua na luvena o Jekope, o Jekope e cakava vaka kina vei ira na lewe tini karua na patereaki. 
<br /><span class="verse" id="9">9 </span>O ira na patereaki, era dau vuvutaki Joseva ka vakavuna nodra volitaka ki Ijipita, ia na Kalou sa tikovata kei koya, 
<br /><span class="verse" id="10">10 </span>Sa vakabulai koya mai na veika rarawa taucoko e sotava, sa totaki koya na Kalou ka solia vua na yalo ni vuku me tucake kina ena mata i Fero, na tui Ijipita, sa lesi kina o koya me kovana e Ijipita taucoko, ka me lewa talega na nodra cakacaka na tiko e na vale ni tui. 
<br /><span class="verse" id="11">11 </span>Sa qai yaco e dua na dausiga kei na dua na gauna ni takiveiyaga ena vanua o Ijipita kei Kenani, sa sega ni dua na vanua mera kune kakana kina o ira noda qase. 
<br /><span class="verse" id="12">12 </span>"Ia ni sa rogoca o Jekope ni sa tiko mai Ijipita na sila, sa qai talai ira na noda qase mera lako mada e liu ki Ijipita, 
<br /><span class="verse" id="13">13 </span>Ena kena i karua ni nodra lesu tale ki Ijipita sa qai vakaraitaki koya o Joseva vei ira na tuakana, ka sa vakaraitaki talega na matavuvale i Joseva vei Fero. 
<br /><span class="verse" id="14">14 </span>Sa qai veitalai o Joseva me la'ki kau mai o Jekope na tamana kei ira kece nona lewe ni vuvale, ka rauta tiko ni ra lewe vitusagavulu ka lima. 
<br /><span class="verse" id="15">15 </span>Sa qai lako sobu ki Ijipita o Jekope; a sa mate mai kea o koya kei ira na noda qase. 
<br /><span class="verse" id="16">16 </span>Na yagodra e kau lesu ki Sikemi mera la'ki buluti ena i bulubulu sa volia oti tu o Eparama, ena vica na tiki ni siliva vei ira na luvei Emori mai Sikemi. 
<br /><span class="verse" id="17">17 </span>"Ia ni sa qai roro tiko mai na gauna sa vosa ni yalayala ka bubului kina na Kalou vei Eparama, sa qai tubu cake vakatotolo na kedra i wiliwili ena nodra tiko mai Ijipita, 
<br /><span class="verse" id="18">18 </span>"Me yacova ni sa buli tale e dua tani na tui ka sega ni kilai Joseva. 
<br /><span class="verse" id="19">19 </span>"Na tui oqo sa qai bukia na vere me baleti ira na kai noda, sa qai vakasaurarataki ira na noda qase me ra vakacakacakataki talega o ira na gone lalai me rawa ni ra mate kina. 
<br /><span class="verse" id="20">20 </span>"Ena gauna vata oqo sa sucu mai kina o Mosese, a sa mata vinaka sara, ka taleitaki koya na Kalou sa vula tolu nona susugi cake mai ena vale nei tamana. 
<br /><span class="verse" id="21">21 </span>Ni sa sega ni vunitaki rawa sa biu me vakacirimi i wai ena waqa kuta, sa kunea na luvei Fero goneyalewa ka susuga me luvena. 
<br /><span class="verse" id="22">22 </span>Sa vakavulici o Mosese ena vuku vaka Ijipita, sa tamata vakatulewa matau ena vosa kei na cakacaka. 
<br /><span class="verse" id="23">23 </span>Ni sa yacova mai na yabaki vasagavulu, sa navuca e lomana me la'ki sikovi ira mada na wekana, o ira na luve i Isireli. 
<br /><span class="verse" id="24">24 </span>Sa raica o koya ni dua na wekana sa mokulaki tiko mai vua na kai Ijipita sa vakamatea o koya na tamata sa veimoku. 
<br /><span class="verse" id="25">25 </span>Sa nanuma o koya ni ra sa kila na wekana ni sa yaco na veisereki ni Kalou ena ligana, ia era sega sara ga ni kila. 
<br /><span class="verse" id="26">26 </span>Ena siga ka tarava e lako yani ka baci tarovi rau e lewe rua e rau veivala tiko, e tukuna vei rau, cava drau sa veivala kina ni drau sa veiwekani dina? 
<br /><span class="verse" id="27">27 </span>Ia e dua vei rau sa veivala tiko sa biligi koya tani na wekana rau sa veivala tiko, ka tukuna mai vua, o cei sa lesi iko mo mai neimami liuliu mo via lewai keimami? 
<br /><span class="verse" id="28">28 </span>O baci via vakamatei au talega, me vaka na nomu vakamatea na kai Ijipita ena noa? 
<br /><span class="verse" id="29">29 </span>Na vosa oqo. E vakavuna sara ga me dro kina o Mosese ki Mitiani me la'ki tiko kina, e rua na luvena e qai la'ki sucu kina. 
<br /><span class="verse" id="30">30 </span>"Ni sa oti e vasagavulu na yabaki, sa qai rairai vua na agilosi i Jiova ena yameyame ni bukawaqa mai na dua na vuni kau sa kama tiko, oqori ena vanua talasiga mai na ulunivanua o Saineai. 
<br /><span class="verse" id="31">31 </span>Ni sa raica o Mosese na ka oqo, erui kidroataka vakalevu ka vinakataka me vakadikeva vinaka, sa qai rogo mai na domo ni Turaga, 
<br /><span class="verse" id="32">32 </span>Ka vaka, oi Au na nodra Kalou na nomu qase â€“ na Kalou i Eparaama, na Kalou i Aisake kei na Kalou i Jekope. Sa sautanini o Mosese ka sega ni vinakata me raica. 
<br /><span class="verse" id="33">33 </span>Sa qai vosa mai vua na Turaga, luvata tani na nomu i vava mai na yavamu, ni sa qele tabu na vanua o tucake tu kina. 
<br /><span class="verse" id="34">34 </span>"Au sa raica dina na nodra rarawa na noqu tamata mai Ijipita; Au sa rogoca na nodra vutugu, Au sa lako sobu mai kina oqo me'u vakabulai ira, oqo mo lako mai, Au na talai iko ki Ijipita." 
<br /><span class="verse" id="35">35 </span>O Mosese oqo era sa cata mada mai; ni ra tukuna, o cei sa lesi iko mo mai liutaki keimami? O Mosese sara ga sa tala na Kalou mena liutaki ira, ka me nodra i vakabula talega, ena ligana na agilosi ka rairai vua mai na kau sa kama tiko. 
<br /><span class="verse" id="36">36 </span>Sa qai sereki ira tani mai o koya, ena nona cakava na ka e veivakurabuitaki kei na veivakatakilakila eso ena vanua oijipita, kei na loma ni wasawasa damudamu ka vaka talega ena vanua dravuisiga ena loma ni vasagavulu na yabaki. 
<br /><span class="verse" id="37">37 </span>O Mosese tikoga oqo sa tukuna oti vei ira na Isireli, o Jiova na nomudou Kalou ena vakatubura cake mai vei kemudou na mataqali i Isireli e dua na Parofita me vakataki Au, ka dou na vakarorogo vei Koya. 
<br /><span class="verse" id="38">38 </span>O koya dina sa dauniveisorovaki tiko kei ira vata tukuna na Agilosi, vei ira noda qase na Isireli mai na Ulunivanua o Saineai, ka soli kina vua na vunau ni Kalou â€“ sai koya na vosa bula me noda, 
<br /><span class="verse" id="39">39 </span>"O ira na noda qase era sega ni via talairawarawa vua, sa dua na ka nodra cati koya, kei na yalodra sa dodomo lesu tikoga ki Ijpita, 
<br /><span class="verse" id="40">40 </span>"Era tukuna vei Eroni, me bulia e dua na nodra Kalou me liutaki ira; ni o Mosese na tamata e la'ki kauti ira tani mai Ijipita, sa yali e sega ni macala sa lako tu kivei. 
<br /><span class="verse" id="41">41 </span>Era sa qai bulia ena siga o ya e dua na luve ni bulumakau,mera sa qarava kina na matakau, sa dua na ka nodra marautaka na cakacaka ni ligadra. 
<br /><span class="verse" id="42">42 </span>Sa gole tani mai vei ira na Kalou, ka solia vei ira mera sa qarava na veika vakalomalagi, me vaka sa volai ena nodra i vola na parofita: Oi kemudou na yavusa i Isireli, dou sa vakacabora li vei Au na i soro manumanu mai na vanua dravuisiga ena loma ni vasagavulu na yabaki? 
<br /><span class="verse" id="43">43 </span>Dou kauta talega na valelaca sa dau tiko kina o Moloke,kei na kalokalo na nomudou kalou o Remani, na kedra i vakatakarakara matakau mo dou la'ki soro kina; na ka oqo Au na kauti kemudou kina vakabobula me yacovi Papiloni. 
<br /><span class="verse" id="44">44 </span>O ira noda qase era kauta vata tiko kei ira na valevakacevaceva ni ra lako tu ena vanua dravuisiga, sa vakaraitaki oti vei Mosese nai valavala ni nodra torova na Kalou ena vale vakacevaceva oqo. 
<br /><span class="verse" id="45">45 </span>Na gauna sa veiliutaki kina o Josua, era kauta vata tikoga mai na vale vakacevaceva oqo, ena kena valuti na veimatanitu tani mai vua na Kalou, ena matadra na noda qase, e tikoga me yacova sara mai na gauna i Tevita, 
<br /><span class="verse" id="46">46 </span>Sa vakalouvinakataki koya vakalevu na Kalou,ka sa kerea kina me tara e dua na vale tudei me nona na Kalou i Jekope. 
<br /><span class="verse" id="47">47 </span>"Ia sa qai tara na vale oqo o Solomoni. 
<br /><span class="verse" id="48">48 </span>O koya na Kalou sa cecere oqo, e sega ni mai tiko ena vale ni lotu eda tara, me vaka sa tukuna na parofita: 
<br /><span class="verse" id="49">49 </span>Sa noqui tikotiko vakaturaga o lomalagi, kei vuravura sai tutu ni yavaqu, na vale cava dou na tara me noqu? Sa tukuna na Turaga, se na vanua cava me na noqu i vakavakacegu? 
<br /><span class="verse" id="50">50 </span>Sa sega li ni cakava na ka kecega oqori na Ligaqu? 
<br /><span class="verse" id="51">51 </span>Oi kemudou na lomaqa ka sega ni cili na yalomudou kei na daligamudou! Dou sa dau vorata tikoga na Yalo Tabu; me vaka era sa dau cakava na nomudou qase, dou sa cakava tale tiko. 
<br /><span class="verse" id="52">52 </span>O cei mada vei ira na parofita era sega ni bau vakararawataka o ira nomudou qase? Era vakamatei ira mada ga o ira na tukuna tiko mai ni na lako mai e dua na yalododonu, o koya dou sa qai solia yani oqo me vakamatei, 
<br /><span class="verse" id="53">53 </span>"Oi kemudou sa taura oti nai vunau mai na ligadra na agilosi, dou qai sega ni maroroya vinaka." 
<br /><span class="verse" id="54">54 </span>Ni ra sa rogoca na vosa sa tukuni vei ira, sa laucoka na yalodra, era sa quru bati vua. 
<br /><span class="verse" id="55">55 </span>Ia o koya, ni sa vakasinaiti tu ena Yalo Tabu, sa rai matua ki lomalagi ka raica nai ukuuku ni Kalou kei Jisu ni tucake tu ena ligai matau ni Kalou, 
<br /><span class="verse" id="56">56 </span>Sa qai tukuna vei ira, "Raica! au sa raici lomalagi ni sa tadola tu kei na Luve ni Tamata sa tucake tu ena liga i matau ni Kalou!" 
<br /><span class="verse" id="57">57 </span>Era sa qolouvaki koya ena domolevu ka ra sogota na qara ni daligadra, era sa qai cicivi koya yani; 
<br /><span class="verse" id="58">58 </span>Era sa tauri koya ka yarataka kina i bili ni koro, ka vakavirika ena vatu. O ira na matabose e cake era vakaitavi kina, era sa qai luvata na nodra kote ka vakatora kina yavana e dua na cauravou na yacana o Saula. 
<br /><span class="verse" id="59">59 </span>Ni ra sa botolaka vei Sitiveni na vatu, sa masu o koya vua na Kalou ka tukuna, "Turaga Jisu, ni taura na yaloqu." 
<br /><span class="verse" id="60">60 </span>Sa qai tekiduru o koya ka vosa tagitagi ena domo levu, "Turaga ni kakua ni cudruvi ira ena i valavala ca oqo." Ni sa cavuta oti na vosa oqo, sa qai moce yani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
