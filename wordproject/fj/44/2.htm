<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa qai yaco dina mai na siga ni Penitiko, o ira kecega oqo era sa tiko lomavata ka yalovata ena dua na yasana. 
<br /><span class="verse" id="2">2 </span>Sa vakasauri e dua na rorogo sa rogo mai lomalagi, sa vaka na cagi covulaca kaukauwa, a sa vakasinaita na loma ni vale taucoko ena vanua era dabe tiko kina. 
<br /><span class="verse" id="3">3 </span>Sa basika vei ira na ka sa vaka na yameyame ni buka sa veisebayaki, sa mai toka vakaadua ga vei ira. 
<br /><span class="verse" id="4">4 </span>Era sa vakasinaiti kecega ena Yalo Tabu, era sa tekivu mera vosataka na veivosa tani eso, me vaka sa solia vei ira na Yalo Tabu mera cavuta. 
<br /><span class="verse" id="5">5 </span>O ira kece na Jiu era tamata lotu, ka ra tu ena veivanua kece e ruku i lomalagi, era soqoni vata yani e Jerusalemi ena siga o ya. 
<br /><span class="verse" id="6">6 </span>Ni ra sa rogoca yani na rorogo duatani oqo, era sa lako vata mai me ra mai raica, e ka ni kurabui vei ira ni ra rogoci ira na tisaipeli ni ra vosataka tiko na vosa mai na vanua era cavutu mai kina. 
<br /><span class="verse" id="7">7 </span>Era kurabui ka qoroqoro, era veitarogi vakai ira ka vaka,era sega beka ni kai Kaleli o ira era vosa tiko oqo? 
<br /><span class="verse" id="8">8 </span>Vakacava na vosa eda sa mai rogoca tiko oqo, na vosa mai na noda vanua eda dui sucu vata mai? 
<br /><span class="verse" id="9">9 </span>"O ira na kai Paricia, kei Mitia kei Ilama kei ira sa tiko mai Mesopotemia kei Jutia kei Kapatosia, mai Ponito kei Esia, 
<br /><span class="verse" id="10">10 </span>Mai Firijia, kei Pamifilia, mai Ijipita, kei na yasayasa vaka Lipea e voleka ki Kirini, kei ira na vulagi mai Roma, o ira na Jiu kei ira na sa tavuki kina lotu vaka Jiu, 
<br /><span class="verse" id="11">11 </span>"O ira na kai Kiriti kei Arepea â€“ eda rogoca taucoko ni ra cavuta tiko ena noda vosa o ira na tamata oqo, na cakacaka mana levu ni Kalou." 
<br /><span class="verse" id="12">12 </span>"Era sa tucake tu ga ena kurabui ka veilecayaki, era veitukunayaka vaka ira, "a cava nai balebale ni ka oqo?" 
<br /><span class="verse" id="13">13 </span>Ia sa so vei ira e vakalialia era tukuna, "era sa mateni ena waini vou."  Na Vunau I Pita  
<br /><span class="verse" id="14">14 </span>Ia sa qai tucake o Pita, kei ira na lewe tinikadua, ka kacivaka vakadomoilevu vei ira na lewe vuqa, ka vaka, oi kemudou na kai Jutia kei kemuni kece sa tiko e Jerusalemi, mo dou kila na ka oqo, ka rogoca matua na noqu vosa. 
<br /><span class="verse" id="15">15 </span>"O ira oqo era sa sega ni mateni, me vaka na ka dou nanuma, ni se qai ciwa ga oqo na kaloko ena mataka. 
<br /><span class="verse" id="16">16 </span>"Ia na ka oqo sa tukuna tiko mai na parofita o Joeli: 
<br /><span class="verse" id="17">17 </span>Ni na yaco ena gauna mai muri,sa tukuna na Kalou, Au na sovaraka na Yaloqu kivei ira na tamata kecega; Era na parofisai kina o ira nomudou gonetagane kei na goneyalewa, Era na raica na raivotu o ira nomudou cauravou, o ira nomudou qase era na tadrataka na tadra eso. 
<br /><span class="verse" id="18">18 </span>Io vei ira na tagane kei na yalewa dauveiqaravi Au na sovaraka vakatautauvata vei ira na Noqu Yalo Tabu ena gauna o ya; era na qai parofisai kina. 
<br /><span class="verse" id="19">19 </span>Au na vakaraitaka eso na ka e veivakurabuitaki mai lomalagi e cake, kei na vuravura era eso nai vakatakilakila: na dra kei na bukawaqa kei na o kubou. 
<br /><span class="verse" id="20">20 </span>Ena vakabutobutotaki na matanisiga, na vula ena vaka na roka ni dra,oqo ni se bera na siga ni Turaga, sa namaki ka levu vakaidina. 
<br /><span class="verse" id="21">21 </span>Ia ena yaco o koya yadua ena kaciva na yaca i Jiova ena vakabulai." 
<br /><span class="verse" id="22">22 </span>"Dou rogoca mada na vosa oqo oi kemudou na Isireli, o Jisu na kai Nasareci na Tamata sa vakaraitaki koya kina na Kalou ena kemudou maliwa, ena vei cakacaka mana eso, veivakurabuitaki eso kei na veivakatakilakila lelevu eso, me vaka dou sa kila vinaka â€“ 
<br /><span class="verse" id="23">23 </span>Na Tamata oqo dou qai vakota kina kauveilatai me wili vata kei ira na tamata cala, ia o koya sa solia vei kemudou na Kalou ena nona lewa vuku kei na nona i naki; 
<br /><span class="verse" id="24">24 </span>Na Kalou vakaikoya qai vakaturi koya cake, me sereki kina nai vau kaukauwa ni mate, baleta ni sega ni dodonu me vauci tiko kina o koya. 
<br /><span class="verse" id="25">25 </span>"O Tevita e a tukuni koya mai ka vaka: au a raici Jiova tikoga ni sa tu e mataqu, ni sa tu o koya ena ligaqu i matau, au na sega kina ni rerevaka e dua na ka. 
<br /><span class="verse" id="26">26 </span>O koya oqo sa reki tiko kina na yaloqu, ka vakavinavinaka tikoga kina na yamequ, ni'u sa kila kevaka sa vakacegu yani na bula ena vuravura oqo,sa tu na noqu i nuinui. 
<br /><span class="verse" id="27">27 </span>O ni na sega ni biuti au kina nodra vanua na mate (Etesi), se Mo ni vakatara na Luvemuni Yalosavasava me vuca mai na yagona. 
<br /><span class="verse" id="28">28 </span>O ni sa vakatakila mai vei au na sala kina bula; ka vakasinaiti au ena reki sega ni cavuti rawa, mai na Nomuni serau." 
<br /><span class="verse" id="29">29 </span>Vei kemudou na veiwekani, me'u vakamatatataki Tevita na tamada vei kemudou, o koya e mate ka bulu, na nona i bulubulu e se tu vinaka sara tu ga oqo me yacova mai na siga e daidai. 
<br /><span class="verse" id="30">30 </span>"Ni o koya e dua na parofita ka sa tukuna tiko mai na yalayala kei na vosa bubului ni Kalou vei koya, ni na tubu mai ena nona kawa na Karisito, o koya ena qai mai dabeca nai dabedabe vakaturaga (nei Tevita)." 
<br /><span class="verse" id="31">31 </span>"E raica tu mai vakayawa o koya na ka oqo, ena nona tukuna ni o Karisito ena tucake tale mai na mate, ena sega ni biu tu mai Etesi, se na yagona me vuca mai." 
<br /><span class="verse" id="32">32 </span>"O Jisu oqo sa vakaturi koya cake na Kalou, ka keitou sa tu oqo me kena i vakadinadina. 
<br /><span class="verse" id="33">33 </span>Ena gauna oqo sa dabe tiko kina o koya ena i dabedabe vakaturaga mai lomalagi ena yasa ni Kalou, me vaka na ka sa yalataka, sa solia mai kina na kaukauwa vua o Tamana me baleta na Yalo Tabu, ka sa sovaraka mai o koya na Yalo Tabu, me vaka dou sa mai raica ka rogoca. 
<br /><span class="verse" id="34">34 </span>E sega ni lako cake ki lomalagi o Tevita, ia sa tukuna mai o koya: "sa tukuna o Jiova vua na noqu Turaga, mo mai Dabe ena yasaqu i matau, 
<br /><span class="verse" id="35">35 </span>Me'u na biuti ira sobu na kemu meca mei butubutu ni Yavamuni." 
<br /><span class="verse" id="36">36 </span>"O koya oqo, me kila sara kina na mataqali taucoko e Isireli, o Jisu oqo, o koya dou a vakota kina kauveilatai, sa lesia na Kalou me Turaga ka Karisito talega." 
<br /><span class="verse" id="37">37 </span>Ni ra sa rogoca oqo, sa lausua na yalodra, era sa tukuna vei Pita kei ira na vo ni apositolo, "Isa kemudou na veiwekani, a cava me Keimami na kitaka?" 
<br /><span class="verse" id="38">38 </span>Sa qai tukuna vei ira o Pita, "Dou veivutuni, ka papitaisotaki taucoko ena yaca i Jisu Karisito me bokoci kina na nomudou i valavala ca; dou na qai rawata talega kina nai solisoli ni Yalo Tabu. 
<br /><span class="verse" id="39">39 </span>"Na vosa yalayala oqo me baleti kemudou kei ira na luvemudou, kei ira era yawa tu mai, o ira vakaaduaga sa kaciva na Kalou ka noda Turaga.   
<br /><span class="verse" id="40">40 </span>Sa vosa tale tiko e na so nai vakamacala ka veivakadreti tiko vei ira, ka vaka, "Mo dou solia nomudou bula, mo dou bula kina mai na tabatamata ca oqo." 
<br /><span class="verse" id="41">41 </span>O ira sa vakabauta na nona i vunau, era sa papitaisotaki sara ena siga o ya; ka sa kuri kina vei ira sa lotu tiko, e rauta ni ra lewe tolu na udolu na tamata. 
<br /><span class="verse" id="42">42 </span>Era sa daugumatua e veisiga nodra veiwaseitaka nai vakavuvuli nodra nai apositolo kei na nodra tiko vakalomavata, ni ra dovia na madrai (sakaramede), kei na masumasu. 
<br /><span class="verse" id="43">43 </span>O ira kecega oqo era sa rere ni torova na ca, sa levu kina na ka e veivakurabuitaki kei nai vakatakilakila lelevu era sa kitaka o ira nai apositolo. 
<br /><span class="verse" id="44">44 </span>O ira kecega sa vakabauta sa sega ni mudu na nodra dau vakasoqoni vata, sa sega ni dua me tukuna ni sa nona nai yau,sa nodra kece na ka e nona. 
<br /><span class="verse" id="45">45 </span>Era volitaka na nodra qele kei na nodra i yau, era qai vota vei ira era leqa tu kei na i colacola e so. 
<br /><span class="verse" id="46">46 </span>Ena veisiga era lomavata mera guta na vale ni soro, era sota ena veivale mera dovi madrai, ni ra kania na kedra kakana sa dua na ka na levu ni nodra marautaka kei na vakavinavinaka. 
<br /><span class="verse" id="47">47 </span>Ni ra sa vakavinavinaka tiko vua na Kalou era sa cici ga mai na tamata kecega ena nodra taleitaki ira. Ia na Kalou sa vakaikuritaka tikoga nai wiliwili ni tamata e veisiga kina i soqosoqo lotu era sa vakabulai tiko mai.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
