<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena nodrau tiko mai Anitioki o Paula kei Panapasa,eso na tamata era lako sobu mai Jutia ka mai vakatavuvulitaka vei ira na veiwekani, ka vaka, "Kevaka mo dou na sega ni cili me vaka na vunau i Mosese, ena sega ni rawa mo dou na vakabulai." 
<br /><span class="verse" id="2">2 </span>E rau veileti ka veivosaki sara kina vakaukauwa kei ira o Paula kei Panapasa, era sa mani veilesi kina nai soqosoqo lotu me sa digitaki o Paula kei Panapasa kei na vica na turaga, me ratou sa na kauta cake nai vakavuvuli oqo, vei ira na apositolo kei ira na qase ni lotu mai Jerusalemi, se cava na nodra vakatulewa. 
<br /><span class="verse" id="3">3 </span>Era sa qai mai veitalatala vei iratou o ira nai soqosoqo lotu ena nodratou i lakolako ki Jerusalemi, e ratou lako curumi Finiasi kei Samaria mera sikovi mai kina na lewe ni lotu, e ratou tukuna vei ira ni sa levu na kai Matanitu Tani era sa lotu, nai tukutuku oqo sa ka ni reki sara vei ira. 
<br /><span class="verse" id="4">4 </span>Ni sa yaco mai nai lakolako ki Jerusalemi, era sa wawa tu mai ena veikidavaki o ira nai soqosoqo lotu, ira nai apositolo kei ira na qase ni lotu; e rau vakaraitaka sara vei ira nai tukutuku ni nodrau cakacaka kei na nodrau sarava na liga ni Kalou. 
<br /><span class="verse" id="5">5 </span>Ia eso vei ira sa mai lotu era se semati ira tu ga ena bula ni Farisi, era sa tucake, ka tukuna, "O ira oqori e dodonu mera cilivi, me vakaroti vei ira me kakua ni kau tani na Vunau i Mosese me maroroi tikoga." 
<br /><span class="verse" id="6">6 </span>Na leqa oqo sa dua ga kina nodrau bose vata nai apositolo kei na qase ni lotu me ratou dikeva matua mada. 
<br /><span class="verse" id="7">7 </span>Ni sa rui levu na kena veivosakitaki tiko, sa tucake o Pita ka tukuna: Kemudou na veiwekani, dou sa kila vinaka ni Kalou e digitaki au mai vei kemudou ena gauna sa oti, me'u vunautaka nai tukutuku vinaka vei ira na Veimatanitu Tani, me rawa talega ni ra vakabauta. 
<br /><span class="verse" id="8">8 </span>Io na Kalou sa kila na yalo ni tamata, ena kena vakadinadinataki ena nona solia na Yalo Tabu vei ira na kai Matanitu Tani me vaka ga na kena soli vei keda, 
<br /><span class="verse" id="9">9 </span>Sa sega kina ni tiko e dua na duidui vei ira vata kei keda, na yalodra sa vakasavasavataki ena vuku ni vakabauta. 
<br /><span class="verse" id="10">10 </span>O koya oqo, na cava mo dou via vakatovolea kina na Kalou, ena nomudou vesuka nai vua ena domodra na tisaipeli, o koya era sa sega ni rawata rawa o ira noda qase kei keda talega? 
<br /><span class="verse" id="11">11 </span>Dou sega beka ni vakadinata, ni oi keda kece eda vakabulai ena sala vata ga era vakabulai kina, ena noda vakabauta na Turaga o Jisu Karisito. 
<br /><span class="verse" id="12">12 </span>Ni rau sa vakamacalataka o Paula kei Panapasa na ka veivakurabuitaki kei na veivakatakilakila eso, sa kitaka na Kalou vei ira na kai Matanitu Tani, sa sega tale ni dua vei ira me vosa. 
<br /><span class="verse" id="13">13 </span>Ni sa oti na nodrau i vakamacala, sa vosa o Jemesa, ka vaka, kemudou na veiwekani dou vakarorogo mada mai vei au: 
<br /><span class="verse" id="14">14 </span>Sa tukuna oti o Saimoni na nona lako na Kalou vei ira na Veimatanitu Tani, ka la'ki kauta mai kina e dua na kawa tamata me vakalagilagi kina na yacana. 
<br /><span class="verse" id="15">15 </span>Na ka oqo era sa tukuna tu mai na parofita, me vaka sa volai: 
<br /><span class="verse" id="16">16 </span>Au na lesu tale mai ni sa oti oqo Au na tara tale na vale ni soroi Tevita, ni sa kasura sobu; Au na vakavoutaka na vanua sa vakacacani, me vakacokotaki tale; 
<br /><span class="verse" id="17">17 </span>Me ra raica kina na Turaga o ira na tamata kecega, kei ira na kai Matanitu Tani era sa vakatokai ena yacaqu, sa tukuna na Turaga o koya sa cakava tiko na ka kecega oqo. 
<br /><span class="verse" id="18">18 </span>Sa vakatakila na Kalou na nona cakacaka kecega oqo, ka tekivu mai nai vakatekivu. 
<br /><span class="verse" id="19">19 </span>O koya oqo au sa lewa kina meda kakua ni i tatao tale tiko vei ira na kai Matanitu Tani, ena nodra sa via veisau mai vua na Kalou. 
<br /><span class="verse" id="20">20 </span>Ia me da sa vola vei ira mera maroroi ira mai na kakana sa cabori kina matakau, na veibutakoci (dautagane, dauyalewa), na manumanu kunati na domona kei na kena dra. 
<br /><span class="verse" id="21">21 </span>"Nai tukutuku kei Mosese oqo, sa dau vunautaki makawa tu mai vei ira na Jiu ena vei korokoro, ka dau wiliki mai ena vei vale ni lotu ena vei Siga Tabu." 
<br /><span class="verse" id="22">22 </span>Nai tukutuku oqo era sa taleitaka nai apositolo kei ira na qase ni lotu, vakatalega kina o ira taucoko na lewe ni lotu, era sa mani vakatura me sa digitaki eso mai vei ira ga, me veitomani vei rau o Paula kei Panapasa ki Anitioki, sa digitaki kina o Jutasa sa vakatokai talega o Parisapa kei Sailasa, e rau vakaitutu ena i soqosoqo lotu. 
<br /><span class="verse" id="23">23 </span>Era sa vola e dua nai vola, me ratou kauta, ka vaka koto oqo na lewe ni vola: O iratou nai apositolo, na qase ni lotu, kei ira na lewe ni lotu kece, vei ira na veiwekani sa kai Matanitu Tani era sa tiko mai Anitioki, Siria kei Silisia; keimami sa loloma tu yani. 
<br /><span class="verse" id="24">24 </span>Keimami sa mai rogoca ni so ga eke vei keimami era lako yani ekeri, ka la'ki vakayalolailaitaki kemudou ena vosa era cavuta, era vaka veilecayakitaki kemudou sara ga, ni ra tukuna, e dodonu mo dou cilivi me maroroi tiko kina na dina ni vunau â€“ e sega ni dua nai vakaro vaka oqo keitou vakatara me tukuni â€“ 
<br /><span class="verse" id="25">25 </span>Keimami sa mai dikeva matua ka vakatulewa sa ra kina vakamatua, ka keimami sa duavata kina me rau sa digitaki na turaga e rua oqo, merau na tomani rau na neimami gone lomani o Panapasa kei Paula, 
<br /><span class="verse" id="26">26 </span>Oi rau oqo, sa ka wale tu vei rau na nodrau bula, ena vuku ni yaca ni noda Turaga o Jisu Karisito. 
<br /><span class="verse" id="27">27 </span>O koya oqo keimami sa talai Jutasa kei Sailasa, me rau na la'ki cavuta sara ga yani ena gusudrau na ka keimami sa vakadonua vata. 
<br /><span class="verse" id="28">28 </span>Ena marautaka na Yalo Tabu kei keimami talega, me kakua ni kani voraki vei kemudou na bula ena i vunau: 
<br /><span class="verse" id="29">29 </span>Na vakatatabu ni kania na kakana cabori kina matakau, na dra ni manumanu kunati kei na laukana ni lewena kei na vakatatabu ni veibutakoci. Kevaka mo dou maroroi kemudou mai na veika oqo, ena uasivi cake nomudou bula ka dou na tamata qaqa. 
<br /><span class="verse" id="30">30 </span>Ni ratou sa talai yani, e ratou sa vakadodonu sara ki Anitioki; ka kacivi ira vata mai na lewe ni lotu, sa qai soli vei ira nai vola. 
<br /><span class="verse" id="31">31 </span>Ni sa wiliki oti vei ira nai vola, era sa reki ena vuku ni veivakayaloqaqataki. 
<br /><span class="verse" id="32">32 </span>O Jutasa kei Sailasa e tiko talega vei rau nai solisoli ni vunautaka na vosa ni Kalou, edau balavu na nodrau wasea vei ira na lewe ni lotu na vosa ni Kalou, ena nodrau veitarai cake ka veivakaukauwataki. 
<br /><span class="verse" id="33">33 </span>Ni oti e vica na siga nodratou tiko e kea, era sa qai cakava e dua na veitalatala na veiwekani vei iratou, ena nodratou sa lesu tale vei ira na talai ratou mai. 
<br /><span class="verse" id="34">34 </span>Ia sa gadreva o Sailasa me sa tiko mada ga e kea. 
<br /><span class="verse" id="35">35 </span>Rau sa tiko talega e Anitioki o Paula kei Panapasa, me rau veitomani vei ira eso, ena kena vunautaki ka vakatavuvulitaki na vosa ni Turaga. 
<br /><span class="verse" id="36">36 </span>Ni sa oti e vica na siga sa tukuna o Paula vei Panapasa, "me daru sa lesu tale mada ena veikoro. Daru a vunautaka mai kina na vosa ni Turaga, me ra sikovi tale mada na veiwekani se ra sa vaka tu E vei." 
<br /><span class="verse" id="37">37 </span>Sa nanuma kina o Panapasa me lako vata talega kei rau o Joni sa vakatokai o Marika. 
<br /><span class="verse" id="38">38 </span>Ia sa sega ni vinakata o Paula na vakatutu nei Panapasa, ni o koya mada ga na gone oqori e biuti kedaru tu vakasakasaka mai Pamifilia ka sega ni vinakata me lako vata kei kedaru kina cakacaka. 
<br /><span class="verse" id="39">39 </span>A sa tubu kina e dua na veileti kaukauwa sara vei rau, na duidui oqo e rau veitawasei kina. Sa kauti Joni Marika kina o Panapasa ka rau soko ki Saipurusi; 
<br /><span class="verse" id="40">40 </span>Ia o Paula sa digitaki Sailasa, era sa vosa vakalouvinakataki rau ena loloma ni Kalou na veiwekani, rau sa qai lako. 
<br /><span class="verse" id="41">41 </span>Ea lako sara ki Siria kei Silisia ena nona vakaukauwataki ira na soqosoqo lotu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
