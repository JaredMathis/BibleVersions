<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni se tiko mai Koronica o Apolosa, sa muria mai na yasana mai cake (Kalatia) o Paula ka yaco mai ki Efeso. E kea e sotava kina eso na tisaipeli. 
<br /><span class="verse" id="2">2 </span>Sa tukuna vei ira, "Dou sa rawata li na Yalo Tabu ni dou sa vakabauta?" Era sa tukuna vua, "Keimami se bera sara ga ni rogoca vakadua ni tiko e dua na Yalo Tabu." 
<br /><span class="verse" id="3">3 </span>Sa tukuna vei ira, "Ena yaca i cei dou sa papitaisotaki kina?" Era tukuna vua, "Ena yaca i Joni na dauveipapitaisotaki." 
<br /><span class="verse" id="4">4 </span>Sa tukuna o Paula, "O Joni e veipapitaisotaki ena papitaiso ni veivutuni, ena nona tukuna tiko e dua ena muri au mai mo dou vakabauti Koya, oqori e tukuni Jisu Karisito." 
<br /><span class="verse" id="5">5 </span>Nira sa rogoca oqo, era sa papitaisotaki sara ga ena yaca ni Turaga o Jisu. 
<br /><span class="verse" id="6">6 </span>Ia ni sa tabaki ira o Paula ena ligana, sa sobuti ira na Yalo Tabu, era sa vosataka kina na vosa tani kei na parofisai. 
<br /><span class="verse" id="7">7 </span>Vei ira na tiko oqo e rauta ni ra lewe tinikarua taucoko. 
<br /><span class="verse" id="8">8 </span>Ena vei Siga Tabu rauta e vula tolu e vunau tiko kina vakadoudou o Paula ena nodra vale ni lotu, e wasea ka vakaraitaka tiko vei ira na veika ni matanitu ni Kalou. 
<br /><span class="verse" id="9">9 </span>Ia eso e yalo vakavatu ka sega ni via vakabauta, era vosacataka na ka dina me baleta na Sala (Lotu Vakarisito), ena matadra na lewe vuqa, sa mani vakasuka mai kina o koya kei ira na tisaipeli, era sa qai la'ki soqoni tikoga ena rumu ni nona caka vuli o Tirano. 
<br /><span class="verse" id="10">10 </span>E rua taucoko na yabaki nona tiko e keya, ira na Jiu kei ira na kai Kirisi era tiko mai Esia, era sa rogoca taucoko kina nai tukutuku ni Turaga o Jisu. 
<br /><span class="verse" id="11">11 </span>Sa solia na Kalou ena ligai Paula me cakava eso na ka veivakurabuitaki, 
<br /><span class="verse" id="12">12 </span>Ni tauri mai na nona tavoi se dua na nona i sulu, me kau ka laki vakotori vua sa tauvi mate e yali na tauvi mate, vei koya talega sa curumi tevoro e dro na tevoro. 
<br /><span class="verse" id="13">13 </span>Ia sa so vei ira na Jiu era dau veilakoyaki ena vei korokoro ena cemuria na tevoro, era sa vakatovolea mera na cemuria talega na tevoro ena yaca ni Turaga o Jisu, e ratou sa qai lako mai vua sa curumi tevoro, ka tukuna, "keitou sa vakaroti iko ena yaca i Jisu o koya sa dauvunautaka o Paula." 
<br /><span class="verse" id="14">14 </span>E ratou lewe vitu talega na veitacini tagane, ka ratou luvei Siva na nodra bete levu na Jiu, e ratou via vakatovolea na ka oqo. 
<br /><span class="verse" id="15">15 </span>Sa qai sauma na tevoro ena gusui koya sa curumi tiko, ka vaka, "O Jisu au kila, o Paula talega au kila; ia o cei oi kemudou?" 
<br /><span class="verse" id="16">16 </span>Qai rikavi ratou mai na tamata sa curumi koya tu na tevoro, ka vaculaki ratou qai basubasuraka na nodratou i sulu, e ratou mamavoavoa ka cici yani i tuba ni sa sega tu na nodratou i sulu. 
<br /><span class="verse" id="17">17 </span>Nai rogorogo oqo e kuruseta na vanua o Efeso vei ira na Jiu kei ira na kai Kirisi; ka salavata na nodra rere kei na nodra vakarokorokotaka na Turaga o Jisu. 
<br /><span class="verse" id="18">18 </span>E lewe levu kina vei ira sa lotu, ka se cakava tikoga na vakatevoro era sa lako mai ka vakatusa na ka era dau cakava. 
<br /><span class="verse" id="19">19 </span>Era kauta mai nai vola ni veika vakatevoro kei nai yaya edau qaravi kina na tevoro, me mai vakamai ena matadra na lewe vuqa. Ni cakacakataki na kenai sau taucoko ni veika sa vakamai oqo, e rauta ni tini na udolu na dola. 
<br /><span class="verse" id="20">20 </span>Oqo e vakaraitaka na kena sa tubu, ka dei, ka sa vakayacoka na vosa ni Kalou ena vanua taucoko o ya. 
<br /><span class="verse" id="21">21 </span>Ni sa oti na veika oqo, sa yaco na veivakauqeti ni Yalo Tabu ena loma i Paula, ena nona sa na lako ki Jerusalemi nai lakolako tikoga o ya me butuki Masitonia mada kei Akaia, sa tukuna talega, "Ni oti me'u na butuki Roma sara." 
<br /><span class="verse" id="22">22 </span>Sa tala sara ki Masitonia e lewe e rua rau dau cakacaka vata kei koya, oqori o Timoci kei Irasito, sa tiko tale mada vakalailai mai Esia o koya. 
<br /><span class="verse" id="23">23 </span>Ena gauna vata oqori, sa tubu kina e dua na tiko yavavala levu me baleta na Sala ena vuku ni lotu. 
<br /><span class="verse" id="24">24 </span>Na ka oqo e tekivuna e dua na tamata na yacana o Timitirio, na tamata oqo edau ni caka kaukamea ka dau vakacakacakataki ira na dau ceuceu ena kena dau ceuti na matakau kaukamea levu o Daiana. 
<br /><span class="verse" id="25">25 </span>Ena nona kacivi ira vata mai na dau ceuceu, ka tukuna vei ira, kemudou na turaga, na bisinisi oqo sa rawa tiko kina na noda i lavo. 
<br /><span class="verse" id="26">26 </span>Na ka dou rogoca ka raica tiko oqo e sega ni caka tikoga e Efeso, e yaco taucoko ena vanua vaka Esia, na tamata oqo koPaula sa vunautaka vakaukauwa tiko vei ira kece na tamata, ni tukuna tiko, na ka eda cakava ena ligada e sega ni kalou, e lewe levu era sa vakabauti koya. 
<br /><span class="verse" id="27">27 </span>E kuria ni tukuna, e sega walega ni lutu sobu na bisinisi me sega ni rawa mai nai lavo, e sa na kasura sobu talega na vale ni soro totoka i Daiana me sega ni vakasakiti, na kalou yalewa o Daiana nai sarasara ka ra dau raica cake mai, ka sega ni vanua ga vaka Esia o vuravura taucoko. 
<br /><span class="verse" id="28">28 </span>Ni ra sa rogoca, sa ka levu na nodra cudru ka ra kailavaka mai, ka vaka, "Sa levu vakaidina o Daiana na kalou ni kai Efeso!" 
<br /><span class="verse" id="29">29 </span>Sa tubu kina ena koro levu oqo e dua na tiko yavavala, era sa tauri Keio kei Arisitako vakaukauwa oi rau nai tokani i Paula ka rau kai Masitonia, era sa tuiraki rau kina vale ni nodra soqoni vata. 
<br /><span class="verse" id="30">30 </span>Sa baci vinakata o Paula me curumi ira yani na lewe vuqa, ia era sa kerei koya sara ga na tisaipeli me kua ni lako. 
<br /><span class="verse" id="31">31 </span>Eso vei ira na vakailesilesi e cake ena yasana vaka Esia ka ra nona i tokani, era vakauta mai nai tukutuku vua me maroroya nona bula me kua ni lako kina vale ni nodra soqoni vata. 
<br /><span class="verse" id="32">32 </span>Sa mauwe na loma ni vale o ya ena kaikaila, ia e duidui na ka era dui kailavaka mai, e vaka me sega ni matata tiko mada ga vei ira, na ka era la'ki cakava e kea. 
<br /><span class="verse" id="33">33 </span>Sa kau mai o Alekisada, era tauri koya mai na Jiu ka ra mai vakaduria koya e matadra. Sa laveta o koya na ligana me ra vagagalu mada ni via cavuta o koya e dua na ka vei ira na lewe vuqa. 
<br /><span class="verse" id="34">34 </span>Ia ni ra sa kila ni o koya e Jiu, sa qai gu cake ga na domodra ena nodra kailavaka, "Ni sa levu vakaidina o Daiana na kalou ni kai Efeso!" Era kailavaka tu ga me rua na auwa. 
<br /><span class="verse" id="35">35 </span>Sa vakamalumalumutaka sobu na domodra o koya na vunivola levu ni koro oqo, ena nona tukuna oi kemudou na kai Efeso, o ira taucoko na tamata era kila tu ni o Efeso duadua ga na vanua e dau mai qaravi kina na Kalou yalewa levu o Daiana, ai vakatakarakara i Jupita ka lutu sobu mai lomalagi? 
<br /><span class="verse" id="36">36 </span>Na dina oqo ena sega ni rawa me tabonaki, mo dou kakua ni kitaka e dua nai tovo ca dou galu ga. 
<br /><span class="verse" id="37">37 </span>Ni dou sa tuiraki rau tu mai na tamata oqo eke, rau sega ni butakoca nai yaya ni vale ni soro, se me rau vosavakacacataka na nomudou kalou yalewa. 
<br /><span class="verse" id="38">38 </span>O koya oqo, kevaka sa via veilewaitaka e dua o Timitirio kei ira vata nona dau ceuceu sa tu na mataveilewai me walia na leqa. E kea na vanua dodonu me kau kina na kisi ni veibeitaki. 
<br /><span class="verse" id="39">39 </span>Ia kevaka mo dou via vaqaqa, na kena dina, sa tu na matabose ni koro me na dikeva. 
<br /><span class="verse" id="40">40 </span>Ena dua na leqa levu vei keda kevaka me na vaqaqa mai na matanitu o Roma na vuni vakacaca levu oqo, au na sega ni rawa me'u solia nai tukutuku dodonu baleta ni sega sara ga ni matata vinaka. 
<br /><span class="verse" id="41">41 </span>Ni sa vosa oti, sa qai tukuna vei ira mera sa dui veisukayaki.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
