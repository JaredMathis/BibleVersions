<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia o Saula sa tukuna tiko na vosa vakacudrucudruya kei na nona saga tiko me vakawabokotaki vakadua o ira sa lotu vua na Turaga, a sa lako vua na bete levu, 
<br /><span class="verse" id="2">2 </span>Ka taroga vua nai vola, ki na valenisoro mai Tamasiko, kevaka e kunea eso era vakabauta na Sala (Lotu Vakarisito), se tagane se yalewa me vesuka ka kauta mai ki Jerusalemi. 
<br /><span class="verse" id="3">3 </span>Ena nona lako oqo, sa voleka sara me yacovi Tamasiko yani ka vakasauri, sa cila vakavolivoliti koya e dua na rarama ka lako vakadodonu mai lomalagi. 
<br /><span class="verse" id="4">4 </span>A sa bale sobu kina o koya ki na qele, e dua na domo sa qai rogoca o koya ni vosa mai vua ka vaka, "I Saula, I Saula, na cava o sa vakacacani Au kina?" 
<br /><span class="verse" id="5">5 </span>Sa tukuna o koya, "O cei oi Kemuni Turaga?" sa tukuna na Turaga, oi Au o Jisu o koya o sa vakacacana. Ena dredre vei iko mo caqeta tiko e dua na ka e momoto. 
<br /><span class="verse" id="6">6 </span>Sa tukuna yani o koya ena nona sautaninini kei na domobula, "Kemuni saka Turaga, na cava o Ni sa vinakata me'u cakava?" E sauma mai vua na Turaga, "Mo tucake ka lako kina koro levu, ena qai tukuni mai vei iko na ka mo cakava." 
<br /><span class="verse" id="7">7 </span>O ira na tamata era lako vata tiko kei koya, era sa wavu tu ga vakadua ka sega ni ra cavuta rawa e dua na vosa, era rogoca tiko na domo, ia na tamata ga era sega ni raica. 
<br /><span class="verse" id="8">8 </span>Sa qai tucake mai ena qele o Saula, na gauna me dolava kina na matana sa sega ni qai dua na ka me raica rawa. Ia era sa taura ga na ligana ka tuberi koya yani ki Tamasiko. 
<br /><span class="verse" id="9">9 </span>E siga tolu nona sega ni raica rawa e dua na ka, e sega talega ni bau kana se gunuva e dua na bilo wai. 
<br /><span class="verse" id="10">10 </span>E dua na tamata ka tisaipeli dina, sa tiko mai Tamasiko na yacana o Ananaiasa, sa vosa vua na Turaga ena raivotu, ka vaka, "I Ananaiasa," sa qai sauma yani o koya, "Oi Au oqo Turaga." 
<br /><span class="verse" id="11">11 </span>Sa tukuna vua na Turaga, mo tucake ka lako kina gaunisala sa vakatokai o Dodonu, ka la'ki raica ena vale i Jiutasa e dua na tamata o Saula na kai Tarisu e masumasu tiko kina. 
<br /><span class="verse" id="12">12 </span>"Ena nona raivotu sa raica oti kina o koya e dua na tamata ka yacana o Ananaiasa, sa lako mai vua sa qai tabaki koya ena ligana, sa yaco kina me rai na matana." 
<br /><span class="verse" id="13">13 </span>Sa tukuna o Ananaiasa, Turaga sa levu na tamata era tukuna vei au na tamata oqori, ena nona dauvakararawataki ira tiko na tamata lotu mai Jerusalemi. 
<br /><span class="verse" id="14">14 </span>"Sa solia talega vua na dodonu o koya na bete levu, me cakava ga na ka e via cakava vei ira sa lotu tiko vei kemuni ena vanua oqo." 
<br /><span class="verse" id="15">15 </span>Ia sa tukuna vua na Turaga, mo lakovi koya, ni sai koya na tamata Au sa digitaka, mena kauta na Yacaqu kina Veimatanitu Tani, ki vei ira na tui, vaka talega kina vei ira na mataqali i Isireli. 
<br /><span class="verse" id="16">16 </span>"Au na qai vakatakila vua na levu ni ka rarawa ena lako curuma ena vuku ni Yacaqu." 
<br /><span class="verse" id="17">17 </span>Sa qai lakovi koya o Ananaiasa ka curu ki na vale o ya; ni sa tabaki koya ena ligana sa tukuna, "I Saula na tuakaqu, na Turaga o Jisu, o koya sa rairai vei iko ena nomu lako tiko mai e gaunisala, sa talai au mai me rai na matamu kei na nomu vakasinaiti talega ena Yalo Tabu." 
<br /><span class="verse" id="18">18 </span>Ka vakasauri ga e dua na ka e vaka na vari ni ika e lutu sobu mai matana, sa yaco kina vua me rai rawa tale; sa sega ni qai wawa tale sa tucake ka papitaisotaki. 
<br /><span class="verse" id="19">19 </span>Sa qai kana, ni sa kana oti sa kaukauwa tale na yagona, sa tiko me vica tale na siga kei ira na lewe ni lotu mai Tamasiko. 
<br /><span class="verse" id="20">20 </span>Sa sega ni wawa tale o Saula ena nona vunautaki Karisito ena vei vale ni lotu, ni sai Koya na Luve ni Kalou. 
<br /><span class="verse" id="21">21 </span>O ira na rogoci koya sa dua na ka nodra kurabui, era tukuna, "E sega ga ni o koya oqo ka dau vakatotogani ira, na dau masuta tiko na yaca e vunautaka tiko oqo mai Jerusalemi, nai naki vata tikoga o ya e lako mai kina eke ena nona veivakadonui na bete levu me mai vesuki eso?" 
<br /><span class="verse" id="22">22 </span>Ia sa toso cake tikoga na kaukauwa ni nona i vunau kei na nona vakayavalati ira na Jiu era tiko mai Tamasiko, ena nona tukuna vei ira ni sa Karisito o Jisu. 
<br /><span class="verse" id="23">23 </span>Ni sa oti e vica na siga era sa bukia lo na Jiu mera sa vakamatei koya. 
<br /><span class="verse" id="24">24 </span>Ia na buki vere oqo sa kila o Saula. Era sa dauyadrava na veimatamata ni koro ena siga kei na bogi, mera vakamatei koya. 
<br /><span class="verse" id="25">25 </span>O ira na tisaipeli era sa qai kauti koya ena bogi ka la'ki vakalutulututaki koya sobu kina taudaku ni bai ena dua na kato levu. 
<br /><span class="verse" id="26">26 </span>Ni sa lako mai me mai tiko e Jerusalemi o Saula, sa vakatovolea sara o koya me la'ki maliwai ira na tisaipeli; ia era sa rerevaki koya kecega, ni ra sega ni vakabauta ni sa dua talega na tisaipeli o koya. 
<br /><span class="verse" id="27">27 </span>Ia o Panapasa sa qai maroroi koya ka kauta vei ira nai apositolo, ka vakamacalataka vei ira na nona rairai vua na Turaga ena gaunisala, kei na veika sa tukuni baleti koya, vaka talega kina nona vunautaka vakadoudou na Yaca I Jisu mai Tamasiko. 
<br /><span class="verse" id="28">28 </span>Era sa qai la'ki tiko vata e Jerusalemi, ena veivanua era lakova e lako vata kei ira o koya. 
<br /><span class="verse" id="29">29 </span>E vunautaka vakadoudou na yaca ni Turaga o Jisu, e vosataki ira ka veileti vata kei ira na Jiu era vosataka na vosa Vakiriki, ia era sa bukia talega na vere mesa vakamatei o koya. 
<br /><span class="verse" id="30">30 </span>Ni ra sa rogoca nai soqosoqo lotu nai naki ca oqo, era sa qai kauti koya sobu ki Sisaria me sa vakasukai lesu tale ki Tarisu. 
<br /><span class="verse" id="31">31 </span>Era sa qai tiko sautu ka vakatatataki cake, nai soqosoqo lotu taucoko mai Jutia, Kaleli kei Samaria. Era segata mera rerevaka na Turaga ena nodra bula ena veivakaukauwataki ni Yalo Tabu, sa qai vakaikuritaka tikoga mai kina o ira sa lotu. 
<br /><span class="verse" id="32">32 </span>Sa dau veilakoyaki o Pita ena veiyasana me dau vakasokovi ira sa lotu, e mani la'ki sikovi ira talega sa lotu tiko mai Lida. 
<br /><span class="verse" id="33">33 </span>E la'ki sotava sara kina e dua na tamata na yacana o Inia, e yabaki walu na nona sa davo tu ga ni tauvi paralase. 
<br /><span class="verse" id="34">34 </span>Sa tukuna vua o Pita, "Inia sa vakabulai iko o Jisu Karisito mo tucake ka samaka vakavinaka na nomu i davodavo." Bera ni cavuka na vosa i Pita sa tucake o koya ni sa vakabulai. 
<br /><span class="verse" id="35">35 </span>Ni ra sa raica na ka oqo o ira na kai Lida kei Saroni, era sa veisau taucoko me ra lotu vua na Turaga. 
<br /><span class="verse" id="36">36 </span>Ena koro levu o Jopa e tiko kina e dua na tisaipeli na yacana o Tapaica, na kenai balebale o Tokasa. Sa dau vakaogai koya sara na yalewa oqo, ena veicakacaka vinaka kei na nodra dau vukei na dravudravua. 
<br /><span class="verse" id="37">37 </span>Ia ena dua na siga sa tauvi koya e dua na mate ka mani mate sara kina. Era vakasavasavataki koya vakavinaka ka la'ki vakadavora sara na yagona ena taba vale ga e cake. 
<br /><span class="verse" id="38">38 </span>E rau veivolekati toka ga na koro erua oqo o Lida kei Jopa, era rogoca na tisaipeli e keya ni tiko mai Lida to Pita, era sa mani tala kina e lewe rua na tagane, me rau la'ki kerei Pita vakabibi ke rawa ni lako mada mai ki Jopa. 
<br /><span class="verse" id="39">39 </span>Sa qai tucake o Pita ka lako vata kei rau, ni sa yaco mai keya era sa kauti koya sara kina taba vale e cake. Ni sa curu yani era sa vakasinaita tu na loma ni rumu o ya o ira na yada kei na domo ni nodra tagi, era dusia vua nai sulu kei na kote e vakacula tu o Tokasa ni se bula voli. 
<br /><span class="verse" id="40">40 </span>Ia sa tukuna o Pita mera vagalala taucokoi tuba, a sa tekiduru ka masu. Sa qai vuki kina yago sa mate tu, ka tukuna, "Tapaica, mo tucake mai." Sa tadola cake mai na matana, ni sa raici Pita sa duri cake ka dabe. 
<br /><span class="verse" id="41">41 </span>Sa solia yani o Pita na ligana vua ka tuberi koya cake; sa qai kacivi ira mai na lewe ni lotu taucoko kei ira na yada, ka soli koya vei ira ni sa bula tale tu. 
<br /><span class="verse" id="42">42 </span>Sa kuruseta na vanua taucoko vaka Jopa nai rogorogo oqo, ka sa lewe levu kina era sa vakabauta na Turaga. 
<br /><span class="verse" id="43">43 </span>E vica vata tale na siga nona tiko mai Jopa, ka rau tiko mai kea kei Saimoni na dau cula laca.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
