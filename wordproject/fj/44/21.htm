<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni keitou sa biuti ira mai na qase ni lotu mai Efeso, keitou soko vakadodonu sara ga mai ki Kosa, ena siga ka tarava ki Rota,mai Rota ki Patara. 
<br /><span class="verse" id="2">2 </span>Mai kea keitou laki vodoka kina e dua na waqa sa vakavakarau tiko me soko ki Finiasi. 
<br /><span class="verse" id="3">3 </span>Ni keitou sa soko yani keitou raica ena yasai keitou i mawi na yanuyanu o Saipurusi, keitou sivita ka keitou la'ki kele sara kina toba o Taia ena yasana o Siria, e kea e la'ki vakasoburi kina nai usana ni waqa. 
<br /><span class="verse" id="4">4 </span>Keitou sobu ki vanua ka sotava kina eso na tisaipeli, ka keitou tiko e vanua me dua na macawa. A sa vosa vei ira na Yalo Tabu me ra tukuna vei Paula me kua mada ni lako cake ki Jerusalemi. 
<br /><span class="verse" id="5">5 </span>Ni sa oti e dua na macawa keitou mani lesu tale i waqa, era tomani keitou sobu ki matasawa o ira na qase kei na gone. Ni keimami sa yaco ki matasawa keitou sa tekiduru sobu ka masu vata kei ira. 
<br /><span class="verse" id="6">6 </span>Ni oti na veireguci ni veitalatala, keitou vodoi waqa, era sa lesu tale ki vanua. 
<br /><span class="verse" id="7">7 </span>Ni keitou biuti Taia keitou laki kele sara ki Potamia, ka sotavi ira kina na veiwekani (lewe ni lotu) keitou tiko kina me dua na siga. 
<br /><span class="verse" id="8">8 </span>Ena siga ka tarava keitou sa biubiu tale ka lako ki Sisaria, ka keitou la'ki curu sa ra kina vale I Filipi na dauveivakalotutaki, o koya e dua na tuirara ka digitaki, keitou sa mani tiko ena nona vale. 
<br /><span class="verse" id="9">9 </span>E ratou lewe va tiko na luvena goneyalewa, e tiko vei ratou nai solisoli ni parofisai. 
<br /><span class="verse" id="10">10 </span>Keitou tiko e kea me vica tale na siga, e dua na parofita na yacana o Akapusi e lako sobu mai Jutia. 
<br /><span class="verse" id="11">11 </span>E mai sikovi keitou, sa qai taura mai o koya na beleti nei Paula, ka vesuka kina na yavana kei na ligana, sa vakaraitaka, ka tukuna vei keitou, "Sa tukuna na Yalo Tabu, era na vesuka nai taukei ni beleti oqo na Jiu mai Jerusalemi, ka oti ena qai soli kina matanitu o Roma." 
<br /><span class="verse" id="12">12 </span>Ni keitou sa rogoca nai tukutuku oqo, oi keitou kei ira na lewe ni vuvale, keitou sa vakamasuti koya sara ga me kua ni lako cake ki Jerusalemi. 
<br /><span class="verse" id="13">13 </span>Sa vosa o Paula, "Na cava mo dou tagicaka? Oi kemudou sa kauta ga mai vei au na yalo e luluvu! Ni'u sa vakarau tu, ka sega walega me'u la'ki vesu ki Jerusalemi me'u mate sara ga ena vuku ni yaca ni Turaga o Jisu." 
<br /><span class="verse" id="14">14 </span>Ni sa vodi na neitou vakamamasu vua, keitou sa tukuna ga, "Me sa yaco ga nona lewa na Turaga." 
<br /><span class="verse" id="15">15 </span>Ni oti e vica na siga keitou sa tekivu vakasosolotaka taucoko na neitou i yaya, ka keitou sa lako cake ki Jerusalemi. 
<br /><span class="verse" id="16">16 </span>Ka so na tisaipeli mai Sisaria sa lako vata kei keitou, ni keitou sa yaco yani keitou la'ki cegu vakalailai ena vale nei Nasoni e dua na kai Saipurusi, ka dua talega sa tisaipeli makawa tiko mai. 
<br /><span class="verse" id="17">17 </span>Ni keitou sa butuki Jerusalemi, era sa wawa tu mai ena mata mamarau o ira na veiwekani ena nodra kidavaki keitou. 
<br /><span class="verse" id="18">18 </span>Ena siga ka tarava sa kauti keitou o Paula me keitou la'ki sotavata kei Jemesa kei ira na qase ni lotu. 
<br /><span class="verse" id="19">19 </span>Ni sa oti na veikidavaki, sa tukuna vei ira o Paula, na veika lelevu e a vakayacora na Kalou ena nona cakacaka, vei ira na kai matanitu tani. 
<br /><span class="verse" id="20">20 </span>Ni ra sa rogoca, era sa vakavinavinakataka na Turaga. Era sa qai tukuna vua, sa dina oqori ia mo kila vinaka, o iko na wekai keitou, sa dua na ka na levu ni Jiu era sa vakabauta ka sa dredre tiko vei ira, mera lako tani mai ena i tovo kei na bula vaka Jiu. 
<br /><span class="verse" id="21">21 </span>Sa tukuni tiko vei ira na Jiu lotu Vakarisito e ke, ni o saqata tiko nai vunai i Mosese, ka via kauta laivi tiko nai tovo vakaJiu, o vakavuvulitaka talega me kua ni ra cilivi na gonetagane lalai. 
<br /><span class="verse" id="22">22 </span>Ia oqo ni o sa tiko, na cava mada era na tukuna? 
<br /><span class="verse" id="23">23 </span>"O koya oqo, mo cakava na ka keitou tukuna vei iko: sa tiko oqo e ratou lewe va na tamata me ratou sa na bubului. 
<br /><span class="verse" id="24">24 </span>Mo na lako vata kei iratou kina vale ni soro ka la'ki sauma kina na kena koti tasi na uludratou kei iko talega mo koti tasi. Me ra na kila kina o ira na Jiu eke ni o sa mai rogoca na ka me baleti iko, ka o sa duavata na kena bulataki tikoga na lotu vakaJiu vei ira na Jiu. 
<br /><span class="verse" id="25">25 </span>"Vei ira na veimatanitu sa vakabauta keitou sa vakauta nai vola vei ira, na neitou vakatutu mera kakua ni mai muria na lawa vakaJiu, na kena vakatabui na kakana cabori kina matakau, na kana dra ni manumanu musu na domona kei na veibutakoci." 
<br /><span class="verse" id="26">26 </span>Ena siga ka tarava sa cavutu o Paula kei iratou na lewe va sa vakasavasavataki, ka ratou curu kina vale ni soro, me la'ki vakaraitaki kina na vosa ni bubului ka musuki ratou kina me vitu na siga. 
<br /><span class="verse" id="27">27 </span>Ni vakarau me mai cava na siga vitu,era raici koya eso na Jiu mai Esia ni tiko ena vale ni soro, era sa vakacula e kea eso na tamata mera vesuki koya, 
<br /><span class="verse" id="28">28 </span>Era kacivaka oi, "Kemudou na Isireli, dou mai vukei keitou mada! Oqo na tamata ka vakatani taka tiko na noda bula na Jiu, nai vunau kei na vale ni soro oqo; e vakadukadukalitaka o koya na vale ni soro ena nona vakacurumi ira kina na kai matanitu tani." 
<br /><span class="verse" id="29">29 </span>(Ni siga o ya era raici Paula kei Tirofimo e dua na kai Efeso, ena loma ni koro rau sala vata voli, era tukuna ni o Paula e vakacurumi koya kina vale ni soro). 
<br /><span class="verse" id="30">30 </span>Ni ra rogoca na lewe ni koro taucoko, qai tuburi ira mai e dua na cudru katakata, era sa cici taucoko kina vale ni soro ka tauri Paula vakaukauwa ka yarataki koya mai tuba; ka vakasauri na kena sa tasogo na katuba. 
<br /><span class="verse" id="31">31 </span>Ena nodra sa saga tiko me ra vakamatei koya, sa rogoca na kanala ni mataivalu, ni sa tiko yavavala o Jerusalemi taucoko. 
<br /><span class="verse" id="32">32 </span>Sega ni bera, ni sa lako mai o koya kei na nona sotia digitaki kei na so na turaga ni valu, ka ra ciciva yani na vanua e katakata tiko kina na yavavala. Ni ra sa raica na kanala kei ira na nona sotia, e vakasauri na nodra sa vakasuka mai ena nodra mokulaki Paula tiko. 
<br /><span class="verse" id="33">33 </span>Sa lako vua na kanala ka tauri koya cake, ka vakarota me vesuki ena dua na sinucodo; sa taroga, ocei o koya, na cava e cakava. 
<br /><span class="verse" id="34">34 </span>Sa duidui na veika era kacivaka mai me baleti koya na lewe vuqa. E sega sara ga ni taura rawa kina o koya e dua na dina, sa mani vakatauca kina o koya na nona lewa, me sa kau kina tikotiko ni mataivalu. 
<br /><span class="verse" id="35">35 </span>Ni sa tuberi mai o koya me yacova nai cabecabe, era roqoti koya sara ga mai na sotia ena vukudra na lewe vuqa ni ra via basuraki koya. 
<br /><span class="verse" id="36">36 </span>Era sa qai muri tiko mai na lewe vuqa ka lako vata tiko mai nodra kailavaka tiko, "Me kau tani, me kau tani!" 
<br /><span class="verse" id="37">37 </span>Ni sa vakarau me sa curu ki loma ni tikotiko ni mataivalu o Paula, sa kerekere o koya vua na kanala, "E rawa ni'u vosa mada vei kemuni?" E tukuni mai vua, e rawa ni o vosa va Kirisi? 
<br /><span class="verse" id="38">38 </span>"E sega beka ni o iko ga na kai Ijipita ka liutaka e dua na vakacaca levu ena vica na yabaki sa oti, o a kauti ira kina na dau veivakamatei rauta ni ra lewe va na udolu kina vanua dravuisiga?" 
<br /><span class="verse" id="39">39 </span>Ia sa tukuna o Paula, oi au na Jiu mai Tarisu ena yasana o Silisia, sega ni koro me raici sobu; au kerei kemuni mo ni vakadonuya me'u vosa mada vei ira na lewe vuqa. 
<br /><span class="verse" id="40">40 </span>A sa vakatara na kanala me vosa, sa laki duri mai o koya ena dua na kabakaba ka tukuna vei ira na lewe vuqa mera vagagalu mada. Sega sara ga ni qai dua na rorogo me rogo tale, a sa qai vosa o koya vei ira ena vosa vaka Iperiu, ka vaka,</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
