<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa rogo yani i Jutia vei ira nai apositolo kei ira na veiwekani, nai rogorogo ni ra sa vakabauta na vosa ni Kalou o ira na Veimatanitu Tani. 
<br /><span class="verse" id="2">2 </span>Ni sa lesu cake tale mai ki Jerusalemi o Pita, era sa tavaki koya tu mai o ira sa cilivi me ra veileti kei koya, 
<br /><span class="verse" id="3">3 </span>Era tukuna vua, "O a lako vei ira na sega ni cili o qai la'ki kana vata tiko kei ira!" 
<br /><span class="verse" id="4">4 </span>Sa qai tekivu me vakamacalataka vei ira o Pita nai talanoa taucoko, ka vaka: 
<br /><span class="verse" id="5">5 </span>Ena dua na siga au a masumasu tiko mai na koro levu o Jopa: au qai raica e dua na raivotu, e dua nai tutuvi levu ka tara taucoko na mua ni vuravura vava, e lako sobu tiko mai lomalagi ka vakadodonu tiko mai vei au. 
<br /><span class="verse" id="6">6 </span>Ni'u saga me'u vakadikeva, au qai raica ni ra tu kina na manumanu yavai va taucoko ni vuravura, na manumanu kila, na manumanu sa dau qasi voli kei na manumanu vuka kecega. 
<br /><span class="verse" id="7">7 </span>"E dua na domo e qai vosa mai vei au, "Mo tucake, Pita, vakamatea ka kania sara." 
<br /><span class="verse" id="8">8 </span>"Ia au sa qai tukuna, ena sega ni rawa Turaga! Baleta ni se bera vakadua ni tara na gusuqu, e dua na ka sega ni savasava ka vakasisila vaka oqo! 
<br /><span class="verse" id="9">9 </span>"Ia sa qai vosa tale mai vei au na domo o ya mai lomalagi, na ka sa vakasavasavataka na Kalou mo kakua ni nanuma tiko ni se dukadukali." 
<br /><span class="verse" id="10">10 </span>"Au raica vakatolu na raivotu oqo, sa qai kau cake tale ki lomalagi na ka kece oqo. 
<br /><span class="verse" id="11">11 </span>"Ena gauna vata o ya, ratou sa tucake tu kina ena matamata ni noqu vale, o iratou na talai mai Sisaria me ratou mai raici au. 
<br /><span class="verse" id="12">12 </span>E vosa vei au na Yalo Tabu me'u lako vata kei iratou ka me'u kua ni vakatitiqa tiko. E ratou mani tomani au tu e lewe ono na veiwekani, ka keitou la'ki curuma sara na vale o ya. 
<br /><span class="verse" id="13">13 </span>Sa qai tukuna vei keitou na tamata oqo, na nona raica na agilosi ni tucake tu ena nona mata ni vale, ka tukuna vua, me tala eso ki Jopa vua e dua na tamata na yacana o Saimoni, ka yacana talega o Pita me lako mada mai vua, 
<br /><span class="verse" id="14">14 </span>Ena mai tukuna vei iko o koya, nai tukutuku mo na bula kina kei ira talega na nomu lewe ni matavuvale. 
<br /><span class="verse" id="15">15 </span>Ni'u se wasea tikoga nai tukutuku vei ira, sa sovaraki mai vei ira na kaukauwa ni Yalo Tabu, me vakataki keda sara ga ena i matai ni gauna. 
<br /><span class="verse" id="16">16 </span>"Au sa qai nanuma na vosa sa cavuta na Turaga, ena nona tukuna, e dina sa veipapitaisotaki o Joni ena wai, ia oi kemudou dou na papitaisotaki ena Yalo Tabu. 
<br /><span class="verse" id="17">17 </span>"E vakacava kevaka sa solia vei ira na Kalou nai solisoli vata ga e a solia talega vei keda ena noda vakabauta na Turaga o Jisu Karisito, o cei oi au me'u via veileti tiko kei na Kalou?" 
<br /><span class="verse" id="18">18 </span>Ni ra sa rogoca oti na vosa sa tau, e sega ni qai dua me vosa rawa; ia era sa vakarokorokotaka ga na Kalou, ka tukuna, isa sa solia na Kalou e dua na ka vinaka vei ira na veimatanitu, me yaco vei ira na veivutuni ka rawata kina na bula." 
<br /><span class="verse" id="19">19 </span>Ena nona vakamatei oti o Sitiveni era dui veisebayaki kina eso vei ira na tamata lotu ka era lakovaka ki Finiasi, eso ki Saipurusi, eso ki Anitioki,era lako ka la'ki vunautaka na vosa ni Kalou vei ira ga na Jiu. 
<br /><span class="verse" id="20">20 </span>Ia eso vei ira na lako ki Anitioki era kai Saipurusi ka so e kai Kirini, ena nodra yaco ki Anitioki era vunau sara ga vei ira na kai veimatanitu tani me baleta na Turaga o Jisu. 
<br /><span class="verse" id="21">21 </span>Sa tiko vata kei ira na liga ni Turaga, e lewe vuqa kina era sa vakabauta ka ra sa veisau mai vua na Turaga. 
<br /><span class="verse" id="22">22 </span>Nai tukutuku ni ka oqo sa la'ki rogo sara i Jerusalemi vei ira nai soqosoqo lotu, era sa mani talai Panapasa me lako sara ki Anitioki. 
<br /><span class="verse" id="23">23 </span>Ni sa yaco yani kina sa raica na cakacaka loloma ni Kalou, sa dua na ka nona rekitaki ira, sa qai vakayaloqaqataki ira me ra kukuva matua na Turaga ena loma e dina sara. 
<br /><span class="verse" id="24">24 </span>Ni sa tamata vakaturaga o koya, e tamata vakasinaiti ena Yalo Tabu ka tamata vakabauta dina. Era lewe levu kina na tamata era vakaikuritaka vua na Turaga. 
<br /><span class="verse" id="25">25 </span>Sa qai lako o Panapasa ki Tarisu me la'ki vakasaqara E vei na vanua sa tu kina o Saula. 
<br /><span class="verse" id="26">26 </span>Ni sa kunei koya, sa kauta lesu tale mai ki Anitioki. E dua taucoko na yabaki nodrau tiko e kea ena nodrau vakavulici ira tiko na soli bula vou vua na Turaga, sa dua na ka na kedra lewe levu mai Anitioki na vanua me ra sa qai vakatokai kina na tisaipeli, me sa yacadra na lotu va Karisito. 
<br /><span class="verse" id="27">27 </span>Ena gauna o ya sa lako mai eso na parofita mai Jerusalemi ki Anitioki. 
<br /><span class="verse" id="28">28 </span>E dua vei ira na yacana o Akapusi sa tucake ka vakaraitaka ena veivakauqeti ni Yalo Tabu vei koya, ni na yaco e dua na dausiga levu e vuravura, sa qai yaco ena gauna i Kilotu Sisa. 
<br /><span class="verse" id="29">29 </span>Era sa mani lomavata kina na lewe ni lotu mera sa tausoli me kua tale ni dua na ka me tiko ena kovate kei na baosi, mera solia taucoko me baleti ira na lewe ni lotu mai Jutia. 
<br /><span class="verse" id="30">30 </span>Era sa qai tau soli, ka ra solia vei Panapasa kei Saula, me rau la'ki solia sara vei ira na qase ni lotu mai Jerusalemi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
