<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Cakacaka, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Cakacaka</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia sa dua na tamata na yacana o Ananaiasa kei na yacai na watina o Savaira, e rau sa volitaka talega na nodrau tiki ni qele. 
<br /><span class="verse" id="2">2 </span>A sa vunitaka o koya e dua na kenai wase ni sau ni nona qele sa kila talega o na watina,sa qai kauta o koya na kena vo kina yavadratou nai apositolo. 
<br /><span class="verse" id="3">3 </span>Ia sa qai vosa vua o Pita, i Ananaiasa na cava me vakasinaita kina na yalomu o Setani mo mai lasutaka kina na Yalo Tabu, ni o tukuna ni sai koya taucoko oqo nai sau ni nomu qele, ia o sa vunitaka e so me nomu ga? 
<br /><span class="verse" id="4">4 </span>Ni se bera ni volitaki, e sega li ni nomu na qele oqori? Ia ni o sa volitaka, e sega li ni o iko ga o sa vakatulewa kina? Na cava mo nakita kina nai vakarau ca oqo e lomamu? O sa sega ni lasu vua na tamata, ia vua sara ga na Kalou." 
<br /><span class="verse" id="5">5 </span>Ni sa rogoca o Ananaiasa, na vosa sa tau oqo vua, sa bale sobu ka mate sara ga. Ni ra sa rogoca na tamata na ka sa yaco, sa tuburi ira vakalevu na rere. 
<br /><span class="verse" id="6">6 </span>Ara sa tucake yani na cauravou ka solegi koya, era sa colati koya ki nai bili,ka la'ki buluta. 
<br /><span class="verse" id="7">7 </span>Ni oti toka e tolu na auwa sa curu talega mai e loma ni vale na watina, ka sega tiko ni kila na veika sa yaco oti. 
<br /><span class="verse" id="8">8 </span>Sa tarogi koya yani o Pita, "Sai koya sara ga o ya nai sau drau rawata mai na nomudrau qele drau sa volitaka?" Sa saumai mai na yalewa, "Io, oqori dina sara ga na kenai sau." 
<br /><span class="verse" id="9">9 </span>Sa qai tukuna vua o Pita, e rawa vakacava vei kemudrau, mo drau lomavata mai ena nomudrau via vakatovolea na Yalo Tabu? Ena mata ni katuba e rawa ni o raica, ni ratou se tucake tu ga kina na cauravou e ratou se qai lesu mai na buluti koya na watimu, e ratou na colati iko vaka kina, ki nai bili." 
<br /><span class="verse" id="10">10 </span>E vakasauri ga na nona sa bale matemate sobu kina qele. Era lako mai na cauravou ka raica ni sa mate tu, era taura ka colata yani kinai bili, ka ra la'ki buluta tikiva nai bulubulu kei na watina. 
<br /><span class="verse" id="11">11 </span>Era sa rere vakalevu kina o ira kece na lewe ni soqosoqo lotu, ka vaka kina o ira kecega sa rogoca nai rogorogo oqo. 
<br /><span class="verse" id="12">12 </span>E levu nai vakatakilakila kei na ka e veivakurabuitaki, sa yaco vei ira na tamata ena ligadra nai apositolo. Ena vei siga kecega era sa dau soqoni vakalomavata ena matamata ni katuba ni vale nei Solomoni. 
<br /><span class="verse" id="13">13 </span>Sa sega ni dua vei ira mai tuba me via volekati ira mai, ia e dua ga na ka era sa kitaka na nodra vakarokorokotaki ira nai apositolo. 
<br /><span class="verse" id="14">14 </span>Sa vakaikuritaki tikoga vua na Turaga, na tagane kei na yalewa era sa vakabauta. 
<br /><span class="verse" id="15">15 </span>Era sa kauti ira yani sa tauvimate tu kina veigaunisala,mera vakadavori ena i mocemoce kei na ibe, de lakolako ena taubale mai o Pita ena gaunisala o ya, me rawa ni tarai ira mada ga na kenai yaloyalo ni sa lako tiko. 
<br /><span class="verse" id="16">16 </span>Era lewe vuqa talega na lako mai ena veikoro sa vakavolivoliti Jerusalemi, era kauta mai na tamata eso sa tauvimate, kei ira sa vakararawataki tu ena yalo velavela eso, era sa vakabulai vakaaduaga na tamata kece sa kau mai. 
<br /><span class="verse" id="17">17 </span>Sa qai tucake na bete levu kei ira kece na tiko vata kei koya (o ira na Sedusisi), sa tarai ira tu e dua na tama ni yaloca levu, 
<br /><span class="verse" id="18">18 </span>Era sa tauri iratou nai apositolo, ka biuti iratou ki na vale ni veivesu. 
<br /><span class="verse" id="19">19 </span>Ia ni sa bogi na vanua sa lako mai e dua na agilosi ni Turaga ka dolava na katuba ni vale ni veivesu, sa qai kauti iratou ki tautuba, ka tukuna, 
<br /><span class="verse" id="20">20 </span>"Dou lako, mo dou la'ki tucake tu ena vale ni soro ka vunautaka vei ira na tamata me baleta na bula vou oqo." 
<br /><span class="verse" id="21">21 </span>Ni ratou sa taura oti nai tukutuku oqori, e ratou sa lako vakusakusa kina vale ni soro ni se qai malamalawa mai na mataka ka sa tekivu sara nodratou veivakatavulici. Ia na bete levu sa qai lako mai kei ira na dautiko vata kei koya, era sa vakasoqoni ira na mataveilewai kei ira kecega na qase i Isireli, sa qai talai eso me la'ki sereki ratou mai na vesu tiko. 
<br /><span class="verse" id="22">22 </span>Ia ni ratou sa curu yani na ovisa ena loma ni vale ni veivesu, ratou sa sega ni laurai nai lala oqo,e ratou sa lesu tale ka la'ki tukuna, 
<br /><span class="verse" id="23">23 </span>E ratou tukuna, "E dina ni keitou sa dolava yani na katuba, sa sega ni qai dua me vesu tiko e loma!" 
<br /><span class="verse" id="24">24 </span>Ni sa rogoca o koya na turaga ni ovisa levu, kei na turaga bete ni vale ni soro kei na bete levu na veika sa yaco,era sa kidroa taka na ka sa yaco kei na ka ena yaco tarava mai. 
<br /><span class="verse" id="25">25 </span>Sa qai lako mai e dua,ka tukuna vei ira, "raica oiratou na tamata dou a biuta kina vale ni veivesu, e ratou sa tu ena vale ni soro, ka vakavulici ira tiko na tamata!" 
<br /><span class="verse" id="26">26 </span>Sa qai lako na turaga ni ovisa kei na vica na ovisa, me kauti iratou mai, ni ratou sa la'ki tauri mai sa sega ni ratou vesu mai vakaukauwa, ni ratou sa rerevaki ira na lewe vuqa de ra qai vakaviriki iratou ena vatu. 
<br /><span class="verse" id="27">27 </span>Ni ratou sa la'ki kau mai vei ira na ovisa, e ratou sa qai mai vakaturi e matadra na matabose e cake ni lotu. Sa qai tarogi iratou na bete levu, 
<br /><span class="verse" id="28">28 </span>Ka vaka, "Keitou a sega beka ni vakarota matua veikemudou, mo dou kakua ni vakatavuvuli ena yaca oqo? Dou raica, o Jerusalemi taucoko dou sa vakasinaita tu ena nomudou i vakavuvuli, dou sa nakita talega me keitou tarogi ena dra ni Tamata oqo!" 
<br /><span class="verse" id="29">29 </span>Ia sa qai vosa o Pita kei iratou nai apositolo ka vaka: Keitou na talairawarawa ga vua na Kalou, ka sega vua na tamata. 
<br /><span class="verse" id="30">30 </span>Na nodra Kalou na noda qase sa vakaturi Jisu cake mai na mate, o koya dou a vakamatea ena nomudou vakaliliga ena dua na kau. 
<br /><span class="verse" id="31">31 </span>Sa laveti Koya cake na Kalou ka vakatikori ena ligana i matau me Ravouvou kai Vakabula, me rawa kina vei ira na Isireli mera veivutuni ena vukuna kei na veivakabokoci ni valavala ca. 
<br /><span class="verse" id="32">32 </span>"Keitou sai vakadinadina ni veika oqo,kei na Yalo Tabu talega o koya sa solia na Kalou vei ira ga sa talairawarawa Vua." 
<br /><span class="verse" id="33">33 </span>Ena nodra sa rogoca na veika oqo,era sa cudru vakalevu ka ra bosea vata meratou sa na vakamatei. 
<br /><span class="verse" id="34">34 </span>Sa qai tucake e dua na lewe ni matabose cecere oqo, a Farisi, o Kamelieli na yacana, o koya na qasenivuli ni vunau, era dau vakarokorokotaki koya na tamata kecega, a sa vakarota yani me ratou kau vakatikitikitaki mada e tuba oiratou nai apositolo. 
<br /><span class="verse" id="35">35 </span>Sa tukuna vei ira, oi kemudou na Isireli mo dou qarauna vakavinaka naka dou sa nakita me caka vei iratou na tamata oqo. 
<br /><span class="verse" id="36">36 </span>Ena vica na yabaki sa oti yani e a tubu cake kina e dua na tamata na yacana o Ceutasa ka via vakaraitaka o koya ni sega tale ni dua me rau lewe rua tukuna e vuravura, ka rauta ni lewe va na drau na tagane era sa muri koya. Sa qai vakamatei na tamata oqo, o ira kece na muri koya voli era veisebayaki ka yali sega macala tu me yacova mai oqo. 
<br /><span class="verse" id="37">37 </span>E dua tale na tamata na yacana o Jutusa na kai Kaleli e qai taravi koya mai, o koya talega e tukuna, ni o koya ga, oqo e donumaka tiko na gauna ni wili lewe ni vanua, sa dua na ka na levu ni tamata e dreta o koya. Sa mate talega na tamata oqo, o ira kece na dau muri koya era veiseyaki. 
<br /><span class="verse" id="38">38 </span>Au sa tukuna rawa oqo veikemudou, dou kakua ni via tarai iratou na tamata oqo, dou laivi iratou ga; kevaka e ka vakatamata na cakacaka e ratou sa kitaka,ena sega ni rawa ga kina e dua na ka; 
<br /><span class="verse" id="39">39 </span>"Ia kevaka sa mai vua na Kalou, dou na sega ni rawa mo dou vakamalumalutaka â€“ de dou sa yaco tale mo dou veivala kei na Kalou." 
<br /><span class="verse" id="40">40 </span>Era sa ciqoma na ka e tukuna, sara qai kacivi iratou mai nai apositolo, me ratou vakanakuitaki ka sa vakaroti sara vakaukauwa vei iratou, meratou kakua tale ni vakatavuvulitaka na yacai Jisu, a ra sa qai sereki iratou meratou lako. 
<br /><span class="verse" id="41">41 </span>Ni ratou sa lako tani mai ena loma ni matabose cecere oqo,sa dua na ka nodratou reki ni ratou kila,sa dodonu meratou vakacacani ka vakamaduataki ena vuku ni yacana. 
<br /><span class="verse" id="42">42 </span>Ena vale ni soro e veisiga, kei na nodra dui veivalevale, era sa sega ni mudu ni vakatavuvuli ka vunautaki Jisu ni sai Koya na Karisito.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
