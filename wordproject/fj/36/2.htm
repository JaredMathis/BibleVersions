<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Sefanaia, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Sefanaia</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Dou vakasoqoni kemudou vata, io, mo dou sota vata mada, na matanitu dau veivukiyaki, 
<br /><span class="verse" id="2">2 </span>Ni se bera ni vakaturi e dua na lawa, me yaco vakatotolo mai kina na kena siga, ni se bera talega ni yaco kina na cudru waqawaqa i Jiova, ni se bera ni tarai kemudou kina na nona veivakararawataki o Jiova! 
<br /><span class="verse" id="3">3 </span>Dou vakasaqarai Jiova, oi kemudou kece sa yalomalumalumu e vuravura, ka dou maroroya na lewa dodonu. Vakasaqara na yalododonu, vakasaqara na yalomalumalumu. Me rawa ni maroroi kemudou mai na siga ni nona cudru o Jiova. 
<br /><span class="verse" id="4">4 </span>O Qasa kei Asikiloni e rau na vakarusai; o Asitoti ena yaco vua ena siga levu tutu, kei Ekironi ena cavuraki laivi mai na vanua e dabe tiko kina. 
<br /><span class="verse" id="5">5 </span>Ena ca vei ira sa tawana tiko na veibaravi, na matanitu vaka Kireci! Sa baleti kemudou tiko na vosa i Jiova, kemudou na kai Kenani kei kemudou na kai Filisitia: "Au na vakarusai kemudou; me sega ni dua tale e vo tiko vei kemudou." 
<br /><span class="verse" id="6">6 </span>Na veibaravi era na qai buca drokadroka, me ra na vakavale kina nai vakatawa ni sipi, kei ira talega na qele ni sipi mera na dau tiko kina. 
<br /><span class="verse" id="7">7 </span>Na vei yasa ni vanua me ra na mai tiko kina na votu mai na mataqali i Juta; era na vakania kina nodra manumanu; me ra na dau qai la'ki dabe vata ena veiyakavi ena vei vale e Asikiloni. O Jiova na nodra Kalou ena rogoci ira mai kea, ka me vakasukai ira lesu tale mai na kau tu vakabobula. 
<br /><span class="verse" id="8">8 </span>"Au sa rogoca tiko na nodra veivakasewasewani na Moapi, kei na nodra veivakacudrui na Amoni, era sa vakasewasewani ira vakaca sara na noqu tamata, ka ra veivakarerei tiko ena i yalayala ni nodrau vanua vei ira noqu tamata. 
<br /><span class="verse" id="9">9 </span>O koya oqo, ena noqu bula vaka i Au", sa tukuna o Jiova ni lewe vuqa na Kalou i Isireli, "Ena vakarusai vakaidina o Moapi me vataki Sotoma, kei ira na kai Amoni era na tautauvata kei Komora â€“ me robota tu na vanua ena i binibini masima kei na kau votovotoa, ka sega ni dua na tamata me tawana. Ena qai yaco na gauna me ra qai laki tawana na noqu tamata kei ira talega era a vo tu." 
<br /><span class="verse" id="10">10 </span>Oqo mei sau ni nodra dokadoka ka viavialevu, baleta ni ra veivakasewasewani ka veivakacudrui vei ira Nona tamata o Jiova ni lewe vuqa. 
<br /><span class="verse" id="11">11 </span>O Jiova era na qai rerevaki Koya, ni na vakatawayaga taka o Koya, na nodra kaukauwa na vei Kalou kece e tu e vuravura; era na qaravi Koya na tamata kece mai na veivanua lelevu kei na kena veiyanuyanu. 
<br /><span class="verse" id="12">12 </span>"Oi kemudou talega na kai Iciopea, dou na vakamatei ena Noqu i seleiwau." 
<br /><span class="verse" id="13">13 </span>Ena qai dodoka na ligana vaka kina vualiku, me vakarusai kina o Asiria, me talaraka sobu kina na koro levu o Ninive, ka me sega ni dua na ka e tu kina me vaka na vanua dravuisiga. 
<br /><span class="verse" id="14">14 </span>Era na vukaca mai na qele ni manumanu vuka, kei ira na manumanu yavai va ni vanua. Na belo kei na manu levu e rau na mai ro tiko ena i vovo ni duru ni koro; me na qai dau rogo tiko mai na domodra ena vanua ni nodra dau cegu; ni sa vakanomodi tu na koro levu oqo, ni sa mai yali na kena rairai totoka ka a dau divi tu kina e liu. 
<br /><span class="verse" id="15">15 </span>Oqo na koro levu e dau kilai ena kena marau, ka rawati koya tu vakavinaka, era dau tukuna tu e yalodra, "Oi au oqo, ka sega tale e dua e yacovi au". E rawa vakacava tale me nodra vanua ni gadigadi na vei manumanu! Ni o ira kece era dau raica era na qoroqoro ka kureitaki liga ga.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
