<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Esera, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Esera</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oqo, ni se masu tiko o Esera, ka vakatutusa tiko, tagi ka cuva vakatobuicu tiko ena mata ni vale ni Kalou, e dua nai soqosoqo levu mai vei ira na tagane, yalewa kei ira na gone ni Isireli taucoko, era sa lako mai vua ka tagi vakadomoilevu sara. 
<br /><span class="verse" id="2">2 </span>O Sakaraia na luvei Jieli e dua vei ira na luvei Ilama sa vosa cake mai ka tukuna vei Esera, "Keimami sa cala vua na neimami Kalou, keimami sa veiwatini kei ira sa sega vei ira na Kalou ena vanua, ia, oqo, keimami sa qai kila ni se tiko na vakanuinui ni bula e Isireli. 
<br /><span class="verse" id="3">3 </span>"Oqo me keimami sa cakava mada e dua na veiyalayalati kei na noda Kalou, me ra biu tani kece na yalewa oqo kei ira kece sa sucu mai vei ira, me vaka nai vakasala mai vei Esera kei ira sa rerevaka nai vakaro ni noda Kalou, ka me caka me vaka sa tukuna nai vunau. 
<br /><span class="verse" id="4">4 </span>"Mo tucake Esera, ni sai koya oqo na nomu i tavi, keimami sa na tokoni iko, mo qaqa ka vakayacora mada oqo." 
<br /><span class="verse" id="5">5 </span>Sa qai tucake o Esera ka cakava me ra yalayala na nodra i liuliu na bete, na livai kei na nodra i liuliu na tamata. Era sa yalayala ka bubului me caka na ka sa volai. 
<br /><span class="verse" id="6">6 </span>Sa tucake o Esera mai na vale ni Kalou ka lako kina tikina nei Joanani na luvei Eliasibi. Ni sa lako mai ki kea, sa sega ni kania e dua na madrai se gunuva e dua na wai, ni sa vakalolokutaki. 
<br /><span class="verse" id="7">7 </span>Era sa vakaduria e dua nai tukutuku kacivaki e Juta kei Jerusalemi taucoko vei ira na kawa taucoko ni dro bula me ra soqoni mai e Jerualemi, 
<br /><span class="verse" id="8">8 </span>O koya yadua sa sega ni basika mai ena loma ni tolu na siga oqo, me vaka na nodra i vakasala nai liuliu kei ira na qase, ena mai vesu kece na nodra ka taukeni kei ira yadua era sa kau tani mai nai soqosoqo levu, mai vei ira sa dro bula mai. 
<br /><span class="verse" id="9">9 </span>Oi ira kece na Juta kei na Penijamini, era sa soqoni mai ki Jerusalemi ena loma ni tolu na siga. Oqo nai ka tinikarua ni siga ni ka ciwa ni vula era sa soqoni vata mai na tamata ena vanua sa lokuci ena vale ni Kalou, era sa sautaninini vakalevu baleta na veika oqo kei na kena tau bi talega na uca. 
<br /><span class="verse" id="10">10 </span>Sa qai tucake o Esera na bete ka qai tukuna vei ira, "O ni sa veibeci vakalevu, o ni sa vakawati vata kei ira sa sega vei ira na Kalou, me kuria na nomuni beitaki vakaidina na Isireli. 
<br /><span class="verse" id="11">11 </span>"Oqo mo ni vakatutusa vei Jiova na Kalou ni nomuni qase, ka muria na lomana, dou tawasei kemudou mai vei ira na tamata ni vanua, mai vei ira talega na yalewa vakawati sega ni kila na Kalou." 
<br /><span class="verse" id="12">12 </span>Era sa sauma kece mai nai soqosoqo ka vaka, "io! me vaka o ni sa tukuna, keimami na cakava, era sa sauma mai vakadomoilevu. 
<br /><span class="verse" id="13">13 </span>"Era sa lewe levu na tamata; sa gauna tiko mai ni uca tau bi, sa sega ni rawa kina na tucake tu e tautuba, se me caka na cakacaka oqo me dua serua na siga ni sa levu vei keda sa cala ena ka oqo. 
<br /><span class="verse" id="14">14 </span>"Mo ni tucake mada ga nai liuliu ni soqosoqo ka me ra lako o ira vakayadua sa taura na yalewa sega ni kila na Kalou me ra lako mai ena gauna sa lokuci, vata kei ira na nodra qase kei na turaganilewa ni vei koro, me yacova ni sa yali yani na nona cudru katakata na Kalou ena ka oqo." 
<br /><span class="verse" id="15">15 </span>O Jonacani ga na luvei Asaeli kei Jaesia na luvei Tikava e rau sa coqa na ka oqo, o Mesulame kei Sabetai na Livai e rau sa solia na nodrau veitokoni vei rau oqo. 
<br /><span class="verse" id="16">16 </span>O ira na kawa mai na veivakabobulataki era sa muria talega. o Esera na bete kei ira eso nai liuliu ni veivuvale, o ira yadua ena yacadra; ena sa dabe sobu ena i matai ni siga e nai ka tini ni vula me ra vakaraica matua na veika oqo. 
<br /><span class="verse" id="17">17 </span>Ni yacova na matai ni siga ni matai ni vula, e ratou sa vakaotia na nodra tarogi kece na tamata era sa vakawati kei ira na yalewa sega ni kila na Kalou. 
<br /><span class="verse" id="18">18 </span>Vei ira na luve ni bete sa kune me vakawati kei ira sa sega ni kila na Kalou, sai ira oqo, o ira na luvei Josua na luvei Josateki kei ira na tacina, o Masaia, o Iliesa, o Jarubi kei Ketalia. 
<br /><span class="verse" id="19">19 </span>Era sa solia na nodra yalayala ni ra na biuta na watidra, ni ra sa kila na nodra cala, era sa vakacabora e dua na sipi tagane mai na qele ni sipi me nodra i soro ni caka cala. 
<br /><span class="verse" id="20">20 </span>O ira talega na luvei Ima: Anani kei Sebadia; 
<br /><span class="verse" id="21">21 </span>Mai vei ira na luvei Arima: Maoseia, Ilaijia, Semana, Jieli kei Usaia. 
<br /><span class="verse" id="22">22 </span>Mai vei ira na luvei Pasuri: Elionai, Maoseia, Isimeli, Nacanieli, Josabeti kei Elasa. 
<br /><span class="verse" id="23">23 </span>Mai vei ira talega na Livai: O Josabeti, o Simeli, o Kelaia (Kelita), o Pecaia, o Juta kei Iliesa. 
<br /><span class="verse" id="24">24 </span>Mai vei ira talega na daunisere: o Eliasibi mai vei ira nai vakatawa ni matamata: o Salami o Telemi kei Uri, 
<br /><span class="verse" id="25">25 </span>O ira na kena vo e Isireli: mai vei ira na luvei Parosi: o Ramaia, o Jeseia, o Malakaia, o Mijamini, o Iliesa, o Malajija kei Veraia; 
<br /><span class="verse" id="26">26 </span>Mai vei ira na luvei Ilama: O Matania, o Sakaraia, o Jieli, o Abidi, o Jeremoci, o ilaia; 
<br /><span class="verse" id="27">27 </span>Mai vei ira na luvei Satu: O Elionai, o Eliasibi, o Matania, o Jeremoci o Sabedi kei Asisa; 
<br /><span class="verse" id="28">28 </span>Mai vei ira na luvei Bebai: O Jeonana, o Anania, o Sabai kei Atalai; 
<br /><span class="verse" id="29">29 </span>Mai vei ira na luvei Bani: O Mesulame, o Maluka, o Adaia, o Jesubi, o Sili kei Ramoci, 
<br /><span class="verse" id="30">30 </span>Mai vei ira na luvei Paaci-Moapi: O Adana, o Selala, o Benaia, o Maoseia, o Matania o Besalele, o Binui kei Manasa; 
<br /><span class="verse" id="31">31 </span>Mai vei ira na luvei Arima: O Iliesa, o Isita, o Malikija, o Semana, o Simione, 
<br /><span class="verse" id="32">32 </span>O Penijamini, o Malakai kei Samaria; 
<br /><span class="verse" id="33">33 </span>Mai vei ira na luvei Asumi, Metenai, Matata, o Sabedi, o Iliveleti, o Jeremaia, o Manasa kei Simei; 
<br /><span class="verse" id="34">34 </span>Mai vei ira na luvei Bani; o Madai, o Amirama, o Uele, 
<br /><span class="verse" id="35">35 </span>O Benaia, o Bedala, o Jelua, 
<br /><span class="verse" id="36">36 </span>O Vania, o Meremoci, o Eliasibi, 
<br /><span class="verse" id="37">37 </span>O Matania, o Matenai, Jesai 
<br /><span class="verse" id="38">38 </span>O Bani, o Biniu, o Simei, 
<br /><span class="verse" id="39">39 </span>O Selemia, o Nacani, o Adaia, 
<br /><span class="verse" id="40">40 </span>O Makanadebai, o Sasai, o Sarai, 
<br /><span class="verse" id="41">41 </span>O Asareli, o Selemia, o Semaria, 
<br /><span class="verse" id="42">42 </span>O Salami, o Amaria kei Joseva; 
<br /><span class="verse" id="43">43 </span>Mai vei ira na luvei Nibo: O Jieli, o Malicia, o Sabedi, o Sabina, o Jadai, o Joeli kei Benaia. 
<br /><span class="verse" id="44">44 </span>O ira kece oqo sa taura na yalewa sega ni kila na Kalou o Jiova me watidra, ka so vei ira era vakaluveni sara kina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../16/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
