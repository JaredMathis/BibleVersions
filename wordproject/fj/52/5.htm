<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Cesalonaika, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Cesalonaika</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia me baleta nai vakataotioti ni gauna kei na ka ena yaco kina, sa sega tale ni qai yaga vei kemudou na veiwekani me'u vola yani, ni dou sa kila vinaka tu. 
<br /><span class="verse" id="2">2 </span>Sa matata vinaka tu vei kemudou ni siga ni Turaga, ena lako mai me vaka na daubutako ena bogi. 
<br /><span class="verse" id="3">3 </span>Ni ra na tukuna na tamata, "Me da vakacegu ga ni da sa tiko vinaka!" Ena qai yaco vakasauri mai na ka dauveivakarusai, ena yacovi ira kina na mosi vaka na yalewa sa taratara. Era na sega ni dro bula rawa. 
<br /><span class="verse" id="4">4 </span>Ia oi kemudou na wekaqu, dou sa sega ni tiko ena butobuto, me rawati kemudou kina na siga oqo me vaka na dau butako. 
<br /><span class="verse" id="5">5 </span>Oi kemudou kecega na gone ni rarama, kei na gone ni siga. Eda sa sega ni nona na bogi, se nona na butobuto. 
<br /><span class="verse" id="6">6 </span>O koya oqo meda sa kua ni moce, me vaka era cakava tu eso, ia meda sa yadrava ka yalomatua tiko. 
<br /><span class="verse" id="7">7 </span>O ira era moce tiko, era moce ena bogi, kei ira sa mateni era mateni ena bogi. 
<br /><span class="verse" id="8">8 </span>Ia oi keda, sa cilavi keda tu na rarama me da sa yalomatua mada, meda sa tokara nai sasabai ni lomasereda na vakabauta kei na loloma, me daramaki talega na i tataqomaki ni ulu sai koya noda vakanuinuitaka tiko na bula. 
<br /><span class="verse" id="9">9 </span>Ni sa sega ni digitaki keda na Kalou me da na mate, ia me da rawata na bula ena vuku ni noda Turaga o Jisu Karisito, 
<br /><span class="verse" id="10">10 </span>Ka mai mate ena vukuda, se da yadra se moce eda na bula vata ga kei Koya. 
<br /><span class="verse" id="11">11 </span>O koya oqo mo dou dau veivakacegui vaka i kemudou, ka dou veitarai cake tiko, me vaka ga dou sa dau cakava tiko. 
<br /><span class="verse" id="12">12 </span>Keitou sa kerei kemudou na veiwekani mo dou dau nanumi ira na veiqaravi tu ena vukumudou, ni ra dau masulaki kemudou tiko vua na Turaga ka vakavulici kemudou. 
<br /><span class="verse" id="13">13 </span>Me ra dau raici ena mata loloma ena vuku ni cakacaka dredre era vakayacora tiko. Dou veivinakati vakai kemudou. 
<br /><span class="verse" id="14">14 </span>Keitou sa kerei kemudou, na veiwekani, me ra vosataki tiko vakadodonu na talaidredre, o ira na yalolailai me ra dau vakayaloqaqataki, maroroi ira na malumalumu, dou vosoti ira kece na tamata. 
<br /><span class="verse" id="15">15 </span>Dou raica me kua ni dua e sauma na ca ena ca vua e dua, ia dou sasaga mo dou veivinakati kei ira na tamata kecega. 
<br /><span class="verse" id="16">16 </span>Mo dou dau reki tikoga, 
<br /><span class="verse" id="17">17 </span>Nomudou masu me kua ni dua na gauna me cegu kina, 
<br /><span class="verse" id="18">18 </span>Dou vakavinavinaka ena vuku ni ka kecega; Ni sa loma ni Kalou oqo vei kemudou ena vuku i Karisito Jisu. 
<br /><span class="verse" id="19">19 </span>Dou kakua ni tabonaka se vakalailaitaka na cakacaka ni Yalo Tabu. 
<br /><span class="verse" id="20">20 </span>Dou kua ni vakawaletaka na parofisai. 
<br /><span class="verse" id="21">21 </span>Vakatovolea na ka kecega; o koya ga e vinaka qai taura dei. 
<br /><span class="verse" id="22">22 </span>Dou kua ni la'ki tiko ena vanua ni lasa vakavuravura. Vakalouvinakataki Kei Na Veivakasalataki 
<br /><span class="verse" id="23">23 </span>Oqo me vakasavasavataki kemudou sara na Kalou ni veivakacegui; ka me sa maroroi me kua ni tauvi duka na yalomudou na lomamudou kei na yagomudou me yacova na gauna e lesu mai kina na noda Turaga o Jisu Karisito. 
<br /><span class="verse" id="24">24 </span>O Koya sa kacivi kemudou ena kitaka ni sa yalodina o Koya. 
<br /><span class="verse" id="25">25 </span>Na veiwekani, dou masulaki keitou tiko mai. 
<br /><span class="verse" id="26">26 </span>Keitou sa loloma yani vei kemudou ka salavata neitou vakanuinui vinaka ena i regu savasava. 
<br /><span class="verse" id="27">27 </span>Au sa vakarota yani ena vuku ni Turaga me wiliki nai vola oqo me rawa ni ra rogoca taucoko na veiwekani yalosavasava. 
<br /><span class="verse" id="28">28 </span>Me nomudou na nona yalololoma na noda Turaga o Jisu Karisito. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../53/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
