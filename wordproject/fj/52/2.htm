<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Cesalonaika, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Cesalonaika</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Dou sa kila vinaka na mata veiwekani ni sega ni ka wale na neitou a lako yani. 
<br /><span class="verse" id="2">2 </span>Dou sa kila vinaka talega na levu ni veika rarawa keitou a sotava mai Filipai, ia e solia tiko vei keitou na Kalou na yalo e qaqa, me keitou vunautaka vei kemudou nai tukutuku vinaka, e dina ni tu na veisaqasaqa. 
<br /><span class="verse" id="3">3 </span>E sega ni vuni neitou la'ki vunau yani baleta na leqa e yaco tiko, se nai valavala ca, se na veilawakitaki. 
<br /><span class="verse" id="4">4 </span>Ia ena vuku ga ni sa digitaki keitou na Kalou me keitou tawasei ena vuku ni tukutuku vinaka, dou raica ga ena neitou vunau ni keitou sega ni via vakalomavinakataka e dua na tamata, na Kalou duadua ga ni kila tiko na yaloi keitou. 
<br /><span class="verse" id="5">5 </span>E sega vakadua ni keitou vunau me veimari se vunau me tawa kina neitou taga â€“ na kena vakadinadina na Kalou. 
<br /><span class="verse" id="6">6 </span>Keitou sega ni cakava oqori mera qoroi keitou kina na tamata, se mo dou dokai keitou se o ira tale na so, keitou sa kitaka tikoga ni keitou sa i apositolo i Karisito. 
<br /><span class="verse" id="7">7 </span>Ia keitou sa rui kawaitaki kemudou vakalevu, me vaka nona rui kawaitaka na luvena e dua na tina ni gone. 
<br /><span class="verse" id="8">8 </span>Keitou sa moce tatadrataki kemudou tu ga, keitou sega walega ni solia vei kemudou na vosa ni tukutuku vinaka, keitou gadreva me keitou sa solia taucoko na neitou bula vei kemudou, ena vuku ni nomudou caka vinaka vei keitou. 
<br /><span class="verse" id="9">9 </span>Me kakua ni kani oca vei kemudou na neitou vakasosataki kemudou tiko, ena siga kei na bogi ena neitou cakacaka, keitou na cakava tikoga na kena vunautaki nai tukutuku vinaka. 
<br /><span class="verse" id="10">10 </span>Na Kalou, kei kemudou sa kenai vakadinadina, ni keitou cakava sara tu ga vei kemudou sa lotu, ena yalo e vaKalou, e dodonu ka savasava. 
<br /><span class="verse" id="11">11 </span>Dou kila tiko neitou i tatau vei kemudou, neitou vakamamasu kei na neitou i vakaro, me vaka e dua na tama ni gone vei ira na luvena. 
<br /><span class="verse" id="12">12 </span>Sai koya mo dou bulataka nai valavala sa kilikili me vaka na luve ni Kalou, ni dou sa digitaki mo dou taukena na Nona matanitu vakaiukuuku. 
<br /><span class="verse" id="13">13 </span>Ena vuku ni ka oqo keitou sega ni dau cegu kina ena neitou vakavinavinakataki kemudou vua na Kalou, ena nomudou maroroya na vosa ni Kalou dou a rogoca vei keitou, ka sega ni dou vakaweleweletaka ni sa vosa dina, ka sa vakayaco bula tiko vei kemudou ni dou sa vakabauta. 
<br /><span class="verse" id="14">14 </span>Vei kemudou na veiwekani, dou tautauvata sara ga kei na soqosoqo lotu ni Kalou mai Jutia era tu vata kei Karisito Jisu. Ena nodra a vakararawataki mai vei ira ga na wekadra, me vaka sara ga e yaco tiko vei kemudou. 
<br /><span class="verse" id="15">15 </span>Era vakamatea na Turaga o Jisu kei ira nodra parofita, era mai vakararawataki keitou; na Kalou e sega ni taleitaki ira vata kei ira kecega na tamata. 
<br /><span class="verse" id="16">16 </span>Era mai tarova na neitou vunau vei ira na kai matanitu tani de ra qai vakabulai, era sa vakaikuritaka tikoga nodra i valavala ca; na veicudruvi ena yaco vei ira ena kena i vakatagedegede sara e cake. 
<br /><span class="verse" id="17">17 </span>Ia e dina ni datou sega ni veiraici tiko ena dua na gauna lekaleka oqo, io na yalo sa veivolekati, sa dua na ka na neitou gadreva tiko me datou veisotari mada. 
<br /><span class="verse" id="18">18 </span>Keitou via lako tiko yani â€“ oi au mada ga o Paula sa vakalevu na noqu sasaga yani â€“ ia o Setani sa qai vakataotaka tiko noqu lako yani. 
<br /><span class="verse" id="19">19 </span>Cava keitou nuitaka, ka rekitaka, se cibitaka tiko? Sa sega li ni oi kemudou ena mata ni Turaga ena nona rairai mai? 
<br /><span class="verse" id="20">20 </span>Ni o kemudou sa vuni neitou lagilagi kei na reki.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
