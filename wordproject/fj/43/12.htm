<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni vo e ono na siga me vakayacori na Lakosivia, sa lako mai o Jisu ki Pecani, na koro nei Lasarusa o koya sa bula tale mai na mate. 
<br /><span class="verse" id="2">2 </span>Sa caka vei Koya e dua na vakayakavi, sa qaravi Koya kina o Maca, sa dua talega vei ira sa dabe vata kei Jisu o Lasarusa. 
<br /><span class="verse" id="3">3 </span>Sa taura o Meri e dua na waiwai i sau levu ka boi vinaka sara ka lumuta na yavai Jisu, ka qai qua na yavai Jisu ena drau ni uluna. Sa botea na loma ni vale taucoko na i boi sa reguregu ni waiwai. 
<br /><span class="verse" id="4">4 </span>Sa dua vei ira na Nona tisaipeli o Jutasa Isikarioti na luvei Saimoni, o koya ga ena volitaki Koya, sa tukuna mai, 
<br /><span class="verse" id="5">5 </span>'Ena cava sa sega ni volitaki kina na waiwai boi sa reguregu oqo me vitusagavulu ka lima na dola, me qai soli vei ira na dravudravua?" 
<br /><span class="verse" id="6">6 </span>Sa cavuta o koya na veika oqo, e sega ni baleta ni a kauwaitaki ira na dravudravua, baleta ga ni sa daubutako, ka sa tiko vua e dua na kato ni i lavo: Sa dauvakayagataka na i lavo sa dau biu tiko e loma. 
<br /><span class="verse" id="7">7 </span>Sa tukuna kina o Jisu, "Laivi koya mada ga ni sa maroroya tiko oqori o koya me baleta na siga ni Noqu bulu. 
<br /><span class="verse" id="8">8 </span>Sa tu vata kei kemuni oqo na dravudravua, ia, oi Au e sega. 
<br /><span class="verse" id="9">9 </span>Era sa kila e lewe levu na Jiu ni sa tiko mai kea o Jisu, era sa sega ni lako mai ena vukui Jisu ga â€“ me ra mai raici Lasarusa talega na tamata sa vakaturi cake mai na mate. 
<br /><span class="verse" id="10">10 </span>Era sa veivosaki talega na bete levu me rawa ni ra vakamatei Lasarusa talega. 
<br /><span class="verse" id="11">11 </span>Ena vuku ni rogorogo oqo, sa lewe vuqa kina na Jiu, era sa lako yani ka vakabauti Jisu. 
<br /><span class="verse" id="12">12 </span>Ena siga ka tarava, era sa lewe vuqa sa lako mai ki na Solevu, ni ra sa rogoca ni sa lako mai o Jisu ki Jerusalemi, 
<br /><span class="verse" id="13">13 </span>era sa taura na drau ni niu ka lako yani me sotavi Koya ka kailavaka: "Osana, sa kalouvinaka o Koya sa lako mai ena yaca ni Turaga! Na Tui Isireli." 
<br /><span class="verse" id="14">14 </span>O Jisu ni sa raica na luve ni asa, sa vodoka sara, me vaka sa volai. 
<br /><span class="verse" id="15">15 </span>"Kua ni rere goneyalewa ni Saioni, Raica sa lako mai na Nomu Tui ka sa vodo mai ena dua na luve ni asa." 
<br /><span class="verse" id="16">16 </span>O ira na Nona tisaipeli era sa sega ni kila taumada tiko na ka oqo, ia, ni sa kau cake o Jisu era sa qai nanuma ka kila, ni veika oqo sa volai oti tu, me baleti Koya. 
<br /><span class="verse" id="17">17 </span>O ira na tamata sa tiko vata kei Koya ni sa kacivi Lasarusa mai nai bulubulu ka sa tucake mai na mate, sa vakadinadinataka na veika oqo, 
<br /><span class="verse" id="18">18 </span>Era sa mai sotavi Koya talega na tamata, baleta ni ra sa rogoca na veika sa cakava o Koya. 
<br /><span class="verse" id="19">19 </span>Era sa veivosaki vakai ira na Farisi, ka vaka: Kemuni sa sega ni rawata e dua na ka, mo ni raica oqo, o vuravura taucoko era sa lako vua. 
<br /><span class="verse" id="20">20 </span>Eso na kai Kirisi era sa lako mai ena solevu ni kana magiti. 
<br /><span class="verse" id="21">21 </span>Era sa lako mai vei Filipe na kai Pecisaita e Kaleli ka taroga, "Ia saka, keimami sa via raici Jisu" 
<br /><span class="verse" id="22">22 </span>O Filipe sa tukuna sara vei Adriu, o Adriu kei Filipe e rau sa tukuna sara vei Jisu. 
<br /><span class="verse" id="23">23 </span>Sa sauma vei rau o Jisu, "Sa lako mai oqo na auwa me vakalagilagi kina na Luve ni Tamata." 
<br /><span class="verse" id="24">24 </span>"Sa dina sara, Au sa tukuna vei kemuni, kevaka sa sega ni lutu ki na qele na sila ka mate, sa tu ga vakai koya, kevaka sa mate ena vuataka na vuana e levu. 
<br /><span class="verse" id="25">25 </span>O koya sa lomana na nona bula ena vakayalia, o koya sa sega ni lomana na nona bula ena vuravura oqo, a sa maroroya ki na bula sega ni mudu. 
<br /><span class="verse" id="26">26 </span>O koya sa qaravi Au, me muri Au, na vanua Au sa tiko kina â€“ ena tiko talega kina o koya sa qaravi Au. Ni o sa qaravi Au â€“ o Tamaqu ena dokai iko. 
<br /><span class="verse" id="27">27 </span>"Sa rarawa vakalevu na yaloqu, na cava Me'u na tukuna rawa? Tamaqu maroroi Au mai na auwa oqo, ia, na i naki ga Au lako mai kina ena auwa oqo. 
<br /><span class="verse" id="28">28 </span>"Tamaqu, mo ni vakacerecerea na Yacamuni" Sa rorogo mai e dua na domo mai lomalagi, "Au sa vakacerecerea oti Au na vakacerecerea tale." 
<br /><span class="verse" id="29">29 </span>O ira na tamata sa tu voleka ka rogoca era sa tukuna, "Sa vosa Vua e dua na agilosi. 
<br /><span class="verse" id="30">30 </span>Sa sauma mai o Jisu, sa sega ni lako mai na rorogo oqo me baleti Au, me baleti kemuni ga. 
<br /><span class="verse" id="31">31 </span>"Sa lewai oqo o vuravura, o koya sa lewa na vuravura ena biu tani. 
<br /><span class="verse" id="32">32 </span>"Oi Au, Kevaka, Au sa laveti cake mai vuravura, Au na dreti ira mai na tamata ki vei Au." 
<br /><span class="verse" id="33">33 </span>Sa tukuna oqo o Koya, na mate ena mate kina. 
<br /><span class="verse" id="34">34 </span>Era sa sauma vua na tamata, "Keimami sa rogoca mai na i vunau ni Koya na Karisito ena tiko me Sega ni mudu; mo tukuna rawa vakacava, "Na Luve ni Tamata ena laveti cake? O cei o Koya oqo na luve ni Tamata?" 
<br /><span class="verse" id="35">35 </span>Sa tukuna sara vei ira o Jisu, "Vakalailai walega na nona tiko vata kei kemudou na rarama. Mo ni toso ni se tiko na rarama de qai toboki kemuni na butobuto ka siviti kemuni. O koya sa lako ena butobuto sa sega ni kila na vanua e lakova. 
<br /><span class="verse" id="36">36 </span>"Ni se tiko vei kemuni na rarama, ni vakabauta na rarama, mo ni yaco kina me luve ni rarama." Sa tukuna o Jisu na veika oqo ka sa lako yani, ka sa vuni mai vei ira. 
<br /><span class="verse" id="37">37 </span>E dina sa cakava o Koya e levu na i vakatakilakila vei ira, era sega ga ni vakabauti koya, 
<br /><span class="verse" id="38">38 </span>me vakayacori ga kina na vosa nei Aisea na Parofita, e a tukuna kina: "Turaga o cei ena vakabauta na neitou i tukutuku? Ki vei cei ena vakarautaki kina na liga ni Turaga?" 
<br /><span class="verse" id="39">39 </span>Era sa sega kina ni vakabauta tale ni sa tukuna o Aisea: 
<br /><span class="verse" id="40">40 </span>"Sa vakamatabokotaki ira ka vakaukauwataka na yalodra, de na qai rai na matadra ka kila mai ena yalodra ka lesu mai vei Au Ka Me'u na vakabulai ira kina." 
<br /><span class="verse" id="41">41 </span>Sa tukuna na veika oqo o Aisea ni sa raica na Nona i ukuuku ka vosa kina ena Vukuna. 
<br /><span class="verse" id="42">42 </span>Vei ira na veiliutaki, e levu sa vakabauti Koya ia, baleti ira ga na Farisi, era sa sega ga ni vakatusa ena matana votu â€“ de ra qai wasei tani mai na vale ni veitavaki; 
<br /><span class="verse" id="43">43 </span>ni ra sa vinakata vakalevu na veidokai vakatamata mai na kena e dokai kina na Kalou. 
<br /><span class="verse" id="44">44 </span>Sa kaci yani vakadomoilevu o Jisu ka vaka: "O koya sa vakabauti Au, sa sega ni vakabauti Au ga, sa vakabauti koya talega sa talai Au mai. 
<br /><span class="verse" id="45">45 </span>"O koya sa raici Au, sa raici Koya talega sa talai Au mai. 
<br /><span class="verse" id="46">46 </span>"Au sa lako mai me vaka na rarama ki vuravura, o koya sa vakabauti Au sa sega ni tiko ena butobuto. 
<br /><span class="verse" id="47">47 </span>"Kevaka e dua sa rogoca na Noqu vosa ka sega ni vakabauti Au, Au sa sega ni lewai koya; Ni'u sa sega ni lako mai me lewai vuravura â€“ Me'u vakabulai vuravura ga. 
<br /><span class="verse" id="48">48 </span>"O koya sa cati Au, ka sega ni via rogoca na Noqu vosa, sa tu vua na veika me lewai koya kina â€“ Na vosa Au sa cavuta e na lewai Koya ena veisiga mai muri. 
<br /><span class="verse" id="49">49 </span>Ni'u sa sega ni vosa ena Noqu lewa ga; o Tamaqu ga sa talai Au mai ka solia mai vei Au na i vakaro ni veika meu tukuna kei na veika Me'u vosa kina. 
<br /><span class="verse" id="50">50 </span>Au sa kila na Nona i vakaro sa bula sega ni mudu o koya oqo, na veika Au na tukuna â€“ me vaka ga na veika sa tukuna mai vei Au o Tamaqu, Au na tukuna.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
