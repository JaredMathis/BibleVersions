<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa bula tiko na Vosa, qai yaco na i tekitekivu, na Vosa sa tiko vata kei na Kalou, na Vosa ga, o ya na Kalou. 
<br /><span class="verse" id="2">2 </span>Sa tiko vata kei na Kalou mai na i tekitekivu. 
<br /><span class="verse" id="3">3 </span>Sa buli na ka kecega mai vei Koya, ke sega o Koya sa sega na ka e buli me buli rawa. 
<br /><span class="verse" id="4">4 </span>Sa tu Vua na bula, na bula oqo sa rarama kina na tamata. 
<br /><span class="verse" id="5">5 </span>Sa cila yani na rarama ki na butobuto, ia, na butobuto sa lecaikataka ga. 
<br /><span class="verse" id="6">6 </span>Sa tala mai e dua na tamata na Kalou, na yacana o Joni. 
<br /><span class="verse" id="7">7 </span>Sa lako mai na tamata oqo mei vakadinadina, me vakadinadinataka na Rarama, me rawa kina ni ra vakabauta na Rarama ena vukuna. 
<br /><span class="verse" id="8">8 </span>Sa sega ni Rarama o koya, sa talai ga mai, me mai vakadinadinataka na Rarama. 
<br /><span class="verse" id="9">9 </span>Na Rarama dina ga oqo, ni sai Koya sa vakararamataki ira na tamata, o ira kece sa lako mai ki vuravura oqo. 
<br /><span class="verse" id="10">10 </span>Sa tiko e vuravura na Rarama, sa caka o vuravura mai vua na Rarama, ia na vuravura sa sega ni kila na Rarama. 
<br /><span class="verse" id="11">11 </span>Na Rarama sa lako mai vei ira na Nona, o ira na Nona era sa sega ni via ciqomi Koya na Rarama. 
<br /><span class="verse" id="12">12 </span>Vei ira vakayadua sa ciqomi Koya na Rarama, sa soli vei ira na dodonu me ra luve ni Kalou, vei ira yadua sa vakabauta na yacana: 
<br /><span class="verse" id="13">13 </span>O ira sa sucu, sega ena dra se ena lewa vakayago, se ena lewa ni tamata, ena lewa ga ni Kalou. 
<br /><span class="verse" id="14">14 </span>Sa yaco me tamata na Vosa, ka sa mai tiko vata kei keda, ka keitou sa raica na Nona i ukuuku ni luvena e dua bauga mai vei Tamana, sa sinai sara ena yalololoma kei na dina. 
<br /><span class="verse" id="15">15 </span>Sa vakadinadina o Joni ena vukuna ka sa kaci yani ka vaka: "Sai Koya oqo au sa dau tukuna, o Koya sa muri au mai, sai Koya dina e dodonu me gadrevi, ni sai Koya sa liu ka Levu vei au." 
<br /><span class="verse" id="16">16 </span>Eda sa ciqoma na Nona taucoko, mai na loloma ki na yalololoma. 
<br /><span class="verse" id="17">17 </span>Ni sa soli mai na i Vunau ena vukui Mosese, ia na yalololoma kei na dina ena vukui Jisu Karisito. 
<br /><span class="verse" id="18">18 </span>Sa sega sara e dua sa raica na Kalou, ena dua na gauna. Na Luvena e duabau ga, o Koya sa tiko ena lomaserei Tamana, me vaka sa vosa kina o Tamana ena Vukuna. 
<br /><span class="verse" id="19">19 </span>Oqo na tukuniyalo nei Joni, ni ra sa vakatalai yani na bete kei ira na Livai mai Jerusalemi me tarogi koya ka vaka: "O cei sara mada o iko? 
<br /><span class="verse" id="20">20 </span>Sa vakatusa, ia, sa sega ga ni vakacala, sa vakaraitaka ga "Ni sa sega ni'u Karisito." 
<br /><span class="verse" id="21">21 </span>Era sa tarogi koya tale? "O iko beka o Ilaijia?" "Sa tukuna ni sa sega." "Sai iko beka na parofita?" Sa sauma tale ni "Sega." 
<br /><span class="verse" id="22">22 </span>Era sa qai tukuna vua, "O iko ga o cei?, me dua kina na ka me keitou tukuna vei ira sa talai keitou mai? Na cava o na tukuna me baleti iko?" 
<br /><span class="verse" id="23">23 </span>Sa qai sauma: "Oi au e dua na domo sa kacikaci tiko ena loma ni vanua, mo ni vakadodonutaka na sala i Jiova." 
<br /><span class="verse" id="24">24 </span>O iratou sa vakatalai mai vei ira na Farisi. 
<br /><span class="verse" id="25">25 </span>E ratou sa vakatataro ka vaka: "Na cava ga o sa veipapitaisotaki tiko kina, kevaka o sa sega ni Karisito, se o Ilaijia, se na parofita?" 
<br /><span class="verse" id="26">26 </span>Sa sauma o Joni ka vaka: "Au sa veipapitaisotaki ena wai, e dua sa tucake tu ena kemudou maliwa, dou sa sega ni kila. 
<br /><span class="verse" id="27">27 </span>O Koya ga sa muri au tiko mai oqo e dodonu mo ni gadreva ka sega ni oi au, sa rui levu o Koya, na wa mada ga ni nona i vava e sega ni dodonu me'u sereka, ni'u sa rui torosobu sara. 
<br /><span class="verse" id="28">28 </span>Na veika oqo sa caka tiko mai Becibara ena tai kadua ni Joritani, na vanua sa veipapitaisotaki tiko kina o Joni. 
<br /><span class="verse" id="29">29 </span>Ena siga ka tarava sa raici Jisu o Joni ni sa lako tiko mai vua, ka tukuna, "Raica na Lami ni Kalou, sa kauta tani na nodra i valavala ca na kai vuravura! 
<br /><span class="verse" id="30">30 </span>"Sa i Koya ga oqo au sa dau tukuna tiko, ni sa dua sa muri tiko mai, sa gadrevi vakalevu cake vei keirau, ni sa liu ka Levu vei keirau o Koya. 
<br /><span class="verse" id="31">31 </span>"Au sa sega ni kilai koya; ia, sa dodonu me vakaraitaki o Koya vei ira na Isireli, au sa lako mai kina oqo me veipapitaisotaki ena wai." 
<br /><span class="verse" id="32">32 </span>Sa tukuna kina o Joni, "Au sa raica na Yalo Tabu sa lako sobu mai lomalagi me vaka na ruve ka sa mai toka ga Vua. 
<br /><span class="verse" id="33">33 </span>"Au sa sega ni kilai Koya, o Koya ga sa talai au mai me'u veipapitaisotaki ena wai sa tukuna vei au, "O Koya ga o sa raica ni sa lako sobu mai vua na Yalo Tabu ka sa mai toka Vua, sai Koya oqo sa dauveipapitaisotaki ena Yalo Tabu." 
<br /><span class="verse" id="34">34 </span>"Au sa raica ka vakatusa ni sai Koya oqo na Luve ni Kalou. 
<br /><span class="verse" id="35">35 </span>Ena siga tale ka tarava, sa tucake tu o Joni kei na rua na nona tisaipeli. 
<br /><span class="verse" id="36">36 </span>Sa vakaraici Jisu ni sa lako voli, sa tukuna mai, sa dina, na "Lami ni Kalou." 
<br /><span class="verse" id="37">37 </span>E rau sa rogoci koya na nona tisaipeli ni sa vosa tiko, e rau sa muri Jisu sara. 
<br /><span class="verse" id="38">38 </span>Sa vuki mai o Jisu ka raici rau ni rau sa muri koya tiko, sa tarogi rau, "Na cava drau sa vakasaqara" e rau sa sauma, "Rapai, (qasenivuli) o ni sa tiko mai vei?" 
<br /><span class="verse" id="39">39 </span>Sa sauma vei rau o Jisu, "Drau lako mai mo drau mai raica." E rau sa lako mai me rau mai raica na vanua e sa tiko kina, rau sa tiko vata kei koya ena siga o ya (oqo sai ka tini ni auwa). 
<br /><span class="verse" id="40">40 </span>E dua vei rau sa rogoci Joni ni vosa tiko o Adriu, na taci Saimone Pita, sa muri Jisu sara. 
<br /><span class="verse" id="41">41 </span>Sa raici tacina o Saimone ka tukuna vua, "Keirau sa raica na Mesaia" (na Karisito). 
<br /><span class="verse" id="42">42 </span>Sa kauti koya sara mai vei Jisu, ni sa raici koya o Jisu, sa tukuna, "O iko o Saimone na luvei Jona. O sa vakatokai me "Kifa", na kena i balebale na "Vatu". 
<br /><span class="verse" id="43">43 </span>O Jisu, ena siga ka tarava sa via lako ki Kaleli, sa raici Filipe sara ka tukuna vua, "Muri Au mai." 
<br /><span class="verse" id="44">44 </span>O Filipe oqo sa lako mai Pecisaita na koro nei Adriu kei Saimone Pita. 
<br /><span class="verse" id="45">45 </span>O Filipe sa kunei Nacanieli ka sa tukuna sara vua, "Keirau sa kunei Koya sa vosa kina o Mosese ena i vunau, ka era sa volai Koya talega na parofita â€“ Jisu na kai Nasereci na luvei Joseva." 
<br /><span class="verse" id="46">46 </span>Sa tukuna o Nacanieli, "E rawa beka ni dua na ka vinaka me lako mai Nasareci?" Sa sauma o Filipe, "lako mada ga mai mo mai raica." 
<br /><span class="verse" id="47">47 </span>Sa raici Nacanieli o Jisu ni sa lako tiko mai ka sa tukuna sara yani vua, "Raica, sa dua na Isireli dina oqo, ni sa sega vua na veivakaisini." 
<br /><span class="verse" id="48">48 </span>Sa taro yani o Nacanieli, "O ni sa kilai au vakacava?" Sa sauma o Jisu ka vaka: "ni se bera ni kacivi iko o Filipe, Au sa raici iko oti ni o tiko ena ruku ni vu ni lolo." 
<br /><span class="verse" id="49">49 </span>Sa vosa o Nacanieli ka vaka, "Rapai, o ni sa Luve ni Kalou! O ni sa Tui, ka nodra Tui na Isireli!" 
<br /><span class="verse" id="50">50 </span>Sa sauma o Jisu ka tukuna vua, "Baleta ga Ni'u a tukuna vei iko, Ni'u a raici iko ena ruku ni Vu ni lolo, o sa qai vakabauta kina? O na raica na veika lelevu mai na kena oqo." 
<br /><span class="verse" id="51">51 </span>Sa qai tukuna tale, "Sa dina taucoko oqo, Au sa tukuna vei iko, ni sa na oti oqo, o na raici lomalagi ni sa tadola mai, o na raici ira na Agilosi ni Kalou ni ra sa lako cake ka lako sobu mai vua na Luve ni Tamata."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
