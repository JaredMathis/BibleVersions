<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Dou kua ni vakatara me leqa na yalomudou; dou vakabauta na Kalou, dou vakabauti Au talega. 
<br /><span class="verse" id="2">2 </span>"Sa levu na tikina ena vale nei Tamaqu; kevaka e sega, Au sa tukuna oti vei kemudou, Au na lako Me'u vakarautaka na tikina me nomudou. 
<br /><span class="verse" id="3">3 </span>"Kevaka Au sa lako Me'u vakarautaka na tikina me nomudou, Au na lesu tale mai me'u ciqomi kemudou ki vei Au; na vanua Au sa na tiko kina, dou na tiko talega kina. 
<br /><span class="verse" id="4">4 </span>"Na vanua Au na lako kina dou sa kila, na kena sala talega dou sa kila." 
<br /><span class="verse" id="5">5 </span>Sa tukuna vua o Tomasi, "Turaga keitou sa sega ni kila na vanua kemuni sa lako kina, keitou na kila vaka E vei na kena sala?" 
<br /><span class="verse" id="6">6 </span>Sa sauma vua o Jisu, "Oi Au ga na sala, na dina, na bula. Sa sega ni rawa na lako vua na Kalou, (Tamaqu) vakavo ke lako mai vei Au. 
<br /><span class="verse" id="7">7 </span>"Kevaka dou sa kilai Au, dou sa kilai Tamaqu talega; mai na gauna sara ga oqo dou sa kilai Koya ka raici Koya." 
<br /><span class="verse" id="8">8 </span>Sa tukuna sara Vua o Filipe, "Turaga Mo ni vakaraitaka vei keitou na Tamamuni (dina), sa na qai rauti keitou." 
<br /><span class="verse" id="9">9 </span>Sa sauma vua o Jisu, "Au sa tiko vakadede kei kemudou, ia, dou se sega ga ni kilai Au, Filipe? O koya sa raici Au, sa raica na Tamaqu; dou tukuna rawa vakacava vei Au, Me'u vakaraitaka na Tamaqu?" 
<br /><span class="verse" id="10">10 </span>Dou sa sega ni vakabauta Ni'u sa tu vei Tamaqu, o Tamaqu sa tu vei Au? Na vosa Au sa vosa kina vei kemudou, Au sa sega ni vosa vakai Au ga, o Tamaqu sa tiko vei Au sa cakava na cakacaka oqo. 
<br /><span class="verse" id="11">11 </span>"Dou vakabauti Au baleta Ni'u sa tu vei Tamaqu kei Tamaqu sa tu vei Au, se, dou vakabauti Au ena vuku ni veika sa caka oti." 
<br /><span class="verse" id="12">12 </span>"Sa dina sara. Au sa tukuna vei kemudou, o koya sa vakabauti Au, na veika Au sa cakava ena cakava talega o koya; na cakacaka lelevu mai na kena oqo ena cakava o koya, baleta Ni'u sa lako vei Tamaqu. 
<br /><span class="verse" id="13">13 </span>"Na ka kecega dou na kerea ena yacaqu, Au na cakava, me laveti cake kina na Tamana mai vei Luvena. 
<br /><span class="verse" id="14">14 </span>"Na cava ga dou na kerea ena yacaqu, Au na cakava. Sa Yalataka O Jisu E Dua Tale Na Dauniveivuke 
<br /><span class="verse" id="15">15 </span>"Kevaka dou sa lomani Au, dou maroroya na Noqu i vakaro. 
<br /><span class="verse" id="16">16 </span>"Au na qai masuti Tamaqu ena solia vei kemudou o Koya e dua na Dauniveivukei, me tiko vata kei kemudou ka sega ni mudu, 
<br /><span class="verse" id="17">17 </span>"Sai Koya na Yalo ni Dina, o vuravura ena sega ni rawa ni ciqoma baleta ni sa sega ni raici Koya se kilai Koya; ia dou sa kilai Koya ni sa tiko vei kemudou o Koya ka dau curumi kemudou. 
<br /><span class="verse" id="18">18 </span>"Au na sega ni biuti kemudou mo dou luveniyali Au na lako mai vei kemudou. 
<br /><span class="verse" id="19">19 </span>"Vakalailai mada, ena sega ni raici Au tale o vuravura, ia, dou na raici Au Oi kemudou, baleta Ni'u sa bula, dou na bula vakatalega kina. 
<br /><span class="verse" id="20">20 </span>"Ena siga o ya dou na kila kina Ni'u sa tu vei Tamaqu, oi kemudou vei Au, oi Au talega vei kemudou. 
<br /><span class="verse" id="21">21 </span>"O koya sa tiko vua na Noqui vakaro ka maroroya tiko, sai koya ga oqo sa lomani Au. O koya sa lomani Au, sa na lomani koya talega o Tamaqu. Au na lomani koya ka Au na vakatakilai Au vua." 
<br /><span class="verse" id="22">22 </span>O Jiutasa (sega ni o Isikarioti) sa tukuna vua, "Turaga, ena rawa vaka cava oqo ena Nomuni vakatakilai Kemuni vei keimami ka sega ki vuravura?" 
<br /><span class="verse" id="23">23 </span>Sa sauma vua o Jisu, "kevaka e dua sa lomani Au, ena maroroya na Noqu vosa; o Tamaqu talega ena lomani koya, keirau na lako mai vua, ka keirau na vakavale vua. 
<br /><span class="verse" id="24">24 </span>O koya sa sega ni lomani Au sa sega ni maroroya na Noqu vosa; na vosa dou sa rogoca sa sega ni Noqu vosa, sa nei Tamaqu o Koya ga sa talai Au mai. 
<br /><span class="verse" id="25">25 </span>"Na veika oqo Au sa tukuna vei kemudou Ni'u sa dau tiko vata kei kemudou. 
<br /><span class="verse" id="26">26 </span>"Ia, na Dauveivuke na Yalo Tabu, o Koya ena tala mai o Tamaqu ena Yacaqu, ena vakavulici kemudou ena veika kecega, ka na kauta lesu mai vei kemudou na vakananumi ni veika kece Au sa dau tukuna vei kemudou. 
<br /><span class="verse" id="27">27 </span>Au sa biuta tiko vei kemudou na veivakacegui. Na noqu veivakacegui Au sa solia vei kemudou; sa sega ni vaka sa solia o vuravura na veika Au sa solia vei kemudou. Me kua ni vakaleqai na yalomudou se mo dou rere. 
<br /><span class="verse" id="28">28 </span>Dou sa rogoci Au, ni'u sa tukuna vei kemudou, Au sa na lako, ka Au na lesu tale mai vei kemudou. Kevaka dou sa lomani Au, dou na marau baleta Ni'u sa tukuna, Au sa lako vei Tamaqu; ni sa levu o Tamaqu mai vei Au. 
<br /><span class="verse" id="29">29 </span>"Oqo Au sa tukuna rawa vei kemudou ni se bera ni yaco mai, ni sa qai yaco oqo, dou na qai vakabauti Au. 
<br /><span class="verse" id="30">30 </span>"Au na sega ni veivosaki vakalevu kei kemudou, ni sa lako mai na daunilewa ni vuravura oqo, sa sega na ka e nona me tu vei Au. 
<br /><span class="verse" id="31">31 </span>"Ia o vuravura ena kila Ni'u sa lomani Tamaqu, me vaka sa solia mai vei Au o Tamaqu nai vakaro, Au sa vakakina. Dou tucake me da lako tani eke.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
