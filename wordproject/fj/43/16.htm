<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 16 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Na veika oqo Au sa tukuna vei kemudou, mo dou kua ni tarabe kina. 
<br /><span class="verse" id="2">2 </span>"Era na biuti kemudou tani mai na vale ni lotu; io, sa lako tiko mai na gauna o koya sa vakamatei kemudou sa nanuma ni sa cakava tiko vua na Kalou e dua na veiqaravi. 
<br /><span class="verse" id="3">3 </span>"Era na cakava na veika oqo vei kemudou baleta ni ra sa sega ni kila na Tamana se oi Au. 
<br /><span class="verse" id="4">4 </span>"Ia, na veika oqo Au sa tukuna vei kemudou, ni na lako mai na gauna, dou na kila Ni'u a sa tukuna oti vei kemudou na veika oqo. Au a sega ni tukuna oqo mai nai vakatekivu, baleta Ni'u a tiko vata kei kemudou. 
<br /><span class="verse" id="5">5 </span>"Oqo, Au sa na lako vei Koya ga e talai Au mai, qai sega ni dua vei kemudou e taroga, o sa lako ki vei? 
<br /><span class="verse" id="6">6 </span>"Baleta ga Ni'u sa tukuna oqo vei kemudou, sa rarawa kina na yalomudou. 
<br /><span class="verse" id="7">7 </span>"Au sa tukuna vei kemudou na veika e dina. Oqo ga na nomudou vinaka, o ya na noqu lako yani; kevaka Au na sega ni lako yani, na Dauniveivuke ena sega ni lako mai vei kemudou; ia, kevaka Au sa lako, Au na talai Koya mai vei kemudou. 
<br /><span class="verse" id="8">8 </span>"Ni sa lako mai o Koya, ena mai dusimaka ki vuravura na i valavala ca, na i valavala dodonu kei na lewa dodonu, 
<br /><span class="verse" id="9">9 </span>"na i valavala ca baleta ni ra sega ni vakabauti Au; 
<br /><span class="verse" id="10">10 </span>"nai valavala dodonu baleta Ni'u sa lako vei Tamaqu ka dou na sega ni raici Au tale; 
<br /><span class="verse" id="11">11 </span>"na lewa dodonu baleta ni sa na lewai o koya sa dau vakaveitaliataka na vuravura oqo. 
<br /><span class="verse" id="12">12 </span>"E se levu tu na veika Me'u tukuna vei kemudou, sa sega ni rawa vei Au oqo. 
<br /><span class="verse" id="13">13 </span>"Ia, ni sa na lako mai o Koya na Yalo ni Dina oqo, ena tuberi kemudou ki na veika kecega e dina. Ena sega ni vosa ena Nona kaukauwa, na veika ga ena rogoca ena tukuna, ena tukuna talega na veika ena yaco mai muri. 
<br /><span class="verse" id="14">14 </span>"Ena vakacerecerei Au, ni na kauta na ka e Noqu ka tukuna vei kemudou. 
<br /><span class="verse" id="15">15 </span>"Na veika kece sa tu vei Tamaqu sa Noqu. Oqori, Au sa tukuna kina, ni na taura na ka kece e Noqu ka tukuna vei kemudou. 
<br /><span class="verse" id="16">16 </span>"Vakalailai dou na sega ni raici Au, ka vakalailai tale dou na qai raici Au, baleta Ni'u sa lako vei Tamaqu." 
<br /><span class="verse" id="17">17 </span>Sa so vei ira na Nona tisaipeli era sa vakataroga, "Na cava oqo ni sa tukuna vei keda, vakalailai dou na sega ni raici Au, ka vakalailai dou na raici Au tale; io, baleta Ni'u sa lako vei Tamaqu?" 
<br /><span class="verse" id="18">18 </span>Na cava oqo ni sa tukuna, "Vakalailai ga" "keitou sa sega ni kila na ka e tukuna tiko." 
<br /><span class="verse" id="19">19 </span>Sa kila o Jisu na ka oqo ka sa tukuna vei iratou, "Dou sa vakataroga tiko na veika Au sa tukuna, ni dou na sega ni raici Au, ka vakalailai dou na raici Au tale? 
<br /><span class="verse" id="20">20 </span>"Sa dina sara, Au sa tukuna vei kemudou, ni dou na tagi ka veitagici vakalevu, o vuravura ena marau tiko, dou na rarawa vakalevu, ia, na nomudou rarawa ena vuki me ka ni reki vakalevu. 
<br /><span class="verse" id="21">21 </span>"Na yalewa ni sa taratara, sa rarawa tiko baleta ni sa lako mai na nona auwa; ni sa oti ga na nona vakasucuma na gone, sa sega tale ni nanuma na mosi ea tarai koya, sa reki vakalevu ga ni sa vakasucuma mai e dua ki vuravura. 
<br /><span class="verse" id="22">22 </span>"Oqo dou se rarawa tiko, ia, Au na raici kemudou tale ka na reki vakalevu sara na yalomudou kei na nomudou reki ena sega ni kau tani rawa mai vei kemudou. 
<br /><span class="verse" id="23">23 </span>"Ena siga o ya dou na sega ni kerea vei Au e dua na ka. Sa dina sara, Au sa tukuna vei kemudou, na veika dou na kerea vei Tamaqu ena yacaqu, ena solia vei kemudou. 
<br /><span class="verse" id="24">24 </span>"Me yacova oqo e se sega ni dua na ka, mo dou kerea ena Yacaqu. Dou kerekere ka dou na rawata me levu kina na nomudou reki. 
<br /><span class="verse" id="25">25 </span>"Na veika oqo Au sa vosataka e na vosa vakatautauvata vei kemudou; sa lako tiko mai na gauna Au na sega tale ni vosa ena vosa vakatautauvata, vei kemudou, Au na tukuna vakarawarawa sara vei kemudou na vei ka baleti Tamaqu. 
<br /><span class="verse" id="26">26 </span>'Ena siga o ya dou na kerekere ena Yacaqu, Au sa sega talega ni tukuna vei kemudou, Ni'u na kerei Tamaqu ena vukumudou; 
<br /><span class="verse" id="27">27 </span>'Ni o Tamaqu vakataki Koya sa lomani kemudou, baleta ni dou sa lomani Au ka vakabauta Ni'u sa lako mai vua na Kalou. 
<br /><span class="verse" id="28">28 </span>"Au sa lako mai vua na Tamada, ka lako mai ki vuravura. Oqo, Au sa na biuti vuravura ka lako tale vei Tamada." 
<br /><span class="verse" id="29">29 </span>Era sa tukuna Vua o ira na Nona tisaipeli, "Raica, o sa vosa vakarawarawa sara tiko mai oqori, ka sa sega ni vosa e na vosa vakatautauvata. 
<br /><span class="verse" id="30">30 </span>"Oqo keitou sa kila ni o sa kila na ka kecega, ka sa sega ni yaga me dua e taroga yani e dua na ka. Oqo keitou sa kila kina, ni o sa lako mai vua na Kalou." 
<br /><span class="verse" id="31">31 </span>Sa sauma yani o Jisu, "Vakacava dou sa qai vakabauta oqo? 
<br /><span class="verse" id="32">32 </span>"Io, sa lako mai na auwa, io, sa lako sara tikoga mai oqo, dou na vakatolosevi, io kemudou vakayadua ga, ka Au na tiko duadua. Sega ni baleta Ni'u na tiko duadua ga, Keirau na tiko vata kei Tamaqu. 
<br /><span class="verse" id="33">33 </span>"Au sa tukuna na veika oqo, baleta vei Au dou na kunea kina na vakacegu.E vuravura dou na kunea kina na rarawa, dou marau ga, Au sa vakamalumalumutaki vuravura oti.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
