<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa lako tiko mai o Jisu, sa raica e dua na mataboko mai na nona sucu. 
<br /><span class="verse" id="2">2 </span>Era sa tarogi Jisu na Nona tisaipeli ka vaka: "Rapai, o cei sai valavala ca o koya oqo, se oi rau na i tubutubu, me sucu mataboko kina o koya oqo?" 
<br /><span class="verse" id="3">3 </span>Sa sauma o Jisu, "Sa sega ni o Koya oqo se oi rau na i tubutubu sai valavala ca, eke me vakaraitaki ga kina vei koya oqo na cakacaka ni Kalou. 
<br /><span class="verse" id="4">4 </span>"E dodonu Me'u cakava na cakacaka i Koya sa talai Au mai ni se siga tiko; sa lako tiko mai na bogi sa sega kina ni dua e rawa ni cakacaka. 
<br /><span class="verse" id="5">5 </span>"Ni'u se tiko oqo e vuravura, sai Au ga na rarama kei vuravura" 
<br /><span class="verse" id="6">6 </span>Ni sa cavuta oti na veika oqo, sa qai kasivita na qele ka walia vata na qele kei na Nona kasivi; ka lumuta na matai koya sa mataboko ena soso. 
<br /><span class="verse" id="7">7 </span>Sa tukuna vua, "Lako ka tavoi ena tobu mai Sailoama"(kena i balebale sa talai). Sa lako ka tavoi ka lesu mai ni sa rai na matana. 
<br /><span class="verse" id="8">8 </span>O ira na veiwekani kei ira sa kila ka raica ni a mataboko tu, era sa tukuna, "Sa sega beka ni o koya ga oqo sa dau dabe ka kerekere voli?" 
<br /><span class="verse" id="9">9 </span>Eso era sa tukuna, "Io sa dina, o koya sara ga oqo, " e so tale era sa tukuna, "Io sa vakataki koya sara ga." Sa qai vosa mai o koya a sa mataboko e liu, "Io, sai au ga oqo." 
<br /><span class="verse" id="10">10 </span>Era sa qai tarogi koya, "O sa qai rai vakacava?" 
<br /><span class="verse" id="11">11 </span>Sa sauma mai ka vaka: "E dua na tamata na yacana o Jisu, sa cakava na soso ka lumuta kina na mataqu ka tukuna, "Lako ki na tobu e Sailoama ka tavoya na matamu, Au sa rai tu kina oqo. 
<br /><span class="verse" id="12">12 </span>Era sa tarogi koya, "Sa e vei o Koya?" sa tukuna mai na mataboko, "Au sa sega ni kila." Sa Vakatatabui Na Veivosaki Kei Na Tamata Sa 
<br /><span class="verse" id="13">13 </span>Sa kau mai o koya sa mataboko tu e liu vei ira na Farisi 
<br /><span class="verse" id="14">14 </span>Sa siga ni vakacecegu oqo, sa vakabula kina na mataboko o Jisu. 
<br /><span class="verse" id="15">15 </span>Era sa taroga talega na mataboko se cava sa caka me rai kina na matana. Sa tukuna mai o koya, "Sa biuta na soso e mataqu, au sa laki tavoi sara, oqo au sa rai tu" 
<br /><span class="verse" id="16">16 </span>Era sa tukuna e so na Farisi, ni Tamata oqo sa sega ni mai vua na Kalou, baleta ni sa sega ni maroroya na siga ni Vakacecegu. Era sa tukuna tale eso, "Kila rawa vakacava me dua na i valavala ca e cakava rawa na vei ka oqo?" Era sa dui toto ena veika oqo. 
<br /><span class="verse" id="17">17 </span>Era sa tukuna tale vei koya na mataboko, "Na cava o sa tukuna me baleta na tamata oqo sa vakabulai iko?" Sa tukuna, sa parofita o Koya oqo. 
<br /><span class="verse" id="18">18 </span>Era sa sega ga ni vakabauti koya na Jiu ni a mataboko tu ka sa qai rai, me yacova ni sa kacivi mai oi rau na i tubutubu nei koya ea mataboko tu e liu. 
<br /><span class="verse" id="19">19 </span>Era sa tarogi rau ka vaka: "Oqo beka na luvemudrau, drau sa tukuna ni a sucu mataboko? 
<br /><span class="verse" id="20">20 </span>E rau sa sauma mai na i tubutubu, "Keirau sa kila ni luvei keirau oqo, ka a sucu mataboko mai; 
<br /><span class="verse" id="21">21 </span>Na nona rai rawa, keirau sa sega ni kila, sa yalomatua o koya, ni tarogi koya ga, me vosa ga ena vukuna." 
<br /><span class="verse" id="22">22 </span>E rau sa tukuna na veika oqo na nona i tubutubu ni rau sa rerevaki ira na Jiu, o ira na Jiu era sa vakadonuya oti ni kevaka e dua sa vakatusa ni sa Karisito o Koya oqo, me qai biu tani mai na nodra vale ni veitavaki. 
<br /><span class="verse" id="23">23 </span>E rau sa tukuna kina na nona i tubutubu, me tarogi ga o koya." 
<br /><span class="verse" id="24">24 </span>Era sa kaciva tale na tamata sa qai rai rawa ka tukuna vua, "Solia vua na Kalou na vakarokoroko! Keimami sa kila ni sa tamata i valavala ca o koya oqo." 
<br /><span class="verse" id="25">25 </span>Sa sauma mai na tamata sa vakabulai ka vaka: "Se sai valavala ca o Koya se sega, au sa sega ni kila. E dua ga na ka Au sa kila, au a mataboko tu, oqo au sa rai rawa." 
<br /><span class="verse" id="26">26 </span>Era sa tarogi koya tale, "na cava sara mada e cakava vei iko? E dolava vakacava o Koya na matamu?" 
<br /><span class="verse" id="27">27 </span>Sa sauma vei ira ka vaka, "Au sa tukuna oti vei kemuni, o ni sa sega ga ni via rogoca." 
<br /><span class="verse" id="28">28 </span>Era sa cudruvi koya ka tukuna, "O sa Nona tisaipeli, keimami sa tisaipeli nei Mosese. 
<br /><span class="verse" id="29">29 </span>"Keimami sa kila ni sa vosa vei Mosese na Kalou; ia, na Tamata oqo keimami sa sega ni kila se sa lako mai vei." 
<br /><span class="verse" id="30">30 </span>Sa qai sauma vei ira ka vaka: "Na cava, sa dua na ka vinaka oqo, ni kemuni sa sega ni kila se sa mai vei o Koya, ia, sa vakavuna ga na rai ni mataqu! 
<br /><span class="verse" id="31">31 </span>"Oqo eda sa kila, na noda Kalou sa sega ni rogoci ira na i valavala ca; kevaka e dua sa qarava na Kalou ka muria na Lomana, na Kalou ena rogoci koya. 
<br /><span class="verse" id="32">32 </span>"Ni se qai tauyavu o vuravura ka yacova oqo, e se sega ni rogoci ni dua e vakavuna na rai ni mataboko ea sucu vata mai. 
<br /><span class="verse" id="33">33 </span>"Kevaka sa sega ni mai vua na Kalou na tamata oqo, ena sega ni cakava rawa e dua na ka." 
<br /><span class="verse" id="34">34 </span>Era sa sauma vua ka vaka: "O iko a sucu mai ena i valavala ca, ka o sa via vakavulici keimami?" Era sa tawasei Koya tani yani. 
<br /><span class="verse" id="35">35 </span>Sa rogoca o Jisu ni ra sa wasei koya tani na Jiu; ia, ni rau sa qai mai sota, sa tarogi koya o Jisu, "O sa vakabauta na Luve ni Kalou?" 
<br /><span class="verse" id="36">36 </span>Sa sauma mai o koya, "Turaga o cei o Koya, me'u vakabauti Koya. 
<br /><span class="verse" id="37">37 </span>Sa tukuna vua o Jisu, "O sa raici Koya sara tu ga oqo, o Koya ga sa vosa tiko oqo vei iko." 
<br /><span class="verse" id="38">38 </span>Sa qai tukuna, "Au sa vakabauta turaga!" A sa lotu Vua. 
<br /><span class="verse" id="39">39 </span>Sa tukuna vua o Jisu, "Au sa lako mai ki vuravura me'u mai lewa, o ira sa sega ni rai, mera rai kei ira sa rai me ra mataboko. 
<br /><span class="verse" id="40">40 </span>Eso na Farisi era sa rogoca na vosa ka taroga, "Keimami sa mataboko talega Oi keimami?" 
<br /><span class="verse" id="41">41 </span>Sa tukuna vei ira o Jisu, "Kevaka o ni sa mataboko, sa sega veikemuni na i valavala ca, ia, oqo ni o ni sa tukuna ni "Kemuni sa rai" sa tu ga kina vei kemuni na i valavala.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
