<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Joni, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Joni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa oti oqo, sa veilakoyaki voli o Jisu mai Kaleli; ni sa sega ni via veilakoyaki voli e Jutia, baleta ni ra sa vakasaqarai Koya na Jiu me ra vakamatea. 
<br /><span class="verse" id="2">2 </span>Sa qai yaco mai na nodra solevu ni vale vakacevaceva na Jiu. 
<br /><span class="verse" id="3">3 </span>Era sa tukuna vei Jisu na tacina, "Biuta na vanua oqo, ka lako ki Jutia, me ra raica talega na Nomu tisaipeli na veika o sa dau cakava. 
<br /><span class="verse" id="4">4 </span>"Ni sa sega e dua sa dau cakava vuni na ka, kevaka sa vinakata me ra kila na tamata na ka o ni sa daucakava. Kevaka o sa cakava oqo, vakaraitaki Iko yani ki vuravura." 
<br /><span class="verse" id="5">5 </span>O iratou mada ga na tacina e ratou sa sega ni vakabauti Koya. 
<br /><span class="verse" id="6">6 </span>Sa qai tukuna vei iratou o Jisu, "E se bera ni yaco mai na Noqu gauna, na nomuni gauna na tamata sa tu oqo. 
<br /><span class="verse" id="7">7 </span>"O vuravura ena sega ni rawa ni cudruvi kemuni, sa cati Au ga o vuravura baleta, ni'u sa tukuna tikoga na ca ni veika sa cakava tiko o koya. 
<br /><span class="verse" id="8">8 </span>"Dou lako cake ki na Solevu, Au na sega, baleta ni se sega ni yaco taucoko mai na Noqu gauna." 
<br /><span class="verse" id="9">9 </span>Ni sa tukuna oti na veika oqo vei iratou na tacina, sa tiko ga e Kaleli o Koya. 
<br /><span class="verse" id="10">10 </span>Ena gauna e ratou sa lako cake kina na tacina, sa lako cake vakavuni talega o Jisu ki na Solevu, sa sega ni vakaraitaki Koya. 
<br /><span class="verse" id="11">11 </span>Era sa vakasaqarai Jisu ena solevu o ya o ira na Jiu, ka vakataroga tiko, "E vei o Koya?" 
<br /><span class="verse" id="12">12 </span>Sa levu sara na veivosaki era sa cakava na tamata ena Vukuna. Era sa tukuna e so "Sa tamata vinaka o Koya," So tale era sa tukuna, e sega, e ca o Koya, sa dau vakaisini ira na tamata." 
<br /><span class="verse" id="13">13 </span>Sa sega ga ni dua e vosa ena matana votu me baleti Jisu, ni ra sa rerevaki ira na Jiu. 
<br /><span class="verse" id="14">14 </span>Ni sa vakacagau tiko na soqo, sa lako cake ki na valenisoro o Jisu ka vakatavuvuli. 
<br /><span class="verse" id="15">15 </span>Era sa qoroqoro ka tukuna mai, "Sa kila vakacava o Koya na i Vola Tabu, ni sa sega ni vulica?" 
<br /><span class="verse" id="16">16 </span>Sa sauma vei ira o Jisu ka vaka, "Na i vakavuvuli sa sega ni Noqu, sa nei Koya sa talai Au mai. 
<br /><span class="verse" id="17">17 </span>"Kevaka e dua sa via muria na Lomai Tamaqu, ena kila na vei ka baleta nai vakavuvuli, se sa mai vua na Kalou, se mai na Noqu kaukauwa ga. 
<br /><span class="verse" id="18">18 </span>"O koya sa vosa ena vukuna ga, sa vakasaqara ga na nona dokai, ia o koya e vakasaqara na dokai i Koya sa veitalai mai sa qai dina, sa sega sara vua na veivukiyaki! 
<br /><span class="verse" id="19">19 </span>"Sa sega beka ni solia vei kemuni nai vunau o Mosese, ia, sa sega sara vei kemuni sa maroroya nai vunau? Na cava o ni sa via vakamatei Au kina?" 
<br /><span class="verse" id="20">20 </span>Era sa vosa mai na tamata ka vaka: "Sa tiko vei iko na tevoro, "O cei sa vinakata me vakamatei iko? 
<br /><span class="verse" id="21">21 </span>Sa sauma vei ira o Jisu, "Au cakava e dua ga na ka, o ni sa qoroqoro kina. 
<br /><span class="verse" id="22">22 </span>"Sa cakava vei kemuni o Mosese na veicilivi, (na veicilivi oqo sa mai vei ira na qase) ia, o iko sa cakava na veicilivi ena siga ni vakacecegu. 
<br /><span class="verse" id="23">23 </span>"Kevaka e dua sa cakava na veicilivi ena siga ni vakacecegu me kua ni voroki kina na i vunau i Mosese, o ni sa cudruvi Au baleta Ni'u sa vakataucokotaka e dua na tamata ena siga ni vakacecegu. 
<br /><span class="verse" id="24">24 </span>"Mo ni kua ni via vakalewa me vaka ga na kenai rairai, mo ni lewa ena vakalelewa e dodonu." 
<br /><span class="verse" id="25">25 </span>Eso vei ira e Jerusalemi era sa taroga, "Sa sega beka ni o Koya ga oqo, era sa vakasaqara tiko me ra vakamatea?" 
<br /><span class="verse" id="26">26 </span>"Ni raica mada, sa vosa dina tiko vakadoudou ka ra sa sega ni rawa ni tukuna e dua na ka vua. Era sa kila tiko beka na veiliutaki ni sai Koya dina oqo na Karisito? 
<br /><span class="verse" id="27">27 </span>"Eda sa kila se sa lako mai vei o Koya oqo, ni sa lako mai na Karisito, ena sega ni dua e kila se sa lako mai vei." 
<br /><span class="verse" id="28">28 </span>Sa kaci vakadomoi levu o Jisu ni sa veivakavulici tiko ena valenisoro ka vaka: "O ni sa kilai Au, ka sa kila talega na vanua Au sa lako mai kina; Au sa sega talega ni lako mai vakai Au ga, o Koya sa talai Au mai sa Dina, o Koya dou sa sega ni kila? 
<br /><span class="verse" id="29">29 </span>"Au sa kilai koya, Ni'u sa lako mai Vua, ka sa talai Au mai o Koya." 
<br /><span class="verse" id="30">30 </span>Era sa vinakata me vesuki Koya, ia, sa sega ga e via tarai Koya, ni se bera ni yaco mai na Nona gauna. 
<br /><span class="verse" id="31">31 </span>Sa levu talega na tamata era sa vakabauti Koya, ka tukuna, "Ni sa lako mai na Karisito, ena cakava na veika lelevu mai na veika sa cakava na Tamata oqo. 
<br /><span class="verse" id="32">32 </span>Era sa rogoca na Farisi ni ra sa vosa kudrukudru tiko na lewe ni vanua ena vuku i Jisu, era sa vakatala sara yani eso na tamata me ra vesuki Koya. 
<br /><span class="verse" id="33">33 </span>Sa tukuna vei ira o Jisu, "Au na tiko vata kei kemudou vakalailai ga, Au na qai lako tale vei koya sa talai Au mai. 
<br /><span class="verse" id="34">34 </span>"O ni na vakasaqarai Au, o ni na sega ni kunei Au, na vanua Au na lako kina, o ni na sega ni lako rawa yani kina. 
<br /><span class="verse" id="35">35 </span>Era sa veivosaki vakai ira na Jiu ka vaka: "Sa via lako tiko ki vei o Koya â€“ meda sega kina ni lako rawa vua? Sa via lako beka vei ira na veiseyaki ki Kirisi, me la'ki vakavulici ira na kai Kirisi? 
<br /><span class="verse" id="36">36 </span>"Na cava oqo, ni sa tukuna tikoga, o ni na vakasaqarai Au, ia, o ni na sega ni lako rawa mai ena vanua Au sa tiko kina?" 
<br /><span class="verse" id="37">37 </span>Ena i otioti ni siga ni solevu, sa tucake o Jisu ka kacivaka yani, "Kevaka e dua sa via gunu me lako mai ka gunu. 
<br /><span class="verse" id="38">38 </span>"O koya sa vakabauti Au, me vaka sa tukuna na i Vola Tabu, ena tovure mai yalona na vei uciwai ni bula." 
<br /><span class="verse" id="39">39 </span>Sa tukuna tiko oqo o Jisu na veika me baleta na Yalo Tabu vei ira era sa vakabauti Koya, ni se bera tiko ni yaco mai na Yalo Tabu, ni se tiko oqo o Jisu ka e se bera ni kau cake. 
<br /><span class="verse" id="40">40 </span>Era sa lewevuqa, ni ra sa rogoca na vosa i Jisu, era sa tukuna, "sa dina, sa Parofita o Koya oqo." 
<br /><span class="verse" id="41">41 </span>Era sa tukuna talega eso, "O Koya oqo na Karisito," era sa tukuna talega eso, "Me lako li mai Kaleli na Karisito?" 
<br /><span class="verse" id="42">42 </span>"Sa sega li ni tukuna na i Vola Tabu, ni na lako mai na Karisito mai vei Tevita, mai Peceliema na vanua sa tiko kina o Tevita?" 
<br /><span class="verse" id="43">43 </span>Sa kune na duidui vei ira na tamata me baleti Jisu. 
<br /><span class="verse" id="44">44 </span>Sa so vei ira na Jiu, era sa via vesuki Jisu, ia, sa sega e via tarai koya. 
<br /><span class="verse" id="45">45 </span>Era sa lako mai na dauveiqaravi, "Kivei ira na bete levu kei ira na Farisi, "Ena cava o ni sa sega ni kauti Koya mai kina?" Sa tarogi yani vei ira. 
<br /><span class="verse" id="46">46 </span>Era sa sauma mai na dauniveiqaravi, "Sa sega ni dua e vosa me vakataki Koya oqo!" 
<br /><span class="verse" id="47">47 </span>"O ni sa vakacalai talega ena vukuna?" Era sa taroga mai na Farisi. 
<br /><span class="verse" id="48">48 </span>"Sa dua beka na veiliutaki se na Farisi sa vakabauti koya? 
<br /><span class="verse" id="49">49 </span>Sa sega ni dua vei ira na lewevuqa sa kila ni sa cudruvi nai vunau. 
<br /><span class="verse" id="50">50 </span>O Nikotimo, e dua sa lako mai vei Jisu ena bogi, sa dua talega vei ira na Farisi, sa tukuna yani, 
<br /><span class="verse" id="51">51 </span>"Sa lewai beka e dua ena i vunau, ni bera ni rogoci o koya, me kilai kina na ka e cakava?" 
<br /><span class="verse" id="52">52 </span>Era sa sauma ka tukuna vua, "O iko talega mai Kaleli? Vakasaqara mada mo raica, ni sa sega na parofita e basika mai Kaleli." 
<br /><span class="verse" id="53">53 </span>Era sa dui lesu tale ki na nodra veivale na tamata.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
