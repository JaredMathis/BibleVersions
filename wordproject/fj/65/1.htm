<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Juta, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Juta</h1>
<p class="ym-noprint">
 
<span class="chapread">1 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Juta, na i talatala i Jisu Karisito, ka taci Jemesa, vei ira sa kacivi, ka vakasavasavataki mai vua na Kalou na tamada, ka maroroi mai vei Jisu Karisito. 
<br /><span class="verse" id="2">2 </span>Me vakalevutaki vei kemudou na yalololoma, na vakacegu, kei na loloma. 
<br /><span class="verse" id="3">3 </span>Oi kemudou sa lomani, au sa saga vakaukauwa me'u vola vei kemudou ena vuku ni bula sa noda kecega, ka au raica ni vinaka cake na noqu via volavola vei kemudou, mo dou marautaka ka vakacegui ga ena vakabauta sa soli vei ira sa lotu. 
<br /><span class="verse" id="4">4 </span>Ni sa curu lo mai na tamata eso ka sega ni kilai, ni ra sa vakadinadinataki mai liu ena nodra bula, ka era sega ni lotu, ka era vukica vakatani na loloma ni Kalou mera cakava na ka vakasisila, ka cakitaki Jiova na Kalou duadua ga kei na noda Turaga o Jisu Karisito. 
<br /><span class="verse" id="5">5 </span>Ia au vinakata me'u vakananumi kemudou kina, e dina ni dou sa kila, ni sa vakabulai ira na tamata mai Ijipita o Jiova, e qai vakamatei ira na sega ni vakabauta. 
<br /><span class="verse" id="6">6 </span>O ira na agilosi era sega ni dei ena nodra i tutu dina, ia ka ra biuta mai na nodra i tikotiko, ka sa vakarautaki tu vei ira na sinucodo ni veivakararawataki ena vanua butobuto, ka me yaco mada na siga ni lewa. 
<br /><span class="verse" id="7">7 </span>Sa vaka kina o Sotoma kei Komora kei ira na veikoro volivolita â€“ ni ra sa soli ira ki na veidauci vakaveitalia kei na veiyago vata, oqo sai vakaraitaki ni rarawa levu kei na veivakararawataki ni bukawaqa e sega ni mudu. 
<br /><span class="verse" id="8">8 </span>Sa vaka kina o ira na dautatadra ka dauvakadukadukalitaka tiko na yagodra, ka ra beca na veiliutaki, ka era vosa vakacacataki ira na turaga. 
<br /><span class="verse" id="9">9 </span>Io, o Maikeli na agilosi uasivi, e veileti kei na tevoro, ka veiletitaka na yagoi Mosese, sa sega ni doudou me vosavakacacataki koya, ka vaka, "me cudruvi iko o Jiova!" 
<br /><span class="verse" id="10">10 </span>Ia o ira oqo era vosacataka na ka era sega tu ni kila; na ka era sa kila tu, era tautauvata tu ga kei na manumanu kila rerevaki, era sa vakarusai ira tikoga vaka i ira. 
<br /><span class="verse" id="11">11 </span>Ena ca vei ira! Ni ra sa muria nai valavala i Keni, era kocova na i yau me vakataki Pelami, ka ra na mate me vaka na talaidredre nodra na luve i Kora.   
<br /><span class="verse" id="12">12 </span>Oqo na lewa ena basika ena nomudou kana magiti, era na sega ni rere nira kana vata kei kemudou, era na nanumi ira ga ni ra sa kana. Era na vaka na o ka sega na kena uca, era na dau veitosoyaki tu ga vaka na cagi; era vaka na vuni kau tubu vinaka ka sega tu ni dua na vuana, era mate vakarua, na wakadra e cavuraki laivi; 
<br /><span class="verse" id="13">13 </span>Na kaukauwa ni ua ni wasawasa, e vakavotua cake na ka mera na madua kina; na kalokalo dau veitosoyaki sa waraki ira tu, me na vakacilava vei ira na butobuto loaloa e sega ni mudu. 
<br /><span class="verse" id="14">14 </span>O Inoke, nai kavitu ni taba tamata mai vei Atama, ka e parofisaitaka talega na nodra bula na tamata oqo, ka vaka, raica, o Jiova sa lako vata mai kei ira na tini na udolu na yalosavasava. 
<br /><span class="verse" id="15">15 </span>"Me ia na veicudruvi vei ira kecega, ka me na lewai ira na sega ni lotu, ena nodra i valavala era vakayacora ka sega ni Vakalou, kei na veivosa ca kece era tukuna Vua, o ira era sa sega ni kila na Kalou." 
<br /><span class="verse" id="16">16 </span>Sai ira oqo na dauvosakudrukudru, ka dauvakaduiduile, ka dau muria na gagadre ca ni yagodra; kei na gusudra edau cavuta na veivosa veibeci lelevu, ka vakarokoroko veivakaisini vei ira na tamata, me ra veirawai kina. 
<br /><span class="verse" id="17">17 </span>Ia, oi kemudou, sa lomani, dou nanuma na vosa era cavuta nai apositolo ni noda Turaga o Jisu Karisito: 
<br /><span class="verse" id="18">18 </span>Ni ra sa tukuna vei kemudou, ni na so na dauveivakasesewani ena i vakataotioti ni gauna oqo, era na dau vakaivalavalataki ira ena dodoma ca vakasisila. 
<br /><span class="verse" id="19">19 </span>Sai ira oqo na dau taleitaka na marau vakavuravura, ka era dau vakavu veisei, ka sa sega ni tu vei ira na Yalo Tabu. 
<br /><span class="verse" id="20">20 </span>Ia, oi kemudou, sa lomani, dou vei vakatataki cake vakai kemudou ena nomudou tara cake na vakabauta, mo dou masu tiko ena Yalo Tabu. 
<br /><span class="verse" id="21">21 </span>Dou maroroi kemudou mo dou tuga ena loloma ni Kalou, ka raica na loloma ni noda Turaga o Jisu Karisito, ena vuku ni bula Sega ni mudu. 
<br /><span class="verse" id="22">22 </span>Dou lomani ira na tamata, ka me kune na kena duidui. 23 Ia eso, ena nodra rere, ni sa vakarau tarai ira na yameyame ni buka, ka ra luvata tani nai sulu ka vakavuna tiko nodra leqa. 
<br /><span class="verse" id="24">24 </span>Vei koya ga sa rawata me maroroi kemudou mai na nomudou bale sobu, me vakaraitaki kemudou talega e matana vakaiukuuku, ena marau vakaidina sara ni dou sa sega ni cala. 
<br /><span class="verse" id="25">25 </span>Me ia vua na Kalou na noda i vakabula, o koya duadua ga na vuni vuku, me nona na dokai kei na vakarokoroko, na lewa kei na kaukauwa ena gauna sa oti, e daidai, ka sega ni mudu. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../66/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
