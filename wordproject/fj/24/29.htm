<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 29 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
<span class="chapread">29</span>
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 29</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia oqo na vosa ni vola sa vakauta mai Jerusalemi o Jeremaia na parofita vei ira na kena vo ni qase era sa kau tani vakabobula, vei ira talega na bete, kei na parofita, kei na tamata kece sa kauta vakabobula mai Jerusalemi ki Papiloni o Nepukanesa. 
<br /><span class="verse" id="2">2 </span>(ni ra sa lako tani oti mai Jerusalemi o Jekonaia na tui, kei koya na ranadi, kei ira na euniki se matanivanua, kei na turaga ni Juta kei Jerusalemi, kei ira na matai tani.) 
<br /><span class="verse" id="3">3 </span>Ka sa kauta o Elasa na luve i Safani, kei Kimaraia na luve i Ilikaia, (Oi rau ka tala o Setekaia na tui Juta ki Papiloni vei Nepukanesa na tui Papiloni,) ka sa vakane, 
<br /><span class="verse" id="4">4 </span>Sa tukuna vakaoqo o Jiova ni lewe vuqa, na Kalou ni Isireli vei ira kecega era vakabobulataki, o ira Ka'u a lewa me ra kau tani mai Jerusalemi ki Papiloni: 
<br /><span class="verse" id="5">5 </span>Dou tara vale, ka tiko kina; dou tea na were, ka kania na vanua. 
<br /><span class="verse" id="6">6 </span>Dou vakawati, mo dou vakatubura na gonetagane kei na goneyalewa; ka kauta na yalewa eso me watidra na luvemudou tagane, ia na luvemudou yalewa dou musuka vei ira na tagane me watidra, me ra vakasucuma na luvedra tagane kei na luvedra yalewa; mo dou lewe vuqa mai keaâ€”ka sega ni lewe lailai. 
<br /><span class="verse" id="7">7 </span>Ia dou gumatua me sautu na koro Au a lewa mo dou kau vakabobula kina, ka masulaka vei Jiova: ni sa sautu o ya, dou na sautu talega. 
<br /><span class="verse" id="8">8 </span>Ni sa tukuna vakaoqo o Jiova ni lewe vuqa, na Kalou ni Isireli; Me ra kakua ni vakacalai kemudou o ira na nomudou parofita kei na nomudou rairai, era tiko e na kemudou maliwa, dou kakua talega ni rogoca na nomudou tadra dou sa cakava me tadrataki. 
<br /><span class="verse" id="9">9 </span>Ni sa ka lasu na ka era sa parofisaitaka vei kemudou e na Yacaqu: Au sa sega ni talai ira, sa tukuna o Jiova. 
<br /><span class="verse" id="10">10 </span>Ni sa tukuna o Jiova, Me oti mada e vitusagavulu na yabaki mai Papiloni Au na qai talevi kemudou, ka vakayacora vei kemudou na Noqu vosa vinaka, Ni'u sa vakalesui kemudou tale mai ki na yasana oqo. 
<br /><span class="verse" id="11">11 </span>Ni'u sa kila oi Au na lewa ni lomaqu e na vukumudou, sa tukuna o Jiova, na lewa mo dou vinaka, ka sega ni ca, ka Me'u solia vei kemudou nai nuinui vinaka ni gauna emuri. 
<br /><span class="verse" id="12">12 </span>Dou na qai tagi kivei Au, ka la'ki masu vei Au, ia Au na rogoci kemudou. 
<br /><span class="verse" id="13">13 </span>Ia dou na golevi Au, ka kunei au, ni dou sa golevi Au sara mai na vu ni lomamudou. 
<br /><span class="verse" id="14">14 </span>dou na qai kunei Au, sa tukuna o Jiova: ia Au na vakalesui kemudou mai na nomudou veivakabobulataki, ka vakasoqoni kemudou mai na veivanua kecega, kei na veiyasana kecega Au sa vakasavi kemudou kina, sa tukuna o Jiova; ia Au na kauti kemudou tale mai ki na yasana Au a lewa mo dou kau tani mai kina. 
<br /><span class="verse" id="15">15 </span>Ni dou sa tukuna, "Sa vakatubura vei keimami o Jiova eso na parofita mai Papiloni"â€” 
<br /><span class="verse" id="16">16 </span>O koya oqo sa tukuna o Jiova e na vuku ni tui sa tiko e nai tikotiko i Tevita, ena vukudra kece talega na tamata era tiko e na koro oqo, kei na wekamudou era sa sega ni lako tani vata kei kemudouâ€” 
<br /><span class="verse" id="17">17 </span>Sa tukuna o Jiova ni lewe vuqa; Raica, Au na vakayacora vei ira nai seleiwau, kei na viakana, kei na mate dauveiveitauvi, ka cakavi ira me ra vaka na lolo ca sa sega ni laukana rawa, ni sa ca. 
<br /><span class="verse" id="18">18 </span>Ia Au na vakacacani ira e nai seleiwau, kei na viakana, kei na mate dauveiveitauvi, ka soli ira me ra kau tani ki na veimatanitu e vuravuraâ€”me ra vosavosacati, ka vakurabuitaki, ka vakasiusiutaki, ka vakalialia, e na veivanua kecega Au sa dui vakasavi ira kina, 
<br /><span class="verse" id="19">19 </span>ka ni ra sa sega ni rogoca na Noqu vosa, sa tukuna o Jiova, o koya Au sa talai ira na Noqui talatala na parofita me ra tukuna, Au sa sou e na mataka ka tala, ia dou a sega ni vakarogoca, sa tukuna o Jiova. 
<br /><span class="verse" id="20">20 </span>Ia dou rogoca mada na vosa i Jiova, oi kemudou kece sa vakabobulataki, ka'u sa vakatala tani mai Jerusalemi ki Papiloni. 
<br /><span class="verse" id="21">21 </span>Sa tukuna vakaoqo o Jiova ni lewe vuqa, na Kalou ni Isireli, e na vuku i Eapi na luve i Kolaia, kei Setekaia na luve i Meesea, e rau sa parofisaitaka na ka lasu vei kemudou e na Yacaqu: Raica, au na soli rau ki na liga i Nepukanesa na tui Papiloni; ena vakamatei rau o koya e na matamudou. 
<br /><span class="verse" id="22">22 </span>Ia o ira kece na Juta era vakabobulataki mai Papiloni era na vatonaki rau, ka vaka, "Me vakayacori iko o Jiova mo tautauvata kei Setekaia ka tautauvata kei Eapi, sa vakamai rau o tui Papiloni e na bukawaqa"; 
<br /><span class="verse" id="23">23 </span>ni rau sa cakava na ka ca sara e Isireli, ka sa dauyalewa kei na wati ni kai nodrau, ka sa cavuta talega na vosa lasu ga e na Yacaqu, ka'u a sega ni vakarota vei rau, ia oi au Au a sa kila, ka tukuna, sa tukuna o Jiova. 
<br /><span class="verse" id="24">24 </span>Ia mo tukuna talega vei Semaia na Niilamaiti, ka vaka, 
<br /><span class="verse" id="25">25 </span>Sa tukuna vakaoqo o Jiova ni lewe vuqa, na Kalou ni Isireli, ka vaka, o iko, ni o sa vakauta e na yacamu ga nai vola vei ira kece na tamata mai Jerusalemi, vei Sefanaia talega na luve i Meesea na bete, kei ira kecega na bete, ka tukuna, 
<br /><span class="verse" id="26">26 </span>"Sa lesi iko o Jiova mo bete mei sosomi i Jioiata na bete, mo dou ovisa ni vale i Jiova, e na vuku ni tamata yadua sa curumi, ka viavia parofita, mo vakacurumi koya ki na vale ni veivesu, kei nai vesu kau. 
<br /><span class="verse" id="27">27 </span>Ia na cava o sa sega kina ni vunauci Jeremaia na kai Anacoci, sa viavia parofita vei kemudou? 
<br /><span class="verse" id="28">28 </span>Ni sa ka ga o ya sa talai kina o koya vei keimami ki Papiloni, ka tukuna, 'Sa na dede na tiko vakabobula oqo: Dou tara vale, ka tiko kina, ka tea na were, ka kania na vuana.'" 
<br /><span class="verse" id="29">29 </span>A sa wilika o Sefanaia na bete nai vola oqo kivei Jeremaia na parofita. 
<br /><span class="verse" id="30">30 </span>Sa qai yaco na vosa i Jiova vei Jeremaia, ka vaka: 
<br /><span class="verse" id="31">31 </span>Mo talaki vei ira kece sa vakabobulataki, ka vaka, Sa tukuna vakaoqo o Jiova e na vuku i Semaia na Niilamaiti: Ni sa ia na parofisai vei kemudou o Semaia, ia oi Au ka'u sa sega ni talai koya, ka sa vuna ni dou vakaraviti kemudou ki na ka lasu gaâ€” 
<br /><span class="verse" id="32">32 </span>O koya oqo sa tukuna kina vakaoqo o Jiova; Raica, Au na cudruvi Semaia na Niilamaiti, kei ira na nona kawa: ena sega e dua na tagane mai vua me tiko kei ira na tamata oqo; ena sega talega ni raica na ka vinaka Au na cakava vei ira na Noqu tamata, sa tukuna o Jiova; ni sa vakatavulica na vuki tani mai vei Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="30.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
