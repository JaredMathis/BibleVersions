<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Ena ca o ira nai vakatawa era vakacacana ka vakasavi ira na sipi ni Noqu vanua veico," sa tukuna o Jiova. 
<br /><span class="verse" id="2">2 </span>O koya oqo sa tukuna kina o Jiova na Kalou ni Isireli vei ira nai vakatawa era sa vakani ira na noqu sipi; "Oi kemudou, dou sa vakatolosevi ira na Noqu qele ni sipi, ka vakasavi ira tani, ka sega ni la'ki raici ira. Raica, Au na cudruvi kemudou e na vuku ni ca ni nomudou i valavala," sa tukuna o Jiova. 
<br /><span class="verse" id="3">3 </span>"Ia, Au na vakasoqoni ira vata mai na kena vo ni Noqu qele ni sipi mai na veivanua kecega Au sa dui vakasavi ira kina, Au na kauti ira tale mai ki na nodra lomanibai; ka ra na luvea ka tubu. 
<br /><span class="verse" id="4">4 </span>"Ka'u na lesia eso me nodra i vakatawa era na vakani ira, ka ra na sega ni rere tale, se taqaya, se yali," sa tukuna o Jiova. 
<br /><span class="verse" id="5">5 </span>"Raica, ena yaco na gauna," sa tukuna o Jiova, "Au na vakatubura kina vei Tevita e dua na Coke yalododonu, ia ena lewa e dua na Tui cakacaka yaco, ena ia o Koya na lewa kei na cakacaka dodonu e vuravura. 
<br /><span class="verse" id="6">6 </span>E na Nona gauna era na vakabulai kina na Juta, ia o ira na Isireli era na tiko vinaka: ia oqo na Yacana ena vakatokai kina, o JIOVA NA NODA YALODODONU. 
<br /><span class="verse" id="7">7 </span>"O koya oqo, raica ena yaco dina kina na gauna," sa tukuna o Jiova. "Era na sega tale ni tukuna, 'Sa bula o Jiova, o koya ka kauti ira cake na Isireli mai na vanua o Ijipita:' 
<br /><span class="verse" id="8">8 </span>"Ia, 'Sa bula o Jiova, o koya ka kauta cake mai ka tubera na nodra kawa na mataqali i Isireli mai na vanua ki na vualiku, kei na veivanua kecega Au a dui vakasavi ira kina.' Ka ra na tiko ga e na nodra vanua." 
<br /><span class="verse" id="9">9 </span>E na vukudra na parofita sa ramusu kina na yaloqu e lomaqu; sa yavavala na suiqu kecega; au sa vaka na tamata sa mateni, ka vaka na tamata sa rawai koya na waini, e na vuku i Jiova, e na vuku talega ni Nona Vosa Tabu. 
<br /><span class="verse" id="10">10 </span>Ni sa oso na vanua e na dauyalewa; ni sa tagi na vanua e na vuku ni ruru; sa dravuisiga mai na veiyasana vinaka ni veikau, ka sa ca na nodra i valavala, ka sa sega ni dodonu na nodra lewa kaukauwa. 
<br /><span class="verse" id="11">11 </span>"O ira na parofita kei na bete talega era sa tamata ca, io, e na Noqu vale Au sa kunea na nodra ca," sa tukuna o Jiova. 
<br /><span class="verse" id="12">12 </span>"O koya oqo ena yaco kina na nodra sala me vaka sa titidara e na butobuto, era na veibili yani, ka bale kina, Ni'u na vakayacora na ca vei ira, io na yabaki me ra cudruvi kina," sa tukuna o Jiova. 
<br /><span class="verse" id="13">13 </span>"Ia Au sa kunea talega vei ira na parofita ni Samaria na ka lialia; era sa ia na parofisai ka cavuti Peali, ka ra sa vakasesei ira kina na Noqu tamata na Isireli. 
<br /><span class="verse" id="14">14 </span>Au sa kunea talega na ka vakasisila vei ira na parofita ni Jerusalemi: era sa ia na dauyalewa ka muria na ka lasu: era sa totaki ira na daucaka ca, me sega kina e dua sa lesu mai na nona ca, era sa tautauvata kecega Vei Au o ira oqo kei ira na kai Sotoma, kei ira na lewe ni koro oqo era sa tautauvata kei Komora. 
<br /><span class="verse" id="15">15 </span>"O koya oqo sa tukuna kina o Jiova ni lewe vuqa e na vukudra na parofita; 'Raica, Au na vakani ira e na kau gaga, ka vagunuvi ira e na wai gaga: ni sa lako yani na ka ca mai vei ira na parofita ni Jerusalemi ki na vanua taucoko.'" 
<br /><span class="verse" id="16">16 </span>Sa tukuna vakaoqo o Jiova ni lewe vuqa, "Dou kakua ni vakarorogo ki na nodra vosa na parofita era sa ia na parofisai vei kemudou; era sa vakalialiai kemudou ga: era sa cavuta na raivotu wale e vu mai na lomadra ga, ka sa segai mai na gusu i Jiova. 
<br /><span class="verse" id="17">17 </span>Era sa tukuna tikoga vei ira era beci Au, 'Sa tukuna o Jiova, "Ena yaco ga na vakacegu vei kemudou'"; Ia vei ira kece era muria na kaukauwa ni lomadra era sa tukuna, 'Ena sega na ca me yacovi kemudou.'" 
<br /><span class="verse" id="18">18 </span>Ia o cei ka tiko e na bose i Jiova, ka kunea ka rogoca na Nona vosa? O cei ka vakarorogo ki na Nona vosa, ka rogoca? 
<br /><span class="verse" id="19">19 </span>Raica, na covulaca rerevaki i Jiova sa lako yaniâ€”io na covulaca rarawa, ena lutu vakararawa sara ki na uludra na tamata ca. 
<br /><span class="verse" id="20">20 </span>Ena sega ni malumu na cudru i Jiova, ena cakava mada ga, ka vakayacora na nanuma ni Lomana, e na gauna maimuri dou na kila deivaka sara ga kina. 
<br /><span class="verse" id="21">21 </span>"Au a sega ni talai ira na parofita oqo, ia era sa cici ga, Au a sega ni vosa vei ira, ia era sa parofisai ga. 
<br /><span class="verse" id="22">22 </span>Ia kevaka era sa tiko ga e na Noqu bose, ka la'ki vakarogoya na Noqu vosa vei ira na Noqu tamata, ke ra sa vakalesui ira mai na nodra sala ca, mai na ca ni nodra i valavala talega. 
<br /><span class="verse" id="23">23 </span>"Au sa Kalou beka e na tikina voleka ga," sa tukuna o Jiova, "Au sa sega talega ni Kalou e na tikina vakayawa? 
<br /><span class="verse" id="24">24 </span>Me vunitaki koya rawa beka e dua e na yasana vuni, Me'u kakua ni raici koya?" sa tukuna o Jiova. "Au sa sega li ni roboti lomalagi kei vuravura?" sa tukuna o Jiova. 
<br /><span class="verse" id="25">25 </span>"Au sa rogoca na ka era tukuna na parofita, 'Era sa parofisaitaka na ka lasu e na Yacaqu, ka vaka, Au a tadra, io au a tadra!' 
<br /><span class="verse" id="26">26 </span>"Na cava na kena dede me sa tiko na ka oqo e na lomadra na parofita o ira era sa parofisaitaka na ka lasu? Io era sa parofita daulawaki ga e na lomadra o ira, 
<br /><span class="verse" id="27">27 </span>"Era sa vakananuma me ra lawakitaki ira na Noqu tamata me ra guilecava na Yacaqu e na nodra tadra era sa dui tukuna vua na kai nona, me vaka na nodra qase ni ra guilecava na Yacaqu ka ni ra golevi Peali. 
<br /><span class="verse" id="28">28 </span>"Na parofita sa tu vua e dua na tadra, me tukuna ga na nona tadra; ia o koya sa tu vua na Noqu vosa, me tukuna dina ga na Noqu vosa. E tautauvata li na qana kei na witi?" sa tukuna o Jiova. 
<br /><span class="verse" id="29">29 </span>"Sa sega beka ni vaka na bukawaqa, na Noqu vosa?" sa tukuna o Jiova; "Ka vaka nai tukituki sa vorolaka na vatu? 
<br /><span class="verse" id="30">30 </span>"Sa tukuna kina o Jiova, Raica au sa cati ira na parofita, era sa dui butakoca na Noqu vosa mai vua na kai nona. 
<br /><span class="verse" id="31">31 </span>"Raica, Au sa veimecaki kei ira na parofita," sa tukuna o Jiova, "Era sa vosa walega e na yamedra ka vaka, 'Sa tukuna o Koya.' 
<br /><span class="verse" id="32">32 </span>"Raica, Au sa cati ira ga era sa parofisaitaka na tadra lasu," sa tukuna o Jiova, "Ka ra sa tukuna, ka vakasesei ira kina na tamata e na nodra lasu, kei na nodra vosa walega; ia oi Au, Au a sega ni talai ira, se'u vakaroti ira. Era na sega kina ni yaga vakalailai vei ira na tamata oqo," sa tukuna o Jiova. 
<br /><span class="verse" id="33">33 </span>"Ia ni ra sa tarogi iko o ira na tamata oqo, se na parofita, se na bete, ka vaka, 'Na vosa ni parofisai bibi cava sa tukuna mai o Jiova?' Mo qai tukuna vei ira, 'Na vosa ni parofisai bibi cava?' Ia ka'u na biuti kemudou ga," sa tukuna o Jiova. 
<br /><span class="verse" id="34">34 </span>"Ia o ira na parofita, kei na bete, kei na tamata, era na tukuna, 'Na vosa ni parofisai bibi mai vei Jiova,' Au na cudruva na tamata o ya kei na nona mataqali. 
<br /><span class="verse" id="35">35 </span>"Sa vaka ga oqo mo dou dui tukuna vua na kai nona, vua talega na tacina, 'Na cava sa tukuna o Jiova?' Ia, 'Na cava sa vosataka o Jiova?' 
<br /><span class="verse" id="36">36 </span>"Ia na vosa ni parofisai mai vei Jiova, mo dou kakua ni cavuta tale: ni na nonai colacola na tamata yadua na nona vosa walega; ni dou sa vakatanitaka na vosa ni Kalou bula, na vosa i Jiova ni lewe vuqa na noda Kalou. 
<br /><span class="verse" id="37">37 </span>"Me vaka ga oqo na nomu vosa vua na parofita,'Na cava sa tukuna vei iko o Jiova? Ia, 'Na cava sa vosataka o Jiova?' 
<br /><span class="verse" id="38">38 </span>"Ia ni dou sa tukuna, 'Na vosa ni parofisai bibi mai vei Jiova;' o koya oqo sa tukuna kina o Jiova; 'Ni dou sa cavuta na vosa oqo, "Na vosa ni parofisai bibi mai vei Jiova," ia Au a tala vei kemudou, ka vaka, "Dou kakua ni tukuna, 'Na vosa ni parofisai bibi mai vei Jiova!'" 
<br /><span class="verse" id="39">39 </span>'O koya oqo, raica, oi Au, io oi Au, Au na guilecavi kemudou sara kina, ka biuti kemudou tani, kei na koro Au a solia vei kemudou kei ira na nomudou qase, mai na Mataqu. 
<br /><span class="verse" id="40">40 </span>'Ia Au na vakayacora vei kemudou na veivakalialiai sa sega ni mudu, kei na madua sa sega ni mudu, ena sega ni guileca.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
