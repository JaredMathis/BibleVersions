<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 32 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 32</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A vosa sa yaco vei Jeremaia mai vei Jiova e nai katini ni yabaki i Setekaia na tui Juta, oqori nai katinikawalu ni yabaki i Nepukanesa. 
<br /><span class="verse" id="2">2 </span>Ni sa qai vakacibi i valu ena koro mai Jerusalemi e nai valu i tui Papiloni; ia o Jeremaia na parofita sa sogolati tiko e na lomanibai ni vale ni veivesu mai na vale i tui Juta. 
<br /><span class="verse" id="3">3 </span>Ni sa sogolati koya kina o Setekaia na tui Juta, ka sa tukuna, "A cava o sa ia kina na parofisai, ka vaka, 'Sa tukuna vakaoqo o Jiova, "Raica, Au na solia na koro oqo ki na liga i tui Papiloni, ka na rawa talega o koya; 
<br /><span class="verse" id="4">4 </span>"Ia o Setekaia na tui Juta ena sega ni dro tani rawa mai na ligadra na kai Kalitia, ena soli dina ga ki na liga i tui Papiloni, ka rau na veivosaki vata tukuna e na matanavotu, na matana talega ena raica na matana; 
<br /><span class="verse" id="5">5 </span>"Ia e na kauti Setekaia o koya ki Papiloni, ka na tiko ga kina o koya ka yacova na siga Au na talevi koya kina," sa tukuna o Jiova: "Ke dou sa veivala kei ira na kai Kalitia, ke dou na sega ga ni gumatua"'?" 
<br /><span class="verse" id="6">6 </span>A sa tukuna o Jeremaia, "Sa yaco mai vei au na vosa i Jiova, ka vaka, 
<br /><span class="verse" id="7">7 </span>'Raica, o Anameli na luve i Salumi na tamamu lailai ena lako mai vei iko, ka tukuna, "Mo volia me nomu na noqu tiki ni vanua mai Anacoci, ni sa dodonu mo volia ni o sa taravi au."' 
<br /><span class="verse" id="8">8 </span>"A sa lako mai vei au o Anameli na luve i tamaqu lailai ki na lomanibai ni vale ni veivesu me vaka na vosa i Jiova, sa mai vosa vei au, 'Mo volia mada na noqu tiki ni vanua mai Anacoci e na vanua i Penijamini: Ni sa dodonu mo taukena, ni sa dodonu mo volia ni o sa taravi au; mo volia mada me nomu.' Au sa qai kila ni sa vosa i Jiova oqo. 
<br /><span class="verse" id="9">9 </span>"Au sa qai volia na tiki ni vanua i Anameli na luve i tamaqu lailai mai Anacoci, ka sa vakarauta nai lavo me nonaOio e tinikavitu na sikeli siliva. 
<br /><span class="verse" id="10">10 </span>"Ia au a vola na kenai vola, ka dregata, ka kaciva eso na tamata me vakadinadinataka, ka sa vakarauta nai lavo e nai vakarau ni bibi. 
<br /><span class="verse" id="11">11 </span>"Au sa qai kauta nai vola ni veivoli, o ya sa dregati me vaka nai valavala ni lawa, o ya talega sa sega ni dregati; 
<br /><span class="verse" id="12">12 </span>"Ka'u sa solia nai vola ni veivoli vei Peruki na luve i Neraia, na luve i Meesea, e na mata i Anameli na luve i tamaqu lailai, e na matadra talega era a mai vakadinadina era vola na yacadra e nai vola ni veivoli, e na matadra kece talega na Jiu era sa tiko e na lomanibai ni vale ni veivesu. 
<br /><span class="verse" id="13">13 </span>"Au sa qai vakaroti Peruki e na matadra, ka vaka, 
<br /><span class="verse" id="14">14 </span>'Sa tukuna vakaoqo o Jiova ni lewe vuqa, na nodra Kalou na Isireli; "Mo kauta nai vola oqo, nai vola ni veivoli oqo sa dregati, kei nai vola oqo sa sega ni dregati; ka tugana ki na dua na kuro qele, ka me toka kina ka bogi vuqa." 
<br /><span class="verse" id="15">15 </span>'Ni sa tukuna vakaoqo o Jiova ni lewe vuqa, na Kalou ni Isireli; "Ena taukeni tale na vale, kei na tiki ni vanua, kei na veiwere-ni-vaini e na vanua oqo."' 
<br /><span class="verse" id="16">16 </span>"Ia ni'u sa solia oti nai vola ni veivoli vei Peruki na luve i Neraia, au sa qai masu vei Jiova, ka tukuna: 
<br /><span class="verse" id="17">17 </span>'Kemuni na Turaga o Jiova! O ni sa bulia na lomalagi kei vuravura e na Nomuni kaukauwa levu kei na ligamuni e dodo yani, ka sa sega ni dredre vei Kemuni e dua na ka. 
<br /><span class="verse" id="18">18 </span>'O ni sa vakatakila na loloma vei ira nai tabatamata e udolu, ka sauma na nodra caka cala na qase kivei ira na luvedra era sa taravi ira: na Kalou Levu, ka Kaukauwa, o Jiova ni lewe vuqa na yacana, 
<br /><span class="verse" id="19">19 </span>'O iko sa uasivi e na vuku, ka kaukauwa e na cakacaka: ia na Matamuni sa raica tiko na nodra i valavala kecega na luve ni tamata, mo ni solia vei ira yadua me vaka na nonai valavala, ka vaka na vua ni nonai valavala. 
<br /><span class="verse" id="20">20 </span>'O ni sa cakava nai vakatakilakila kei na cakacaka mana mai na vanua o Ijipita, ka yacova na siga oqo, vei ira talega na Isireli, kei ira na tamata tani; o Ni sa cakava na yacamuni me rogo, me vaka e na siga oqo. 
<br /><span class="verse" id="21">21 </span>'O ni sa kauti ira tani na Nomuni tamata na Isireli mai na vanua o Ijipita, e nai vakatakilakila, kei na cakacaka mana, kei na liga kaukauwa, kei na liga e dodo yani, kei na ka rerevaki levu; 
<br /><span class="verse" id="22">22 </span>'Ka sa solia vei ira na vanua oqo, o koya o ni a bubului kina vei ira na nodra qase mo ni solia vei ira, "Na vanua sa dave kina na sucu kei na oni." 
<br /><span class="verse" id="23">23 </span>'Ka ra sa mai curu kina, ka taukena; ia era sa sega ni vakarorogo ki na nomuni vosa, era sa sega talega ni muria na nomuni vunau; era sa sega ni cakava e dua na ka o ni sa vakarota vei ira me ra cakava: ia o Ni sa vakayacora kina vei ira na ca kecega oqo. 
<br /><span class="verse" id="24">24 </span>'Raica na suva, era sa mai viria ki na koro me ra kaba; ia na koro oqo sa loli ki na ligadra na kai Kalitia, era mai vala kina, e na vuku ni seleiwau, kei na viakana, kei na mate dauveiveitauvi, ia na ka o ni sa vosataka, sa yaco ga; ka raica, o ni sa kunea! 
<br /><span class="verse" id="25">25 </span>'Ia oi kemuni, Turaga Jiova, "O ni tukuna vei au, Mo volia na tiki ni vanua e nai lavo; ka kacivi ira na tamata eso me ra vakadinadinataka"! Ia na koro oqo sa soli ga ki na ligadra na kai Kalitia.'" 
<br /><span class="verse" id="26">26 </span>Sa qai yaco na vosa i Jiova vei Jeremaia, ka vaka, 
<br /><span class="verse" id="27">27 </span>"Raica, oi Au o Jiova, na nodra Kalou na tamata kecega: e dredre beka vei Au e dua na ka? 
<br /><span class="verse" id="28">28 </span>"O koya oqo sa tukuna o Jiova; Raica, Au na solia na koro oqo ki na ligadra na kai Kalitia, kei na liga i Nepukanesa na tui Papiloni, ia ena rawa o koya. 
<br /><span class="verse" id="29">29 </span>'A ra na lako mai na kai Kalitia erai valu mai ki na koro oqo, ka visa na koro oqo e na buka waqa, ka vakama kei na kena veivale, era sa vakacabora kina e dela ni vale nai madrali boi vinaka vei Peali, ka livia nai sevu vei ira na kalou tani, me vakacudrui Au; 
<br /><span class="verse" id="30">30 </span>'Ni ra sa cakava tikoga na ka ca e Mataqu o ira na Isireli kei ira na Juta mai na gauna era sa gone kina: ni ra sa vakacudrui Au tikoga e na cakacaka ni ligadra o ira na Isireli, sa tukuna o Jiova. 
<br /><span class="verse" id="31">31 </span>'Ni sa vakatubura na Noqu rarawa, kei na Noqu cudru na koro oqo mai na siga era sa tara ka yacova na siga oqo; me'u sa kauta tani ga e Mataqu 
<br /><span class="verse" id="32">32 </span>'E na vuku ni nodra ca kece na Isireli kei na Juta, era sa cakava me ra vakacudrui Au o iraOkei ira na nodra tui, kei na nodra turaga, kei na nodra bete, kei na nodra parofita, kei ira na Juta, kei ira na lewe i Jerusalemi. 
<br /><span class="verse" id="33">33 </span>'Era sa vakanadakui Au, ka sega ni vakanamata vei Au: ia Au a vakavulici ira, ka sou e na mataka Me'u vakavulica, a ra sa sega ni vakarorogo me ra vakavulici kina. 
<br /><span class="verse" id="34">34 </span>'Ia era sa vakacuruma na nodra ka vakasisila ki na vale sa vakatokai e na Yacaqu, me ra vakavelavelataka. 
<br /><span class="verse" id="35">35 </span>'Era sa tara na veiyasana cecere i Peali mai na Buca ni luve i Inomi tagane, me ra vakacabori ira kina na luvedra tagane kei na luvedra yalewa e loma ni buka vei Moloke; na ka Ka'u sa sega ni vakarota, ka sa sega ni tubu e Lomaqu, me ra cakava na ka vakasisila oqo, me vakacalai ira kina na Juta.' 
<br /><span class="verse" id="36">36 </span>"Ia ka sa qai tukuna kina o Jiova, na nodra Kalou na Isireli, e na vuku ni koro oqo, dou sa tukuna kina, 'E na soli ga ki na liga i Tui Papiloni e nai seleiwau, kei na viakana, kei na mate dauveiveitauvi': 
<br /><span class="verse" id="37">37 </span>'Raica, Au na vakasoqoni ira mai na veivanua kecega, Ka'u sa dui vakasavi ira kina e na Noqu cudru, kei na Noqu lesa, kei na cudru levu; ia Au na kauti ira tale mai ki na yasana oqo, ka lesi ira me ra tiko vinaka. 
<br /><span class="verse" id="38">38 </span>'Era na yaco me ra Noqu tamata, ia, Ka'u na yaco Me'u nodra Kalou; 
<br /><span class="verse" id="39">39 </span>'Ia Au na solia vei ira me ra yalovata, ka sala vata, me ra rerevaki Au ka sega ni mudu, me ra vinaka kina o ira kei ira na luvedra era na taravi ira. 
<br /><span class="verse" id="40">40 </span>'Ka'u na cakava talega kei ira na veiyalayalati e sega ni mudu, Me'u kakua ni suka tani vei ira, Me'u kua kina ni caka vinaka vei ira; ia Ka'u na tugana ga ki na lomadra na rerevaki Au, me ra kakua ni vuki tani vei Au. 
<br /><span class="verse" id="41">41 </span>'Ia Au na rekitaki ira me'u caka vinaka vei ira, ka'u na tei ira vakaidina ga e na vanua oqo, mai na vu ni Lomaqu, kei na vu ni yaloqu.' 
<br /><span class="verse" id="42">42 </span>"Ni sa tukuna vakaoqo o Jiova; 'Me vaka Au sa vakayacora vei ira na tamata oqo na ca levu kecega oqo, Au na vakayacora vakakina vei ira na ka vinaka kecega ka'u sa yalataka vei ira. 
<br /><span class="verse" id="43">43 </span>'Ia ena voli tale na veitiki ni vanua e na vanua oqo, dou sa tukuna kina, "Sa lala ga ka sega kina na tamata se na manumanu; sa soli ga ki na ligadra na kai Kalitia." 
<br /><span class="verse" id="44">44 </span>'Era na volia na veitiki ni vanua o ira na tamata e nai lavo, ka vola na kenai vola, ka dregata, ka vakadinadinataka e na vanua i Penijamini, kei na yasayasa vakaerusalemi, kei na veikoro vaka-Juta, kei na veikoro mai na ulunivanua, kei na veikoro mai na buca, kei na veikoro mai na mata ni ceva: ni'u na kauti ira tale mai era sa vakabobulataki,' sa tukuna o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
