<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 52 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a>
<span class="chapread">52 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 52</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa ruasagavulu na yabaki i Setekaia ni sa buli o koya me tui, ka sa lewa e Jerusalemi me tinikarua na yabaki. Na yaca i tinana o Emutali na luve i Jeremaia na kai Lipina. 
<br /><span class="verse" id="2">2 </span>Sa cakava talega na ka ca e na mata i Jiova, me vaka na ka kecega sa cakava o Jioiakimi. 
<br /><span class="verse" id="3">3 </span>E na vuku ni cudrui Jiova sa yaco kina na ka oqo e Jerusalemi kei Juta, me yacova ni sa biuti ira tani mai na matana. Sa qai talaidredre o Setekaia vei tui Papiloni. 
<br /><span class="verse" id="4">4 </span>Ia e nai ka ciwa ni yabaki ni nona lewa, e nai ka tini ni vula, kei nai ka tini ni siga ni vula, sa lako mai o Nepukanesa na tui Papiloni kei na nona mataivalu kecega ki Jerusalemi ka ra mai tuvai valu kina; Ka ra sa tara ka vakavolivolita na kena vale ni valu. 
<br /><span class="verse" id="5">5 </span>Sa mani buku tu na druadrua ni koro me yacova nai katini kadua ni yabaki i Setekaia na Tui. 
<br /><span class="verse" id="6">6 </span>E nai ka va ni vula, e nai ka ciwa ni siga ni vula, sa ka levu sara na dausiga e na koro ka sa sega na kakana me ra kania na lewe ni vanua. 
<br /><span class="verse" id="7">7 </span>Sa qai karusa sobu na bai ni koro, era sa dro kece na tamatai valu ka lako tani yani mai na koro e na bogi ena sala mai na matamata e na kedrau maliwa na bai e rua, ena yasa ni nona teitei na tui, e dina ga ni ra sa tu wavokita na koro o ira na kai Kalitia. 
<br /><span class="verse" id="8">8 </span>Ia na nodra mataivalu na kai Kalitia sa cicimuria na tui, ka vauci Setekaia ena buca mai Jeriko; Era sa veiseyaki tani mai vua na nonai valu kecega. 
<br /><span class="verse" id="9">9 </span>Era sa qai tauri koya na tui ka kauti koya cake mai kivei tui Papiloni mai Ripila e na vanua o Emaci, ka sa tauca na nona lewa ki vua. 
<br /><span class="verse" id="10">10 </span>Ia o Nepukanesa sa qai vakamatei iratou na luve i Setekaia e matana. Ka sa vakamatei ira kecega na turaga ni Juta mai Ripila. 
<br /><span class="verse" id="11">11 </span>Sa leuta talega o koya na mata i Setekaia; ka sa vesuki koya o tui Papiloni ena sinucodo varasa, ka kauti koya ki Papiloni, ka biuti koya ki na vale ni veivesu me yacova na siga ni nona mate. 
<br /><span class="verse" id="12">12 </span>Ia oqo e nai ka lima ni vula, e nai katini ni siga ni vula (ni sa kenai katini kaciwa ni yabaki ni lewa i Nepukanesa na tui Papiloni), o Nepusaretani, na kavetani ni valu vakatawa, ka sa qaravi tui Papiloni, sa lako mai ki Jerusalemi. 
<br /><span class="verse" id="13">13 </span>Sa vakama o koya na vale i Jiova kei na vale ni tui; na nodra veivale kece na turaga, sa vakama e na bukawaqa. 
<br /><span class="verse" id="14">14 </span>ia na nodra i valu kece na kai Kalitia era tiko vata tukuna na kavetani ni valu i vakatawa, era sa basuka sobu na bai kei Jerusalemi kecega e na veiyasana. 
<br /><span class="verse" id="15">15 </span>O Nepusaretani na kavetani ni valu i vakatawa sa qai kauta vakabobula eso na tamata dravudravua, kei na kena vo ni tamata era tiko e na koro, o ira kece era sa vuki ka gole vua na tui Papiloni, kei na kena vo ni lewe vuqa. 
<br /><span class="verse" id="16">16 </span>Ia o Nepusaretani na kavetani ni valu i vakatawa sa maroroi ira eso na tamata dravudravua, me ra dausamaka na veivaini ka daucaka were. 
<br /><span class="verse" id="17">17 </span>Na duru varasa ka tu e na vale i Jiova, kei na kenai tutu kei na taqi levu varasa sa tu e na vale i Jiova, sa voroka ga o ira na kai Kalitia, ka kauta na kena varasa kecega ki Papiloni. 
<br /><span class="verse" id="18">18 </span>Era sa kauta talega na kuro, kei nai sivi, kei nai koti ni cina, kei na beseni, kei nai taki, kei nai yaya varasa kecega, era sa daucakacaka kina na bete. 
<br /><span class="verse" id="19">19 </span>Ia na beseni, kei na sedre ni dravusa, kei na dari, kei na kuro, kei nai tutu-ni-cina, kei nai taki, kei na bilo, na kena koula ni yaya koula, kei na kena siliva ni yaya siliva, sa kauta tani o koya na kavetani ni valu i vakatawa. 
<br /><span class="verse" id="20">20 </span>A duru ruarua, e dua na Taqi Levu, ka tinikarua na bulumakau varasa sa toka e na vu ni tutuna, ka cakava o Tui o Solomoni e na vale i Jiova ia sa sega ni kilai rawa na kena bibi ni parasa ni yaya kece oqo. 
<br /><span class="verse" id="21">21 </span>Ia sa tini kawalu na kiupiti na kena cecere e dua na duru; ia na wa sa tinikarua na kiupiti sa kena vakavolivolita ka dua na afa kiupiti na kena vavaku: a sa vakalomalomana. 
<br /><span class="verse" id="22">22 </span>A sa dua na kena domodomo varasa e delana; ia na kena balavu e dua na domodomo sa lima na kiupiti, a sa vaka na lawa kei na vua ni pomekaraneti. 
<br /><span class="verse" id="23">23 </span>Ia na vua ni pomekaraneti e na yasana vava sa ciwasagavulu ka ono; na vua ni pomekaraneti kecega e volita na daku ni lawa sa dua na drau. Era Sa Kau Vakavesu Na Tamata Ki Papilonia 
<br /><span class="verse" id="24">24 </span>Na kavetani ni valu i vakatawa sa kauti Seraia na bete levu, kei Sefanaia nai karua ni bete, kei iratou tolutolu nai vakatawa ni katuba. 
<br /><span class="verse" id="25">25 </span>Sa kauta tani talega o koya mai na koro e dua nai liuliu sa lesi me lewai ira na tamata i valu, e lewe vitu na tamata vei ira na nonai tokani na tui, e ratou sa kune e na koro, kei na nodra vu-ni-vola liu na maataivalu, o koya sa dauvakasoqona na lewe ni vanua, kei na lewe onosagavulu na tagane vei ira na lewe ni vanua era sa kune e loma ni koro. 
<br /><span class="verse" id="26">26 </span>Ia o Nepusaretani na kavetani ni valu i vakatawa a sa kauti ira kivei tui Papiloni mai Ripila. 
<br /><span class="verse" id="27">27 </span>Sa qai mokuti ira o tui Papiloni ka vakamatei ira mai Ripila e na vanua o Emaci. Sa kau tani vakabobula vakaoqo o ira na Juta mai na nodra vanua. 
<br /><span class="verse" id="28">28 </span>O ira na tamata oqo sa kauta tani vakabobula o Nepukanesa: e nai kavitu ni yabaki, e lewe tolu na udolu ka ruasagavulu ka tolu na Jiu; 
<br /><span class="verse" id="29">29 </span>E nai katinikawalu ni yabaki i Nepukanesa sa kauta tani vakabobula mai Jerusalemi o koya e lewe walu na drau ka tolusagavulu ka rua; 
<br /><span class="verse" id="30">30 </span>E nai karuasagavulu ka tolu ni yabaki i Nepukanesa sa kauta tani vakabobula o Nepusaretani na kavetani ni valu i vakatawa e lewe vitu na drau ka vasagavulu ka lima vei ira na Jiu. O ira na tamata kecega oqo era lewe va na udolu ka ono na drau. 
<br /><span class="verse" id="31">31 </span>Ia e nai katolusagavulu ka vitu ni yabaki ni nona vakabobulataki o Jioiakini na tui Juta, e nai katini karua ni vula, e nai karuasagavulu ka lima ni siga ni vula, sa qai vueti Jioiakini na tui Juta o Iveli-Merotaki na tui Papiloni, e nai matai ni yabaki ni nona lewa, ka kauti koya mai na vale ni veivesu. 
<br /><span class="verse" id="32">32 </span>Ka sa vosa vinaka vua ka solia vua e dua nai cewacewa e cecere cake mai na nodra i cewacewa na tui tale eso era tiko tukuna mai Papiloni. 
<br /><span class="verse" id="33">33 </span>Ia o Jioiakini sa veisautaka na nonai sulu mai nai sulu ni kaivesu, ka sa daukana madrai tiko ena mata ni tui ena veisiga kecega ni nona bula. 
<br /><span class="verse" id="34">34 </span>Ia ena vuku ni kenai votavota kakana, sa dausolia vua o tui Papiloni e dua na kenai votavota, e votai e na veisiga yadua me yacova sara na siga e na mate kina, e na veisiga kecega ni nona bula.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../25/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
