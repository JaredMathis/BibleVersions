<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 49 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a>
<span class="chapread">49</span>
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 49</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E na vuku i Amoni, sa taro vakaoqo o Jiova: "Sa sega beka na luve i Isireli e tagane? Sa sega beka e dua na nonai sosomi? Na cava sa taukeni Kata kina o Milikomi, ka ra sa tiko na nona tamata e na kena veikoro? 
<br /><span class="verse" id="2">2 </span>Raica mada oqo, sa lako mai na veisiga," sa tukuna o Jiova, "Ni'u na cakava me rogo na davui ni valu mai Rapa e na nodra vanua na Amoni; Ena vakarusai ka lala, kei na nona veikoro ena kama ena bukawaqa. Sa na taukena tale o Isireli na nonai votavota dina," sa tukuna o Jiova. 
<br /><span class="verse" id="3">3 </span>"Mo qoqolou, isa o iko Esiponi, ni sa vakacacani o Ai! Dou tagi na luve i Rapa yalewa, dou vauci kemudou e nai sulu taga! Dou tagi yaso ka veiciciyaki e na yasa ni bai ni koro; ni na kau vakabobula o Milikomi vata kei ira na nona bete kei ira na nona tamata turaga. 
<br /><span class="verse" id="4">4 </span>Ena cava o sa dokadoka kina e na veibuca, sa dave yani na nomu veibuca, isa na luvequ yalewa o sa vuki tani? O sa vakararavi ki na nonai yau, ka tukuna, 'O cei ena mai valuti au?' 
<br /><span class="verse" id="5">5 </span>Raica, Au na kauta mai vei iko na domobula," sa tukuna na Turaga o Jiova ni lewe vuqa, "Ena vukudra kece era tiko vakavolivoliti iko; Dou na vakasavi tani, oi kemudou kecega, Ena sega e dua me soqoni ira mai era sa lako sese. 
<br /><span class="verse" id="6">6 </span>Ia e muri Au na kauti ira lesu tale mai na Amoni" era vakabobulataki," sa tukuna o Jiova. 
<br /><span class="verse" id="7">7 </span>E na vukui Itomi. Sa tukuna vakaoqo o Jiova ni lewe vuqa: "Sa sega beka na vuku mai Temani? Sa yali beka nai vakavuvuli mai vua na yalomatua? Sa takali beka na nodra vuku? 
<br /><span class="verse" id="8">8 </span>Dou dro, dou saumaki, ka la'ki tiko e na tikina titobu, isa oi kemudou na kai Titana! Ni'u na vakayacora vua na ka rerevaki ka yaco vei Iso, ena gauna Au na cudruvi koya kina. 
<br /><span class="verse" id="9">9 </span>Kera lako mai vei iko na dauveti vua-ni-vaini, era na sega li laiva toka eso na vuana? Se o ira na daubutako ena bogi,ena sega beka ni ra vakarusa me yacova ni sa rauti ira? 
<br /><span class="verse" id="10">10 </span>Ia Au sa vakaluvawaletaki Iso, ka'u sa vakaraitaka na nonai vunivuni, Ka sa na sega ni vunitaki koya rawa. Sa butakoci o ira na nona kawa, o ira tacina kei na wekana, ka sa yali o koya. 
<br /><span class="verse" id="11">11 </span>Laivi ira na nomu gone era luveniyali, Au na maroroya na nodra bula; Ka na cakava me ra vakararavi vei Au na nomu yada." 
<br /><span class="verse" id="12">12 </span>Ia sa tukuna vakaoqo o Jiova: "Raica, o ira sa lewai me ra kakua ni gunuva na bilo era sa gunuva vakaidina. Ia o iko li o na lako ka sega ni na cudruvi? O na cudruvi ga, o na gunuva vakaidina ga. 
<br /><span class="verse" id="13">13 </span>"Ni'u sa bubului ga ena Vukuqu", sa tukuna o Jiova, ni o Posira e na vanua lalaga, ka vakalialiai, ka lekutu ka vosacati. Kei na kena veikoro era na lala ga ka sega ni mudu." 
<br /><span class="verse" id="14">14 </span>Au sa rogoca e dua nai tukutuku mai vei Jiova, ka sa dua na mata sa talai yani ki veivanua: "Dou soqoni vata, dou mai lako vakaivalu vua, ka tu cake me veivala tukuna! 
<br /><span class="verse" id="15">15 </span>"Ia raica, e dina Au na vakalailaitaki iko e na kedra maliwa na veivanua, o na beci vei ira na tamata kecega. 
<br /><span class="verse" id="16">16 </span>Na nomu vakarerevaki sa vakacalai iko, Na viavialevu ni lomamu, isa o iko o sa dautiko ena kavida ni qara-vatu, o koya sa taura tu na cecere ni vei-delana! E dina ni o sa tara na nomu sova me cecere vaka na nona sova na ikeli, Au na kauti iko sobu mai kea," sa tukuna o Jiova. 
<br /><span class="verse" id="17">17 </span>"O Itomi talega e na vakidroataki; o ira kece era lako curuma era na kidroa ka vakasiusiutaka na nona vakararawataki. 
<br /><span class="verse" id="18">18 </span>Me vaka na veivakarusai sa yaco vei rau o Sotoma kei Komora kei na veikoro volekata," sa tukuna o Jiova, "Ena sega ni dua e vo mai kea, se dua tale na luve ni tamata me tiko kina. 
<br /><span class="verse" id="19">19 </span>"Raica, ena lako cake mai o koya me vaka na laione mai na vanua dauluvu na Joritani ki na nodra i tikotiko o ira sa kaukauwa; Ia ena vakasauri na noqu cakava me dro tani maikina. Ia o cei na tamata digitaki me'u lesia me lewai koya? Ia o cei sa vakataki Au? O cei me na beitaki Au? Ia o cei nai vakatawa o ya o koya me na tu rawa e Mataqu?" 
<br /><span class="verse" id="20">20 </span>O koya oqo mo dou rogoca nai vakaroi Jiova ka sa lewa o Koya me baleti Itomi, kei na Nonai naki sa vakatara oti o Koya me baleti ira na kai Temani: E dina na qele ni sipi lailai duadua ena vakasavi ira tani; Io e dina ni na cakava o Koya na nodra i tikotiko me lala didi. 
<br /><span class="verse" id="21">21 </span>Ena yavavala o vuravura e na rorogo ni nodra lutu; ni ra tagi sa rogo yani na domodra ki na Wasawasa Damudamu. 
<br /><span class="verse" id="22">22 </span>Raica, ena lako cake mai o Koya ka vuka me vaka na ikeli, ka sa tevuka na tabana me ubi Posira; na yalodra na tamata qaqa ni Itomi ena siga o ya ena vaka na yalona na yalewa taratara. Sa Vakatauci Na Lewa Baleti Tamasiko 
<br /><span class="verse" id="23">23 </span>E na vuku i Tamasiko, "O Emaci kei Apati e rau sa vakamaduataki, ni rau sa rogoca nai rogorogo ca. Sa waicala na lomadra; sa yaco na ka vakadomobula mai wasawasa; Sa sega ni galu rawa. 
<br /><span class="verse" id="24">24 </span>Sa wadamele mai o Tamasiko; Sa vuki tani me dro, ka sa kani koya na rere. Na yaluma kei na rarawa sa tauri koya me vaka na yalewa sa taratara. 
<br /><span class="verse" id="25">25 </span>Na cava e sega ni biu tu kina me lala na koro ni veivakacaucautaki, na koro ni Noqu reki? 
<br /><span class="verse" id="26">26 </span>O koya oqo era na bale kina na nona cauravou e na kena veisalatu, kei ira kece na tamata i valu era na muduki tani e na siga o ya," sa tukuna o Jiova ni lewe vuqa. 27" Au na vakacaudreva e dua na buka e na bai i Tamasiko, ka na vakama na veivale vakaturaga mai Peni-etati." Sa Vakatauci Na Lewa Baleti Kitari Kei Asori 
<br /><span class="verse" id="28">28 </span>E na vuku i Kitari, ena vuku talega ni veimatanitu vaka-Asori, o ira ka na yavita o Nepukanesa na tui Papiloni, sa tukuna vakaoqo o Jiova; "Dou cavutu, dou lako cake ki Kitari, ka vakarusai ira na tagane mai na tokalau! 
<br /><span class="verse" id="29">29 </span>Na nodra vale laca kei na nodra qele ni sipi era na kauta tani,era na kauta me nodra na nodra i latilati, kei nai yaya kecega, kei na nodra kameli; ka ra na kailavaka yani vei ira, 'Na rere sa tu ena veiyasana kecega!' 
<br /><span class="verse" id="30">30 </span>"Dou dro, dou se tani vakayawa! la'ki tiko e na tikina titobu, Oi kemudou na kai Asori!" sa tukuna o Jiova. "Ni o Nepukanesa na tui Papiloni sa ciqoma nai vakasala me baleti kemudou, ka sa kunekunetaka e dua nai naki ca me baleti kemudou. 
<br /><span class="verse" id="31">31 </span>"Dou cavu tu, dou lako cake kina matanitu vutuniyau ka bula sautu," sa tukuna o Jiova, "Sa sega ni vakaisogo na kena matamata se vakabai, na veivale ga. 
<br /><span class="verse" id="32">32 </span>Na nodra kameli ena yaco mei toki ni valu, kei na nodra bulumakau e vuqa ena butakoci. Au na vakasavi ira era tiko e na veiyasana vakayawa ki na mata ni cagi kecega, ka'u na kauta yani na nodra rarawa mai na kena veiyasana kecega," sa tukuna o Jiova. 
<br /><span class="verse" id="33">33 </span>"O Asori ena nodra i tikotiko na koli kila, ena lala tu ka sega ni mudu; Ena sega ni dua me na tiko kina, se dua na luve ni tamata me na tiko vakadua kina." 
<br /><span class="verse" id="34">34 </span>Sa koya oqo na vosa i Jiova ka yaco vei Jeremaia na Parofita ka baleti Ilama, e nai vakatekivu ni lewa i Setekaia na tui Juta, ka vaka, 
<br /><span class="verse" id="35">35 </span>"Sa tukuna vakaoqo o Jiova ni lewe vuqa; 'Raica, Au na musuka na nodra dakai na Ilama, na vu ni nodra kaukauwa. 
<br /><span class="verse" id="36">36 </span>Ia Au na vakayacora vei ira na Ilama na cagi e va mai nai yalayala vava ni lomalagi, ka dui cagina tani yani ki na mata ni cagi kecega o ya; ena sega na matanitu me na sega ni yaco kina na Ilama era vakasavi. 
<br /><span class="verse" id="37">37 </span>Ni'u na vakataqayataki ira na Ilama e na matadra na nodra meca, kei na matadra era saga me ra vakamatei ira: ia Ka'u na vakayacora vei ira na ca, io na Noqu cudru waqawaqa,' sa tukuna o Jiova; 'Ia Au na vakayacora vei ira nai seleiwau, ka me'u vakaoti ira sara. 
<br /><span class="verse" id="38">38 </span>Ia Ka'u na viritura na Noqui tikotiko vakaturaga mai Ilama, ka vakaotia mai kina na tui kei na turaga, sa tukuna o Jiova. 
<br /><span class="verse" id="39">39 </span>'Ia ena gauna mai muri, Au na kauti ira tale mai na Ilama' era vakabobulataki, sa tukuna o Jiova."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="50.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
