<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 48 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a>
<span class="chapread">48</span>
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 48</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na ka sa baleti Moape, sa vosa kina vakaoqo o Jiova ni lewe vuqa, na Kalou ni Isireli; "Ena ca o Nipo! ni sa vakacacani: Sa vakamaduataki ka tauri o Kiriaceimi: Na bai cecere kaukauwa sa vakamaduataki ka domobulaâ€” 
<br /><span class="verse" id="2">2 </span>Ena sega tale ni vakacaucautaki o Moape. Mai Esiponi era sa bukia na vere ca me baleti koya: 'Mai, meda muduki koya me kua ni dua na matanitu. O ni na muduki tani talega, oi kemuni na Tamata Ca! Ena vakasavi kemuni nai seleiwau; 
<br /><span class="verse" id="3">3 </span>Na domo ni tagi sa rogo mai Oroneimi: 'Na veikoveraki kei na veivakarusai levu!' 
<br /><span class="verse" id="4">4 </span>"Sa rusa o Moape; o ira na nona lalai era sa vakavuna me rogoci na domo ni tagi; 
<br /><span class="verse" id="5">5 </span>E nai cabecabe ki Luici era sa cabeta cake ni ra tagi tikoga; Ia e nai sirosiro ki Oroneimi era sa rogoca na meca e dua na tagi ni veivakarusai. 
<br /><span class="verse" id="6">6 </span>"Dou dro, maroroya nomudou bula! mo dou vaka na vuni junipa mai na veikau. 
<br /><span class="verse" id="7">7 </span>Me vaka ni o sa vakararavi kina nomu cakacaka kei na nomui yau, o na tauri talega. Ena lako yani o Kimosi kina vakabobulataki, kei ira vata na nona bete kei na turaga. 
<br /><span class="verse" id="8">8 </span>Ia na dauveikoveraki ena curu vakaukauwa yani kina veikoro kecega; E sega ni dua me dro bula. Na buca ena vakacacani, kei na veivanua tautauvata ena vakarusai. Me vaka sa tukuna oti na Kalou. 
<br /><span class="verse" id="9">9 </span>"Solia vei Moape na tabana, me vuka ka dro vakayawa; ni na lala na kena veikoro, ka na sega me vakatawana. 
<br /><span class="verse" id="10">10 </span>Ena cudruvi o koya sa cakava vakaveidabui na cakacaka i Jiova, ia ena cudruvi o koya sa tarova na nonai seleiwau mai na vakadave dra. 
<br /><span class="verse" id="11">11 </span>"Sa dautiko vakacegu o Moape mai na gauna ni nona cauravou; Sa dei tikoga o koya ena nona sosoko, ka sega ni veisovayaki mai na dua na saqa ki na dua tale, ia sa bera vakadua ni bau kau vakabobula. O koya oqo e se tu ga kina vua na kenai kanakana, kei na kenai boi e se bera ni veisau. 
<br /><span class="verse" id="12">12 </span>"O koya oqo raica,sa roro mai na siga" sa tukuna o Jiova, "Au na talai ira yani na dau-caka waini ki vua mera vukici koya, ka vakalala na nona veisaqa, ka vorolaki ira na tavaya. 
<br /><span class="verse" id="13">13 </span>O Moape ena maduataki Kimosi, me vaka sa maduataki Peceli na mataqali i Isireli, o koya sa nodra vuni yalodei. 
<br /><span class="verse" id="14">14 </span>"Dou sa tukuna vakacava, 'Keimami sa kaukauwa ka tamata qaqa e nai valu'? 
<br /><span class="verse" id="15">15 </span>Sa vakacacani o Moape ka sa lako tani cake mai na nona veikoro; o ira na nona cauravou digitaki era sa lako sobu mera vakamatei," sa tukuna na Tui, o Jiova ni lewe vuqa na yacana. 
<br /><span class="verse" id="16">16 </span>"Na ka rerevaki me baleti Moape sa voleka mai, kei na nona vakacacani sa lako mai vakatotolo. 
<br /><span class="verse" id="17">17 </span>Dou yasovaki koya, oi kemudou kece sa tiko vakavolivoliti koya; kei kemudou kece sa kila na yacana, dou tukuna, 'E ramusu vakacava nai titoko kaukauwa, nai titoko rairai totoka!' 
<br /><span class="verse" id="18">18 </span>"Isa na luvequ yalewa sa tiko mai Tiponi, mo siro sobu mai na nomu lagilagi, ka dabe sobu ena karamaca; Ni sa lako mai vei iko na dau veikoveraki i Moape, sa vakarusa o koya na nomui vakadei kaukauwa. 
<br /><span class="verse" id="19">19 </span>Isa o iko ka sa tiko mai Aroeri, mo tu ena sala ka vakararai; Tarogi koya na tagane sa dro kei koya na yalewa sa dro; ka vaka, 'Na cava sa yaco?' 
<br /><span class="verse" id="20">20 </span>O Moape sa vakamaduataki, ni sa talaraki sobu o koya. Qoqolou ka tagi! Tukuna e Erinoni, ni sa vakacacani o Moape. 
<br /><span class="verse" id="21">21 </span>"Kei na veicudruvi sa yaco e na veivanua bucabuca: mai Oloni kei Jasa kei Mefeaci: 
<br /><span class="verse" id="22">22 </span>E Taiponi kei Nipo kei Peci-tipilaceimi, 
<br /><span class="verse" id="23">23 </span>E Kiriaceimi kei Peci-kamuli kei Peci-mioni, 
<br /><span class="verse" id="24">24 </span>E Kirioci kei Posira, ena veikoro kecega ni vanua o Moape, se vakayawa se voleka. 
<br /><span class="verse" id="25">25 </span>Nai leu i Moape sa musuki tani, ka sa ramusu na ligana,' sa tukuna o Jiova. 
<br /><span class="verse" id="26">26 </span>"Dou vakamatenitaki koya, baleta ni sa vakalevulevui koya vei Jiova. Ena qiqica tiko o Moape na nona lua, ka na dredrevaki talega vakaca o koya. 
<br /><span class="verse" id="27">27 </span>Sa sega li ni o a daudredrevaki Isireli? Se sa kune beka o koya kei ira na daubutako? Ena veigauna kece o cavuti koya kina, o daukureitaka na ulumu ena veivakalialiai. 
<br /><span class="verse" id="28">28 </span>Oi kemudou kece sa tiko mai Moape, dou biuta na veikoro ka la'ki tiko ena qara-vatu, ka mo dou vaka na ruve sa tara na nona sova ena bati ni gusu ni qara. 
<br /><span class="verse" id="29">29 </span>"Eda sa rogoca na viavialevu i Moape (Sa ka vakaitamera na nona viavialevu), ena nona rewaicake kei na viaviaturaga kei na dokadoka, kei na qaciqacia ni yalona." 
<br /><span class="verse" id="30">30 </span>"Au sa kila na nona cudru levu," sa tukuna o Jiova, "Ia sa sega ga ni dodonu; Na nona lasu sa sega ni cakava rawa e dua na ka me dodonu. 
<br /><span class="verse" id="31">31 </span>O koya Au na qoqolou kina ena vuku i Moape, ka'u na tagicaki ira kece kina mai Moape; Au na yasovaki ira na tagane mai Kiri-eresi. 
<br /><span class="verse" id="32">32 </span>Isa na vaini ni Sipima! Au na tagicaki iko ena tagi Jaseri. Na tabamu sa salava na wasawasa, ka yacova na wasawasa vaka-Jaseri. Na dauvakacaca sa sikiraka na nomu vuata matua kei na vua ni nomu vaini. 
<br /><span class="verse" id="33">33 </span>Na reki kei na marau sa kau tani mai na were sa vakalewe kei na vanua o Moape; Au sa cakava me sega ni rawa na waini mai nai qaqi ni waini; era na sega ni buturaka ena kaikaila ni reki â€“ sega na kaikaila ni reki! 
<br /><span class="verse" id="34">34 </span>"Mai na tagi i Esiponi ka yaco ki Elale kei Jeasa era sa tabalaka na domodra, mai Soa ki Oroneimi, me vaka na luve ni bulumakau yalewa sa yabaki tolu, ena biu wale tale tu ga na wai mai Nimirimi. 
<br /><span class="verse" id="35">35 </span>"Ia" sa tukuna o Jiova, "Au na muduka tani talega mai Moape na tamata sa dauvakacaboi soro e na veiyasana cecere, ka vakama nai madrali boi vinaka vei ira na nona kalou. 
<br /><span class="verse" id="36">36 </span>O koya oqo ena tagicaki Moape kina na Yaloqu me vaka na bitu-ni-vakatagi, me vaka na bitu-ni-vakatagi na Yaloqu ena tagi tiko ena vukudra na tagane mai Kiri-eresi. Ia nai yau era a rawata sa vakarusai. 
<br /><span class="verse" id="37">37 </span>"Ia ena tasi kece na uludra, ka toro kece na kumidra; ena tavalaki tu na ligadra, ka ra na daramaka nai sulu taga- 
<br /><span class="verse" id="38">38 </span>Na tagi yaSolevu e na dela ni veivale e Moape, e na saqata talega ni koro; Ni'u sa vorolaki Moape me vaka na bilo sa sega vinakati," sa tukuna o Jiova. 
<br /><span class="verse" id="39">39 </span>"Era na qoqolou: 'E vorolaki sobu vakacava! E vuki vakanadaku vakacava o Moape ena nona madua!' Ia ena yaco o Moape me ka e dredrevaki ka taqayataki vei ira kece era tiko vakavolivoliti koya." 
<br /><span class="verse" id="40">40 </span>Ni sa tukuna vakaoqo o Jiova:"Raica, e dua ena vuka me vaka na ikeli, ka tevuka na tabana ka ubi Moape. 
<br /><span class="verse" id="41">41 </span>O Kirioci sa tauri, ka ra sa kidroataka na bai ni valu kaukauwa; na yalodra na tamata qaqa ni Moape ena siga o ya era na vaka na yalo ni yalewa sa taratara. 
<br /><span class="verse" id="42">42 </span>Ka sa na vakarusai na vanua o Moape, baleta ni a vakalevulevui koya vei Jiova. 
<br /><span class="verse" id="43">43 </span>Na rere kei nai keli kei na tudai ena yacovi Iko, oi kemuni na lewe i Moape," sa tukuna o Jiova. 
<br /><span class="verse" id="44">44 </span>"O koya sa drotaka na rere ena lutu ki nai keli, ia o koya ena cabe mai nai keli ena coriti e na dai. ni'u na vakayacora vei Moape na yabaki ni nodra cudruvi," sa tukuna na Kalou. 
<br /><span class="verse" id="45">45 </span>"O ira era dro era sa tu e ruku ni yaloyalo i Esiponi ni ra sa malumalumu. Ia e dua na bukawaqa ena lako mai Esiponi, na yameyame ni bukawaqa mai na loma ni koro Sioni, ka na kania na vacu i Moape, na buradeladra na gone dauue. 
<br /><span class="verse" id="46">46 </span>Ena ca vei iko, Isa Moape! Era sa rusa na tamata mai Kimosi; Ni ra sa kau vakabobula na luvemu tagane, kei ira na luvemu yalewa era sa bobula. 
<br /><span class="verse" id="47">47 </span>"Ia Au na na qai kauti ira lesu tale na Moape era sa kau vakabobula ena gauna maimuri," sa tukuna o Jiova. Sa vaka o ya na lewa me baleti Moape.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="49.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
