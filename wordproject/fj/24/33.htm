<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 33 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a>
<span class="chapread">33</span>
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 33</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa yaco tale me vakarua vei Jeremaia na vosa i Jiova, ni sa sogolati tiko o koya e na lomanibai ni vale ni veivesu, ka sa vaka, 
<br /><span class="verse" id="2">2 </span>"Sa tukuna vakaoqo o Jiova o koya sa cakava na koro oqo, ia o Jiova, o koya sa bulia, me vakataudeitaka; ( o Jiova na Yacana): 
<br /><span class="verse" id="3">3 </span>'Mo tagi mai vei au, Au na rogo yani vei iko, ka vakatakila vei iko na ka levu e dredre ni kilai, o sa sega ni kila.' 
<br /><span class="verse" id="4">4 </span>"Ni sa tukuna vakaoqo o Jiova, na Kalou ni Isireli, e na vuku ni veivale ni koro oqo, kei na veivale i tui Juta, sa basuki sobu e na suva kei na matau: 
<br /><span class="verse" id="5">5 </span>'Era sa curu yani me veivaluti kei ira na kai Kalitia, ka me ra vakasinaita na veivale oqo e na yago ni tamata sa mate, o ira ka'u sa vakamatea e na Noqu cudru kei na Noqu lesa, ka e na vuku ni nodra i valavala ca kecega ka'u sa vunia kina na Mataqu mai na koro oqo. 
<br /><span class="verse" id="6">6 </span>'Raica, Au na vakamavotaki ira na nomu mate, ia Au na vakabulai ira, ka vakayacora vei ira na sautu levu kei na dina. 
<br /><span class="verse" id="7">7 </span>'Ia Au na kauti ira tale mai na Juta kei ira na Isireli era vakabobulataki, ia Au na vakavinakataki ira tale me vaka e liu: 
<br /><span class="verse" id="8">8 </span>'Au na vakasavasavataki ira talega mai na nodra i valavala ca era sa cala kina vei Au; ia Au na bokoca na nodra i valavala ca kecega, era sa cala kina ka talaidredre kina vei Au. 
<br /><span class="verse" id="9">9 </span>'Ia ena yaco kina me Noqu na yaca rogo sa marautaki, ka vakavinavinakataki, ka vakacaucautaki, e na veimatanitu kece e vuravura, era na rogoca na ka vinaka kece ka'u sa cakava vei ira: ka ra na rere ka sautanini e na vuku ni ka vinaka kecega kei na kena tubu cake ka'u sa vakayacora kina.' 
<br /><span class="verse" id="10">10 </span>"Sa tukuna vakaoqo o Jiova; 'Ena rogoci tale e na yasana oqo, dou sa tukuna, "Sa lala ga ka sega kina na tamata se na manumanu," io e na veikoro vakaJuta, kei na sala ni koro o Jerusalemi, sa lala tu ga, ka sega kina na tamata, se na manumanu, 
<br /><span class="verse" id="11">11 </span>'Na domo ni reki, kei na domo ni marau, na domo ni tagane kei na domo ni yalewa, e rau sa qai vakawati; na domodra era sa tukuna, "Dou vakavinavinaka vei Jiova ni lewe vuqa: ni sa yalovinaka o Jiova; ni sa sega ni mudu na Nona loloma," kei na domodra talega era sa kauta mai nai madrali ni vakavinavinaka ki na vale i Jiova. Ni'u na kauti ira tale mai na lewe ni vanua era sa vakabobulataki, ka me ra sa vaka e liu,' sa tukuna o Jiova. 
<br /><span class="verse" id="12">12 </span>"Sa tukuna vakaoqo o Jiova ni lewe vuqa; 'Na yasana oqo, sa lala tu ga ka sega kina na tamata se na manumanu, kei na kena veikoro kece talega, ena sega tale e na nodra i tikotiko nai vakatawa era na vakotora kina na qele ni sipi. 
<br /><span class="verse" id="13">13 </span>'E na veikoro mai na veiulunivanua, kei na veikoro mai na buca, kei na veikoro mai na mata ni ceva, kei na vanua i Penijamini, kei na yasayasa vaka-Jerusalemi, kei na veikoro vaka-Juta, ena lako voli tale yani kina na qele ni sipi e na ruku ni liga i koya sa wilika,' sa tukuna o Jiova. 
<br /><span class="verse" id="14">14 </span>'Raica, ena yaco na gauna,' sa tukuna o Jiova, 'Au na vakayacora kina na ka vinaka o ya Au sa yalataka ki na mataqali i Isireli, kei na mataqali i Juta: 
<br /><span class="verse" id="15">15 </span>'E na veisiga o ya, kei na gauna o ya, Au na vakatubura kina vei Tevita na Coke yalododonu; ia ena cakava o Koya na lewa dodonu kei na cakacaka dodonu e na vanua. 
<br /><span class="verse" id="16">16 </span>E na veisiga o ya, e na vakabulai o Juta, ia o Jerusalemi, ena tiko vinaka: ia oqo na yaca ena vakatokai kina: O JIOVA NA NODA YALODODONU.' 
<br /><span class="verse" id="17">17 </span>"Ni sa tukuna vakaoqo o Jiova; 'Ena sega ni yali vei Tevita e dua na tagane me tiko e nai tikotiko vakaturaga ni mataqali i Isireli; 
<br /><span class="verse" id="18">18 </span>'O ira talega na bete na kawa i Livai, ena sega ni yali vei ira e dua na tagane me tiko e Mataqu me vakacabora nai soro kama, ka vakama nai madrali laukana, ka me vacaboi soro tiko e na veisiga kecega.'" 
<br /><span class="verse" id="19">19 </span>A sa yaco vei Jeremaia na vosa i Jiova, ka vaka, 
<br /><span class="verse" id="20">20 </span>"Sa tukuna vakaoqo o Jiova; 'Kevaka dou sa vakacataka rawa na Noqu veiyalayalati e na vuku ni siga, kei na Noqu veiyalayalti e na vuku ni bogi, me kakua kina na siga kei na bogi e na kena gauna, 
<br /><span class="verse" id="21">21 </span>'Ena qai vakacataki rawa na veiyalayalati ka'u sa ia vata kei Tevita na Noqu tamata, me sega kina na luvena tagane me lewa tiko e na nonai tikotiko vakaturaga; kei ira talega na bete na kawa i Livai, na Noqui talatala. 
<br /><span class="verse" id="22">22 </span>'Me vaka sa sega ni wili rawa na kalokalo mai lomalagi, se vakarauti rawa na nuku ni matasawa: ka'u na vakalewevuqataka vakakina na kawa i Tevita na Noqu tamata, kei na kawa i Livai era sa qaravi Au.'" 
<br /><span class="verse" id="23">23 </span>A sa yaco tale vei Jeremaia na vosa i Jiova, ka vaka, 
<br /><span class="verse" id="24">24 </span>"O sa vakananuma, se segai, na ka era vosataka na tamata oqo, ka vaka, 'Na mataqali ruarua ka digitaka o Jiova, sa biuta tani ga o Koya'? A ra sa beci ira kina na Noqu tamata, me ra kakua ni matanitu tiko e matadra. 
<br /><span class="verse" id="25">25 </span>"Sa tukuna vakaoqo o Jiova; 'Ke sa sega ni tuga na Noqu veiyalayalati e na vuku ni siga kei na bogi, ia kevaka Au sa sega ni lesia nai valavala kei lomalagi kei vuravura, 
<br /><span class="verse" id="26">26 </span>'Ke sa qai rawa Me'u biuta tani na kawa i Jekope, kei Tevita na Noqu tamata me'u kakua ni lesia e dua na nona kawa me lewai ira na kawa i Eparaama, kei Aisake, kei Jekope: Ni'u na kauti ira tale mai era vakabobulataki, ka lomani ira.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="34.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
