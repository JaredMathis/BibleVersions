<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 31 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 31</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"E na gauna o ya," sa tukuna talega o Jiova. "Au na qai nodra Kalou na veimataqali kecega ni Isireli, ia era na qai noqu tamata." 
<br /><span class="verse" id="2">2 </span>Sa tukuna talega o Jiova, "Era sa kune loloma mai na veikau o ira na tamata era sa vo bula mai nai seleiwau, ni'u a la'ki vakacegui ira na Isireli." 
<br /><span class="verse" id="3">3 </span>Sa rairai e liu vei au o Jiova ka tukuna; "Io, Au sa lomani iko e na loloma sa sega ni mudu: O koya oqo Au sa vakadedetaka kina na loloma vei iko. 
<br /><span class="verse" id="4">4 </span>Au na baci tarai iko tale, ia o na qai tara, o iko na goneyalewa ni Isireli; o na baci vakaiukuukutaki tale e na nomu tibereli, ia o na bau yani e na nodra meke era sa ia na marau. 
<br /><span class="verse" id="5">5 </span>O na baci tea tale na veivaini e na ulu-nivanua mai Samaria: era na tea o ira na dauteitei, ka kana vakailoa kina. 
<br /><span class="verse" id="6">6 </span>Ni na yaco e dua na siga, era na kacivaka kina nai vakatawa mai na ulunivanua o Ifereimi, 'Dou cavu tu ka me da lako cake ki Saioni vei Jiova na noda Kalou.'" 
<br /><span class="verse" id="7">7 </span>Ni sa tukuna vakaoqo o Jiova; "Dou meke e na marau e na vuku i Jekope, ka kaikaila e na vuku i koya sa liu e na veimatanitu: dou vakarogoya, dou vakavinavinaka, ka tukuna, 'Mo ni vakabulai ira, Jiova, na nomuni tamata, na Isireli sa vo!' 
<br /><span class="verse" id="8">8 </span>Raica, Au na kauti ira mai na vanua mai na vualiku, ka vakasoqoni ira mai nai yalayala kei vuravura, o ira vata kei na mataboko kei na lokiloki, kei na yalewa sa bukete kei koya sa taratara: e dua nai vavakoSolevu ena lesu mai ki ke. 
<br /><span class="verse" id="9">9 </span>Era na lako mai ka tagi tu, ia Au na tuberi ira mai ka ni ra vakamamasu tu: Au na vakalakovi ira mai e na bati ni wai drodro e na sala dodonu, era na sega ni tarabe kina: ni keirau sa veitamani kei Isireli, ia o Ifereimi, sa Noqu ulumatua. 
<br /><span class="verse" id="10">10 </span>"Dou rogoca na vosa i Jiova, na veimatanitu, ka tukuna yani ki na veiyanuyanu sa yawa, ka vaka, 'O koya sa vakasevi Isireli ena vakasoqoni koya tale, ka maroroi koya, me vaka nai vakatawa na nona qele ni sipi.' 
<br /><span class="verse" id="11">11 </span>Ni sa vakabulai Jekope o Jiova, ka sa kaliraki koya mai na liga i koya sa kaukauwa vei rau. 
<br /><span class="verse" id="12">12 </span>O koya oqo era na lako mai kina ka meke e na dela-ni-koro o Saioni, ka drodro vata mai ki na loloma i Jiova, e na vuku ni witi, kei na waini, kei na waiwai, kei na luve ni sipi kei na bulumakau: ia na yalodra, ena vaka na were sa levu na kena wai; a ra na sega sara ni rarawa tale. 
<br /><span class="verse" id="13">13 </span>"Ena qai marau na goneyalewa e na meke, o ira vata na cauravou kei na qase: ia Au na vukica na nodra tagi me ra reki, ka vakacegui ira, ka vakamarautaki ira me mudu na nodra rarawa. 
<br /><span class="verse" id="14">14 </span>Ia Au na vakamamautaka na yalodra na bete e na ka sa uro, ia na Noqu tamata era na mamau e na Noqu loloma, sa tukuna o Jiova." 
<br /><span class="verse" id="15">15 </span>Sa tukuna vakaoqo o Jiova; "Sa dua na domo sa rogo mai Rama, na qoqolou, kei na tagi levu; o Rejeli, sa tagicaki ira na luvena, ka sa bese ni vakacegui ni ra sa yali vua o ira na luvena." 
<br /><span class="verse" id="16">16 </span>Sa tukuna vakaoqo o Jiova; "Mo kinoca na domomu, mo kakua ni tagi; ka me kakua ni vakawai na matamu: ni na saumi ga na nomu cakacaka, sa tukuna o Jiova; ia era na lesu tale mai na vanua ni meca. 
<br /><span class="verse" id="17">17 </span>ia sa tu na ka mo vakanuinuitaka e na nomu gauna emuri sa tukuna o Jiova, ni ra na lesu tale mai o ira na luvemu ki na nodra i yalayala. 
<br /><span class="verse" id="18">18 </span>"Au a rogoci Ifereimi vakaidina ni sa tagicaki koya, ka vaka, 'O ni sa vakanakuitataki au, ia au sa vakanakuitataki, me vaka na bulumakau sa sega ni veilasamaki kei nai vua: ni saumaki au mai, au na qai saumaki; ni sai kemuni Jiova na noqu Kalou. 
<br /><span class="verse" id="19">19 </span>E dina ni'u sa saumaki mai, au sa qai veivutuni; ia ni'u sa qai kila, au sa sabica na sagaqu: au sa madua, io au sa taqaya, ni sa luvuci au na ka ka'u sa rogo ca kina ni'u a cauravou.' 
<br /><span class="verse" id="20">20 </span>Sa Noqu gone ni toko o Ifereimi, se sega? Sa gone daulomani, se sega? Ni'u a vosataki koya vakaca, Au sa daunanumi koya tikoga: O koya oqo sa yavala kina na utoqu e na vukuna; Au na lomani koya sara, sa tukuna o Jiova. 
<br /><span class="verse" id="21">21 </span>"Mo vakaduria na nomui vakatakilakila ni sala, mo cakava na nomui tuvatuva cecere: mo vakasara na lomamu ki na salatu, na sala o a lako yani kina: mo lesu mai, na goneyalewa ni Isireli, mo lesu mai ki na nomu veikoro oqo. 
<br /><span class="verse" id="22">22 </span>Na cava na kena dede ni nomu dauveilakoyaki tu, o iko na goneyalewa dauvuki? Ni sa bulia o Jiova e dua na ka vou e vuravuraâ€” ena rawa na tagane e dua na yalewa." 
<br /><span class="verse" id="23">23 </span>Sa tukuna vakaoqo o Jiova ni lewe vuqa, na nodra Kalou na Isireli; "Era na cavuta tale na vosa oqo e na vanua o Juta kei na kena veikoro, Ni'u na kauti ira tale mai era a vakabobulataki; 'Me vakalouvinakataki iko o Jiova, nai tikotiko ni lewa dodonu, na ulunivanua tabu!' 
<br /><span class="verse" id="24">24 </span>"Ia ena tiko ga e Juta, kei na kena veikoro kece talega, o ira sa dau caka were, kei ira era veilakoyaki kei na qele ni sipi. 
<br /><span class="verse" id="25">25 </span>"Ni'u sa vakaceguya na yalodra era sa oca, ia Au sa vakamamautaka na yalodra kecega sa rarawa." 
<br /><span class="verse" id="26">26 </span>Sa oti oqo Au a qai yadra, ka vakaraica; ia na noqu moce sa kamikamica vei au. 
<br /><span class="verse" id="27">27 </span>"Raica, sa tukuna o Jiova ena yaco na gauna, Au na kaburaka kina na mataqali i Isireli kei na mataqali i Juta e na kawa ni tamata, kei na kawa ni manumanu. 
<br /><span class="verse" id="28">28 </span>"Ia ena yaco, me vaka ni'u a dauvakaraici ira, me'u cavuta, ka basuka sobu, ka talaraka, ka vakarusa, ka vakarawarawataka; ka'u na dauvakaraici ira vakakina me'u tara, ka me'u tea, sa tukuna o Jiova. 
<br /><span class="verse" id="29">29 </span>"E na gauna o ya era na sega ni tukuna tale, 'O ira na qase era sa kania na vua-ni-vaini wiwi, ia na batidra na luvedra sa rara kina.' 
<br /><span class="verse" id="30">30 </span>"Ni sai ira yadua, era na dui mate ga e na vuku ni dui nona cala: na tamata yadua sa kania na vua-ni-vaini wiwi, ena rara ga kina na batina o koya. 
<br /><span class="verse" id="31">31 </span>"Raica, sa tukuna o Jiova ena yaco na gauna, Au na cakava kina kei na mataqali ni Isireli kei na mataqali Juta e dua na veiyalayalati vouâ€” 
<br /><span class="verse" id="32">32 </span>"Ena sega ni vaka na veiyalayalati Au a cakava kei ira na nodra qase e na siga ka'u a taura kina na ligadra me'u tuberi ira mai na vanua o Ijipita; ni ra sa vakacataka na Noqu veiyalayalati o ya, ia oi Au, Au sa watidra ga, sa tukuna o Jiova. 
<br /><span class="verse" id="33">33 </span>"Ia sa vakaoqo na veiyalayalati Au na cakava kei ira na mataqali ni Isireli; Ni sa oti na gauna o ya, sa tukuna o Jiova, Au na tugana na Noqu vunau ki na lomadra, ka'u na vola talega ki na yalodra: ia ka'u na yaco me'u nodra Kalou, ka ra na yaco o ira me ra noqu tamata. 
<br /><span class="verse" id="34">34 </span>"A ra na sega ni dui veivakatavulici tale na tamata kei na kai nona, kei na wekana, ka tukuna, 'Mo kilai Jiova:' ni ra na kilai Au ga o ira kece, o ira sa tamata wale kei ira talega era sa turaga, sa tukuna o Jiova: ni'u na bokoca na nodra caka cala, ia na nodra i valavala ca Au na sega ni nanuma tale." 
<br /><span class="verse" id="35">35 </span>Sa tukuna vakaoqo o Jiova, o Koya sa solia na matanisiga me kena rarama na siga, ka lesia na vula kei na kalokalo me rarama kina na bogi, o Koya sa vakamaravutaka na wasawasa ni sa vadugu na kena biau: (O Jiova ni lewe vuqa na Yacana): 
<br /><span class="verse" id="36">36 </span>"Ke sa yali e Mataqu nai lesilesi oqo, sa tukuna o Jiova, ke sa qai kua ni matanitu tiko e Mataqu ka sega ni mudu o ira talega na kawa i Isireli." 
<br /><span class="verse" id="37">37 </span>Sa tukuna vakaoqo o Jiova, "Ke sa vakarauti rawa na lomalagi mai cake, ka vakadikevi rawa na yavu kei vuravura e ra, ke sa qai rawa talega me'u biuta tani na kawa i Isireli kecega e na vuku ni ka kece era sa cakava, sa tukuna o Jiova. 
<br /><span class="verse" id="38">38 </span>"Raica, sa tukuna o Jiova ena yaco na gauna, ena tara kina na koro me nei Jiova, mai na valececere i Ananeli ka yacova na Matamata-ni-koro, mai na Tutu-ni-koro. 
<br /><span class="verse" id="39">39 </span>"Ia ena yaco tale yani na wa i vakarau me vakadodonu ki na dela-ni-koro o Karepi, ka lako voli yani ki Koaca. 
<br /><span class="verse" id="40">40 </span>"Ia na buca kecega ni yagomate, kei na dravusa, kei na vanua kecega ka yaco ki na soniwai o Kitironi, ka yaco sara ki na tutu ni Matamata-ni-koro ni Ose vaka ki Natuicake, ena tabu me nei Jiova; ena sega ni cavuti tale, se talaraki sobu e na dua na gauna."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
