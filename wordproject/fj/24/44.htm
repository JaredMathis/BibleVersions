<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 44 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a>
<span class="chapread">44</span>
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 44</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa sa yaco vei Jeremaia e na vukudra kece na Juta era tiko e na vanua o Ijipita, o ira sa tiko mai Mikitoli, kei Tapanesi, kei Nofi, kei na tikina o Pacirosi, ka vaka, 
<br /><span class="verse" id="2">2 </span>"Sa tukuna vakaoqo o Jiova ni lewe vuqa, na Kalou ni Isireli; 'Oi kemudou, dou sa raica na ca kece Au sa vakayacora ki Jerusalem, kei na veikoro vakauta kecega; ka raica, sa lala e na siga e daidai, sa sega e tiko kina, 
<br /><span class="verse" id="3">3 </span>'E na vuku ni nodra ca era sa cakava me vakacudrui Au, ni ra sa la'ki vakama nai madrali boi vinaka, ka me ra qaravi ira na kalou tani, era sa sega ni kila, o ira, se oi kemudou, se o ira na nomudou qase. 
<br /><span class="verse" id="4">4 </span>'Ia Au a talai ira kecega na Noqui talatala vei kemudou, ka sou e na mataka Me'u tala, ka tukuna, "Dou kakua sara mada ni cakava na ka vakasisila oqo Ka'u sa cata!" 
<br /><span class="verse" id="5">5 </span>'A ra sa sega ni vakarorogo, se vakatu daligadra me ra sa saumaki mai na nodra ca, ka me ra kakua ni vakama nai madrali boi vinaka vei ira na kalou tani. 
<br /><span class="verse" id="6">6 </span>'Ka sa sovaraki kina na Noqu cudru kei na Noqu lesa, a sa waqa e na veikoro vaka-Juta kei na sala ni koro o Jerusalemi; ka sa rusa mai kina ka lala, me vaka e na siga oqo.' 
<br /><span class="verse" id="7">7 </span>"O koya oqo sa qai tukuna kina o Jiova, na Kalou ni lewe vuqa, na Kalou ni Isireli; 'Na cava dou sa cakava kina na ca levu oqo ki na yalomudou, me muduka tani kina vei kemudou na tagane kei na yalewa, na gone lalai kei ira sa sucu tiko, mai Juta, ka me kakua e vo vei kemudou, 
<br /><span class="verse" id="8">8 </span>'Ni dou sa vakacudrui au e na cakacaka ni ligamudou, ni dou sa vakama nai madrali boi vinaka vei ira na kalou tani e na vanua o Ijipita, dou sa mai tiko kina, mo dou muduki kemudou tani, mo dou vosavosacati, ka vakalialiai e na veivanua kece e vuravura? 
<br /><span class="verse" id="9">9 </span>'Dou sa guilecava li na nodra i valavala ca na nomudou qase, kei na nodra i valavala ca na tui Juta, kei nai valavala ca ni watidra, kei nai valavala ca ni watimudou, era sa cakava e na vanua o Juta, kei na sala ni koro o Jerusalemi? 
<br /><span class="verse" id="10">10 </span>'Era sa sega ni yalomalumalumu mai ka yacova na siga oqo, era sa sega talega ni rere, se muria na Noqui vunau, se na Noqui lesilesi, Ka'u sa solia vei kemudou kei ira na nomudou qase.' 
<br /><span class="verse" id="11">11 </span>"O koya sa tukuna kina o Jiova ni lewe vuqa, na nodra Kalou na Isireli; 'Raica, Au na rai yani vei kemudou mo dou ca kina, me'u muduki ira kece talega na Juta. 
<br /><span class="verse" id="12">12 </span>'Ia Au na kauta na kena vo ni Juta, era sa gu sara me ra lako kina vanua o Ijipita me tiko vulagi kina, a rama oti kece e na vanua o Ijipita; ka bale e nai seleiwau kei na viakana: io o ira na tamata wale kei ira talega na turaga era na mate e nai seleiwau kei na viakana: a ra na vatonaki, ka vakurabuitaki, ka vosavosacati, ka vakalialiai! 
<br /><span class="verse" id="13">13 </span>'Ni'u na cudruvi ira sa tiko e na vanua o Ijipita, me vaka ka'u a cudruvi Jerusalemi, e nai seleiwau, kei na viakana, kei na mate dauveiveitauvi, 
<br /><span class="verse" id="14">14 </span>'Kakua e dua me dro tani rawa se vo tiko vei ira na kena vo ni Juta, era sa lako ki na vanua o Ijipita me tiko vulagi mada kina, ka qai lesu mai ki na vanua o Juta, era sa gadreva me ra lesu ka tiko tale kina: ni na sega so ena lesu tale mai, o ira ga era sa dro bula.'" 
<br /><span class="verse" id="15">15 </span>Era sa qai vosa kece vei Jeremaia o ira na tagane era kila ni ra vakama nai madrali boi vinaka vei ira na kalou tani, kei ira na watidra, kei ira kece talega na yalewa era tu mai, e dua nai soqosoqo levu, io o ira kecega na tamata era tiko e na vanua o Ijipita, mai Pacirosi, ka ra sa tukuna: 
<br /><span class="verse" id="16">16 </span>"Keimami na sega ni vakaorogo kina vosa o sa mai tukuna vei keimami, ena yaca i Jiova! 
<br /><span class="verse" id="17">17 </span>"Ia keimami na cakava sara ga na ka sa tukuna na gusu i keimami, ka me keimami vakama nai madrali boi vinaka vua na ranadi ni lomalagi, ka sova nai sevu, me vaka keimami sa daucakava, oi keimami, kei ira na neimami qase, kei na neimami tui kei na neimami turaga, e na veikoro vaka-Juta, kei na sala ni koro o Jerusalemi: ni keimami sa mamau kina e na kakana, ka bula vinaka, ia keimami sa sega ni raica kina na ca. 
<br /><span class="verse" id="18">18 </span>"Ia ni keimami sa kua ni vakama nai madrali boi vinaka vua na ranadi ni lomalagi, ka sega ni sova vua nai sevu, keimami sa qai dravudravua e na ka kecega, ia keimami sa vakaoti ga e nai seleiwau kei na viakana." 
<br /><span class="verse" id="19">19 </span>Na nodra vosa na marama ka vaka, "Ia ni keimami sa vakama nai madrali boi vinaka vua na ranadi ni lomalagi, ka sova vua nai sevu, sa sega beka ni kauwai kina na wati i keimami ni keimami sa cakava na keki me sorovi koya kina, ka sova vua nai sevu?" 
<br /><span class="verse" id="20">20 </span>Sa qai tukuna o Jeremaia vei ira na tamata kecegaâ€”vei ira na tagane, kei ira na yalewa, kei ira kece na tamata era vosa vakaoqoâ€”ka vaka: 
<br /><span class="verse" id="21">21 </span>"Nai madrali boi vinaka dou sa vakama e na veikoro vaka-Juta, kei na sala ni koro o Jerusalemi, oi kemudou, kei ira na nomudou qase, kei ira na nomudou tui, kei na nomudou turaga, kei na lewe ni vanua, sa sega beka ni nanuma kina o Jiova, sa sega beka ni kasa kina lomana? 
<br /><span class="verse" id="22">22 </span>"Ia sa dredre ni vosota o Jiova, ena vuku ni ca ni nomudoui valavala, kei na ka vakasisila dou sa cakava; ka sa lala kina na nomudou vanua, ka kurabuitaki, ka sa vosavosacati, ka sega e tiko kina, me vaka e na siga oqo. 
<br /><span class="verse" id="23">23 </span>"Ia ni dou sa vakama nai madrali boi vinaka, ka dou sai valavala ca vei Jiova, ka sa sega ni vakarorogo kina vosa i Jiova, ka sa sega ni muria na Nonai vunau, kei na Nonai lesilesi, kei na Nonai tukutuku, sa qai yacovi kemudou kina na ca oqo, me vaka e na siga e daidai." 
<br /><span class="verse" id="24">24 </span>Sa tukuna tale o Jeremaia vei ira kece na tamata, kei ira kece na yalewa, "Dou rogoca na vosa i Jiova, oi kemudou kece na Juta ka tiko e na vanua o Ijipita! 
<br /><span class="verse" id="25">25 </span>"Sa tukuna vakaoqo o Jiova ni lewe vuqa, na nodra Kalou na Isireli; 'Oi kemudou kei na watimudou, dou sa vosa oti e na gusumudou, vakayacora e na ligamudou, ka vaka. "Keimami na cakava dina ga na ka keimami sa yalayala kina, me vakama nai madrali boi vinaka vua na ranadi ni lomalagi, ka sova vua nai sevu:" Dou na vakayacora ga na ka dou sa yalataka, ka cakava ga na ka dou sa yalayala kina!' 
<br /><span class="verse" id="26">26 </span>"O koya oqo dou rogoca kina na vosa i Jiova, oi kemudou kece na Juta sa tiko e na vanua o Ijipita; 'Raica, Oi Au ka'u sa bubului e na Yacaqu Levu,' sa tukuna o Jiova, 'Ena sega ni cavuti tale na Yacaqu e na gusuna e dua na Juta, e na vanua taucoko o Ijipita ka me tukuna, "Sa bula na Turaga o Jiova." 
<br /><span class="verse" id="27">27 </span>'Raica, Au na vakaraici ira me ra ca kina, me ra kakua ni vinaka: a ra na vakaoti kece na Juta era tiko e na vanua o Ijipita e nai seleiwau, kei na viakana, ka me ra oti dina ga. 
<br /><span class="verse" id="28">28 </span>'Ia o ira era bula mai nai seleiwau, era na lesu mai na vanua o Ijipita kina vanua o Juta, ka lewe vica ga; ia o ira kece na kena vo ni Juta, era sa yaco kin a vanua o Ijipita me tiko vulagi kina, era na kila se na vosa i cei ena yaco, se na noqu, se na nodra. 
<br /><span class="verse" id="29">29 </span>Ia sa tukuna o Jiova, 'Oqo nai vakatakilakila vei kemudou, Ni'u na cudruvi kemudou e na yasana oqo, mo dou kila ni na vakadinadinataki sara na noqu vosa vei kemudou mo dou ca.' 
<br /><span class="verse" id="30">30 </span>"Ia sa tukuna o Jiova, 'Raica, Au na soli Feroofira na tui Ijipita kina ligadra na kena meca, kei na ligadra era segata me ra vakamatei koya: me vaka Ka'u a soli Setekaia na tui Juta kina liga i Nepukanesa na tui Papiloni, na nona meca, o koya talega ka segata me vakamatei koya.'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="45.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
