<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia o Pasuri na luvei Ima na bete, o koya na turaga sa liu ena vale i Jiova, sa rogoca ni sa parofisaitaka na ka oqo o Jeremaia. 
<br /><span class="verse" id="2">2 </span>Sa cudruvi Jeremaia na parofita o Pasuri, ka vesuki koya ena i vesu kau sa tu mai na matamata ni koro cecere i Penijamini, sa volekata na vale i Jiova. 
<br /><span class="verse" id="3">3 </span>Ia ena mataka, sa qai sereki Jeremaia o Pasuri mai nai vesu kau. Sa qai tukuna vua o Jeremaia, "O Jiova sa sega ni vakatoka na yacamu o Pasuri, o Mekorimisapipi ga. 
<br /><span class="verse" id="4">4 </span>"Ni sa tukuna vakaoqo o Jiova, 'Raica, Au a lewa mo ka rerevaki vei iko, vei ira kece talega na wekamu: ia era na bale e nai seleiwau ni kedra meca, o na raica e matamu talega, ia o ira na Juta kecega Au na solia ki na liga i tui Papiloni, ena kauti ira vakabobula ki Papiloni, ka vakamatei ira e nai seleiwau. 
<br /><span class="verse" id="5">5 </span>'Ia Au na solia na kaukauwa kecega ni koro oqo, kei na kena cakacaka kecega, io, na nodra i yau kece talega na tui Juta Au na solia ki na liga ni nodra meca, era na tokitaka, ka taura, ka kauta ki Papiloni. 
<br /><span class="verse" id="6">6 </span>'Ia o iko, Pasuri, kei ira kece era tiko ena nomu vale, dou na la'ki vakabobulataki: ia dou na yaco ki Papiloni, ka dou na mate talega kina, ka dou na bulu kina, o iko, kei ira kecega na wekamu, o sa parofisaitaka kina na ka lasu.'" 
<br /><span class="verse" id="7">7 </span>Kemuni Jiova, o Ni sa rawai au sara, ia au sa rawai dina sara kina, o Ni sa kaukauwa vei kedaru, ka o Ni sa gumatua mai: au sa dredrevaki ena veisiga, era sa vakalialiai au kecega. 
<br /><span class="verse" id="8">8 </span>Ia ni'u a qai vosa, ka'u sa qoqolou, ka'u sa kacivaka nai, "Valavala kaukauwa kei na veivakacacani," ka ni sa yaco na vosa i Jiova me ka au sa rogo ca kina, ka dredrevaki kina ena veisiga. 
<br /><span class="verse" id="9">9 </span>Au a qai tukuna, "Au na sega ni cavuti Koya, se vosa tale ena Yacana." Ia na Nona vosa, sa tu e lomaqu me vaka na bukawaqa, sa sogo tu ena suiqu, ia au sa oca ni'u kinoca, ka sega ni'u rawata. 
<br /><span class="verse" id="10">10 </span>Ni'u sa rogoca na nodra vosa ca na lewe vuqa, "Sa vakavolivoliti au na rere!" Era tukuna, "Dou tukuna mai," Ia keitou na qai tukuna, "O ira kece na wekaqu era sa yadrava na noqu bale, ka tukuna. "Ena vecei beka o koya, keimami na qai rawai koya, ka vakayacora na neimami cudru vua." 
<br /><span class="verse" id="11">11 </span>Ia o Jiova ga sa tiko vata kei au me vaka e dua na qaqa rerevaki. O koya oqo era na tarabe kina era sa vakacacani au, ka ra na sega ni gumatua, era na madua vakalevu; ni ra na sega ni cakacaka yaco, na nodra madua sa sega ni mudu ena sega ni guileca. 
<br /><span class="verse" id="12">12 </span>Ia, oi kemuni Jiova ni lewe vuqa, o Ni sa vakatovolea na yalododonu, ka dikeva na ivi kei na loma ni tamata, me'u raica mada na Nomuni cudruvi ira ni'u sa tukuni au vei kemuni. 
<br /><span class="verse" id="13">13 </span>Dou sere vei Jiova, dou vakavinavinaka vei Jiova: ni sa vakabula na yalona na dravudravua mai na ligadra na daucaka ca. 
<br /><span class="verse" id="14">14 </span>Me ca na siga au a sucu kina, me kakua ni kalouvinaka na siga sa vakasucumi au kina o tinaqu! 
<br /><span class="verse" id="15">15 </span>Me ca na tamata e a tukuna vei tamaqu, "Sa sucu e dua na luvemu tagane!," ka vakamarautaki koya sara kina. 
<br /><span class="verse" id="16">16 </span>Ia na tamata o ya me sa vaka ga na veikoro e a vukica o Jiova, ka sega ni veivutuni; ia me rogoca o koya ka kaila ena mataka, kei na qoqolou ena siga levu, 
<br /><span class="verse" id="17">17 </span>Ni sa sega ni vakamatei au o koya ena siga au sa sucu kina, me sa noqui bulubulu ga o tinaqu, io na ketena me sa colati au tikoga. 
<br /><span class="verse" id="18">18 </span>Na cava au sa lako mai kina mai na kete me'u kunea na oca kei na rarawa, me oti ga kina na noqu siga e na madua?</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
