<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Dou rogoca na vosa sa tukuna o Jiova vei kemudou, Isa na mataqali i Isireli. 
<br /><span class="verse" id="2">2 </span>Sa tukuna vakaoqo o Jiova: "Dou kakua ni vulica na nodra sala na veimatanitu tani; Dou kakua talega ni taqaya ena i vakatakilakila ni lomalagi, ni ra sa taqaya kina na veimatanitu tani." 
<br /><span class="verse" id="3">3 </span>Ni sa sega yaga na nodra i tovo na tamata; ni sa dua sa taya e dua na vunikau mai veikau, na cakacaka ni liga ni matai e nai matau. 
<br /><span class="verse" id="4">4 </span>Era sa vakaiukuukutaka ena siliva kei na koula; era vakadeitaka e nai vako kei nai tukituki, me kakua ni yavala. 
<br /><span class="verse" id="5">5 </span>Era sa wavu tu, me vaka na niusawa, ka ra sa sega ni vosa rawa; mera na daucolati tu, ni ra sa sega ni lako rawa. Dou kakua ni rerevaka na veika oqori, ni sa sega na ca era na cakava rawa, se me ra na cakava rawa na vinaka. 
<br /><span class="verse" id="6">6 </span>Ni sa sega e dua me vakataki Kemuni, Jiova (o Ni sa levu, ka sa levu na Yacamuni ena kaukauwa), 
<br /><span class="verse" id="7">7 </span>O cei me na sega ni rerevaki Kemuni, Isa na Tui ni veitamanitu? ni sa kilikili ga kei Kemuni oqo. Ena kedra maliwa kece na vuku ena veivanua, kei na nodra veimatanitu kecega, sa sega e dua me vakataki Kemuni. 
<br /><span class="verse" id="8">8 </span>Ia era sa yalosese ka lialia vata ga; na matakau sai vakavuvuli sega ni yaga. 
<br /><span class="verse" id="9">9 </span>Na siliva sa tukitukilaki me veleti; Sa kau mai Tasisi, kei na koula mai Ufasi, na cakacaka ni matai kei na ligai koya na matai ni koula; Sa karakarawa ka lokaloka na nodra i sulu, Sa nodra cakacaka kecega na tamata maqosa. 
<br /><span class="verse" id="10">10 </span>Ia o Jiova ga na Kalou dina; o Koya na Kalou bula kei na Tui sa sega ni mudu. Ni sa cudru o Koya, ena sautaninini o vuravura, ia na veimatanitu era na sega ni vosota rawa na Nona cudru. 
<br /><span class="verse" id="11">11 </span>Mo dou tukuna vei ira vakaoqo, Na kalou ka ra a sega ni bulia na lomalagi kei na vuravura, era na rusa tani yani mai na delai vuravura, ka mai na rukui lomalagi talega. 
<br /><span class="verse" id="12">12 </span>Sa bulia na vuravura o Koya ena Nona kaukauwa, sa vakataudeitaki vuravura ena Nona vuku, ka tevuka yani lomalagi ena Nona lewa matau. 
<br /><span class="verse" id="13">13 </span>Ni sa tabalaka na Domona, sa levu na rorogo ni wai mai lomalagi: ka sa vakuvuya cake o Koya na kabukabu mai nai yalayala kei vuravura. Sa cakava o Koya na livaliva me baleta na uca, ka sa kauta mai na cagi mai na Nona lololo. 
<br /><span class="verse" id="14">14 </span>Sa yalo-sese na tamata kecega ni sega na kila ka; era sa vakamaduataki na matai kecega ena matakau ceuceu; Ni sa ka lasu sara na nona matakau e vakawaicalataki, ka sa sega nai cegu e tiko vua. 
<br /><span class="verse" id="15">15 </span>Era sa sega ni yaga, na cakacaka e Sinai ena cala; Ena gauna era cudruvi kina era na rusa. 
<br /><span class="verse" id="16">16 </span>Sa sega ni vakakina na nodra i votavota na Jekope, ni sa bulia na ka kecega o Koya kei Isireli na yavusa sa Nonai votavota; o Jiova ni lewe vuqa na Yacana. 
<br /><span class="verse" id="17">17 </span>Mo kumuna na nomui yaya ena vanua, isa o iko na lewe ni koro vakabai! 
<br /><span class="verse" id="18">18 </span>Ni sa tukuna vakaoqo o Jiova: Raica, Au na viritaki ira tani e na gauna oqo na lewe ni vanua, ka'u na vakararawataki ira, me ra vakila sara. 
<br /><span class="verse" id="19">19 </span>Ulei na noqu mavoa! sa ka rarawa na noqu yaviti. Ia au a tukuna, E dina sa ka ni veivakararawataki oqo, ia sa dodonu me'u na vosota ga. 
<br /><span class="verse" id="20">20 </span>Na noqu vale laca sa vakacacani, kei na kena dali kecega sa cavuka; o ira na luvequ era sa lako tani vei au, ka ra sa yali. Sa sega e dua me birika tale na noqu vale laca, se rubeca na kenai lati. 
<br /><span class="verse" id="21">21 </span>Ni sa yalosese mai o ira nai vakatawa, ka ra sa sega ni qarai Jiova; o koya oqo era na sega kina ni tamata yaco, ia na nodra qele ni sipi kecega ena dui vakasavi. 
<br /><span class="verse" id="22">22 </span>Raica, sa rogo mai na domo ni tukutuku, kei na dua na ue levu mai na vanua e na vualiku, me vakalalataki na veikoro vaka-Juta, ka me qara ni koli-kata. 
<br /><span class="verse" id="23">23 </span>Kemuni Jiova, au sa kila ni sa sega ni vu mai vua na tamata na nona sala; Sa sega ni tu vua na tamata sa lako tu na lewa ni nonai lakolako. 
<br /><span class="verse" id="24">24 </span>I Jiova, mo ni vakanakuitataki au, ia ena lewa dodonu; Me kakua ena Nomuni cudru, de o Ni vakarusai au sara. 
<br /><span class="verse" id="25">25 </span>Mo Ni sovaraka na Nomuni cudru ki na veimatanitu tani, o ira era sega ni kilai Kemuni, kei na veivuvale era sega ni masuta na Yacamuni; ni ra sa kani Jekope, mama ka tilomi koya, ka vakalalataka na nona i tikotiko.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
