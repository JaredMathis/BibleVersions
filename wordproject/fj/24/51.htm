<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 51 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a>
<span class="chapread">51</span>
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 51</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tukuna vakaoqo o Jiova; "Raica, au na vakayacora ki Papiloni, vei ira talega era sa tiko e Lepi Kamai, e dua na cagi ni veivakarusai. 
<br /><span class="verse" id="2">2 </span>Ia ka'u na tala ki Papiloni eso na dauiri sila, a ra na irivi koya, ka vakalalataka na nona vanua: ni ra na vakavolivoliti koya vakaivalu e na siga sa ca kina. 
<br /><span class="verse" id="3">3 </span>Me yavia na nona dakai o koya na dauvanavana vua sa yavia na dakai, vei koya talega sa tu cake e nonai sulu ni valu: ia dou kakua ni lomani ira na nona cauravou; dou vakawabokotaka sara na nonai valu kecega. 
<br /><span class="verse" id="4">4 </span>Ia era na bale ga na moku e na vanua ni kai Kalitia; kei ira era lausua, e na saqata ni koro. 
<br /><span class="verse" id="5">5 </span>Ni sa sega ni biuti ira na Isireli, se o ira na Juta o koya na nodra Kalou, o Jiova ni lewe vuqa; ia sa dina sa sinai na nodra vanua e na nodra caka cala vei Koya na Yalosavasava nei Isireli." 
<br /><span class="verse" id="6">6 </span>Dou dro tani mai na loma i Papiloni, ia dou dui drotaka yadua na nona bula: dou kakua ni muduki tani e na vuku ni nona caka cala; ni sa gauna oqo ni Nona cudru o Jiova; ena ia vua o Koya na veisausaumi. 
<br /><span class="verse" id="7">7 </span>A bilo koula o Papiloni e na liga i Jiova, sa mateni maikina o vuravura kecega; era sa gunuva na nona waini na veimatanitu; o koya oqo era sa lialia kina na veimatanitu. 
<br /><span class="verse" id="8">8 </span>Sa vakasauri na kena bale o Papiloni, ka sa rusa: dou qolouvaki koya; ia dou kauta na mena wai ni vutu, de sa na bula beka kina. 
<br /><span class="verse" id="9">9 </span>Ia eda a via vakabulai Papiloni, ka sa sega ni bula rawa: dou laiva ga, me da dui lako yadua ki na noda vanua: ni sa yala ki lomalagi na nona cudruvi, ia sa laveti cake sara ki na o ni lomalagi. 
<br /><span class="verse" id="10">10 </span>Sa vakavotuya mai o Jiova na noda yalododonu: me da mai la'ki tukuna ki Saioni na cakacaka i Jiova na noda Kalou. 
<br /><span class="verse" id="11">11 </span>Dou vagatara na gasau; kumuna vata nai sasabai: sa vakauqeta o Jiova na yalodra na tui Mitia: ni sa nanumi Papiloni o Koya, me vakarusa; ni sa kena veisausaumi i Jiova oqo, na Nona cudrutaka na Nona vale tabu. 
<br /><span class="verse" id="12">12 </span>Dou vakarewataka na kuila e dela ni bai kei Papiloni, vakaukauwataka na mataivakatawa, lesi ira nai vakatawa, vakarautaka na lawa ni valu: ni sa nakita o Jiova ka cakava talega na ka sa vosataka me yacovi ira na kai Papiloni. 
<br /><span class="verse" id="13">13 </span>O iko sa tiko e dela ni wai levu, ka sa vutuniyau, sa qai yaco na kemui otioti, sa yalani na nomu kocokoco. 
<br /><span class="verse" id="14">14 </span>Sa bubului o Jiova ni lewe vuqa ka sa cavuti Koya, ka tukuna, "E dina Au na vakaosoosoi iko e na tamata, me vaka na nuve; a ra na kailataki iko vakaivalu." 
<br /><span class="verse" id="15">15 </span>Sa bulia na vanua o Koya e na Nona kaukauwa, ka vakataudeitaki vuravura e na Nona vuku, ka tevuka yani na lomalagi e na Nona yalomatua. 
<br /><span class="verse" id="16">16 </span>ni sa tabalaka cake na Domona, sa levu na rorogo ni wai mai lomalagiâ€” "A sa vakuvuya cake o Koya na kabukabu mai nai yalayala kei vuravura: sa cakava na livaliva kei na uca, a sa kauta mai na cagi mai na lololo." 
<br /><span class="verse" id="17">17 </span>Sa vakasesei tani na tamata kecega mai na vuku; sa vakamaduataki na matai kecega e na matakau ceuceu: ni sa ka lasu sara na nona matakau e vakawaicalataki, a sa sega nai cegu e lomadra. 
<br /><span class="verse" id="18">18 </span>Sa ka lasu ga oqori, na cakacaka dauveivakalialiai: e na gauna era na cudruvi kina era na rusa. 
<br /><span class="verse" id="19">19 </span>Sa sega ni vakakina na nodra i Votavota na Jekope; ni sa bulia na ka kecega o Koya: ia o ira na Isireli, era sa mataqali sa taukena o Koya: O Jiova ni lewe vuqa na yacana. 
<br /><span class="verse" id="20">20 </span>"Sai iko na Noqu matauiwau kei nai yaragi ni valu: ia sai iko Ka'u na vorolaki ira kina na veivanua, ka sai iko Ka'u na vakarusa kina na veimatanitu; 
<br /><span class="verse" id="21">21 </span>Sai iko talega Ka'u na basuraka kina na ose kei koya sa vodoka; ka sai iko Ka'u na basuraka kina na qiqi-ni-valu kei koya sa vodo kina; 
<br /><span class="verse" id="22">22 </span>Sai iko Ka'u na basuraka kina na tagane kei na yalewa; ka sai iko Ka'u na basuraka kina na qase kei na gone; sai iko Ka'u na basuraka kina na cauravou kei na goneyalewa; 
<br /><span class="verse" id="23">23 </span>Ka sai iko Ka'u na basuraka kina nai vakatawa kei na nona qele ni sipi; ka sai iko Ka'u na basuraka kina nai vakatau-ni-were kei na nona pulumokau ruarua; ka sai iko talega Ka'u na basuraki ira kina na kapiteni ni valu kei na turaga ni lewa. 
<br /><span class="verse" id="24">24 </span>"Ia Ka'u na qai sauma ki Papiloni, vei ira kece talega na kai Kalitia na nodra ca kecega era sa cakava ki Saioni e na matamudou," sa tukuna o Jiova. 
<br /><span class="verse" id="25">25 </span>"Raica, edaru sa veimecaki kei iko, na uluni vanua dauveivakarusai, sa vakarusai vuravura kecega," sa tukuna o Jiova: "Ia Ka'u na dodoka na ligaqu vei iko, ka vaqiqici iko sobu tani mai na uluvatu, ka cakava mo ulu-ni-vanua caucaudre. 
<br /><span class="verse" id="26">26 </span>A ra na sega ni kauta tani mai vei iko e dua na vatu me vatu ni tutu-ni-vale, se vatu ni yavu; ia o na lala sara ga ka sega ni mudu," sa tukuna o Jiova. 
<br /><span class="verse" id="27">27 </span>Dou vakarewataka na kuila e na vanua, uvuca na davui e na veivanua, vakarautaka na veivanua me ra vala tukuna, kacivi ira na lewe n veimatanitu ni Ararati, kei Mini, kei Asikenasi, me ra mai la'ki kabai koya; lesia e dua me kena kapiteni ni valu; me vakauti ira cake mai na ose me vaka na nuve cocogaigai. 
<br /><span class="verse" id="28">28 </span>Vakaraui valu tukuna e na veimatanitu, io na nodra tui na kai Mitia, kei na nodra kapiteni ni valu, kei ira kece na nodra turaga, kei ira kece na lewe ni nodra qali. 
<br /><span class="verse" id="29">29 </span>Ia ena sautaninini na vanua, ka na vutugu: ni na yaco ga ki Papiloni na ka kece sa nakita o Jiova, me vakalalataki Papiloni me kakua na tamata e tiko kina. 
<br /><span class="verse" id="30">30 </span>Era sa sega ni vala na qaqa ni Papiloni era sa tiko ga e nodra loma ni bai ni valu: sa yali ga na nodra kaukauwa, era sa yalovakayalewa mai: era sa vakama na nodra i tikotiko; sa musuki mai nai vakadei ni koro. 
<br /><span class="verse" id="31">31 </span>E dua na daucici ena sota tukuna e dua tale na daucici, ka dua na dautukutuku ena sota tukuna e dua tale na dautukutuku, me tukuna vei tui Papiloni ni sa kabai na nona koro e na kena veiyasana, 
<br /><span class="verse" id="32">32 </span>ia na gau ni sala, sa rawa tu: kei na veigasau, sa kama e na bukawaqa; kei ira na tamatai valu, era sa kidroa. 
<br /><span class="verse" id="33">33 </span>Ni sa tukuna vakaoqo o Jiova ni lewe vuqa, "Na Kalou ni Isireli; o koya na goneyalewa ni Papiloni sa tautauvata kei na rara ni sila, sa kena gauna oqo me buturaki koya kina; sa vo e lailai, ena qai yaco mai na kena vula i matua." 
<br /><span class="verse" id="34">34 </span>"Sa kani au, sa vakacacani au o Nepukanesa na tui Papiloni, sa cakavi au me'u bilo maca ga, sa tilomi au me vaka na gata levu, sa vakamamautaka na ketena e na noqu kakana vinaka, ka sa biuti au tani. 
<br /><span class="verse" id="35">35 </span>Me na saumi vei Papiloni." Na noqu vakacacani kei na vakacacani ni lewequ, ena tukuna na kai Saioni; "Kei na noqu dra ena tarogi vei ira na kai Kalitia!" ena tukuna o Jerusalemi. 
<br /><span class="verse" id="36">36 </span>O koya oqo sa tukuna kina o Jiova; "Raica, Au na totaki iko e na veilewai ka sauma lesu na ca sa caka vei iko. Au na vakadiva na nona wasawasa, ka cakava me mamaca mai na nona mata-ni-wai. 
<br /><span class="verse" id="37">37 </span>O Papiloni ena yaco me dua nai binibini benu, ena nodra qara na koli-kata, na vanua e kidroataki ka vakasiusiutaki, sa sega e tiko kina. 
<br /><span class="verse" id="38">38 </span>Era na tagi vata me vaka na laione, era na kudrukudru me vaka na luve ni laione. 
<br /><span class="verse" id="39">39 </span>Ni ra sa mauwe Au na qai vakarautaka na kedra magiti; Au na vakamatenitaki ira, me rawa ni ra marau, ka moce vakadua ka sega ni yadra tale, sa tukuna o Jiova. 
<br /><span class="verse" id="40">40 </span>"Au na kauti ira sobu me vaka na lami me vakamatei, me vaka na sipi tagane kei na me tagane. 
<br /><span class="verse" id="41">41 </span>"Isa na kena tauri o Sesaki! Isa na kena rawai o vuravura taucoko! Ni sa yaco o Papiloni me vanua lala e na kedra maliwa na veimatanitu! 
<br /><span class="verse" id="42">42 </span>Sa luvuci Papiloni na waitui; Sa dromu o koya e na levu ni kena biau lelevu. 
<br /><span class="verse" id="43">43 </span>Na kena veikoro era sa rusa, era sa vanua mamaca ka veikau, sa sega e tiko kina, ka sa sega talega na luve ni tamata me lako kosova. 
<br /><span class="verse" id="44">44 </span>Au na cudruvi Peli mai Papiloni, Ka'u na kauta tani mai na gusuna na ka sa tiloma; ka ra na sega ni drodro vata tale vei koya na veivanua. Io na bai kei Papiloni ena karusa. 
<br /><span class="verse" id="45">45 </span>"Dou lako tani mai vua, oi kemudou na Noqu tamata! Ka mo dou dui drotaka yadua na nona bula mai na cudru katakata i Jiova. 
<br /><span class="verse" id="46">46 </span>Ia de dou na mani yalolailai, se rere e na vuku ni rogorogo ena rogoci e na vanua (E dua nai rogorogo e na yaco mai e na dua na yabaki, ia ni sa oti, e na dua tani tale na yabaki ena tale mai e dua nai rogorogo), 
<br /><span class="verse" id="47">47 </span>O koya oqo, raica,sa roro mai na veisiga Me'u na cudruva kina na veimatakau ceuceu ni Papiloni; Na kena veivanua taucoko ena madua, ka ra na bale kecega e matana na kena tamata moku. 
<br /><span class="verse" id="48">48 </span>O Lomalagi kei vuravura kei ira kecega sa tiko kina, era na sere ena reki ena vukui Papiloni; Ni ra na lako mai vua na daubutako mai na vualiku," sa tukuna o Jiova. 
<br /><span class="verse" id="49">49 </span>Me vaka ni a vakavuna o Papiloni na vakabalei sobu kei na rusa i Isireli, era na vakabalei kece talega mai Papiloni o ira na kai vuravura kecega. 
<br /><span class="verse" id="50">50 </span>Oi kemudou sa dro bula rawa mai nai seleiwau,dou lako tani! Kakua ni tu vakadua! Vakananuma na Kalou sa tiko vakayawa, ka vakasamataki Jerusalemi talega. 
<br /><span class="verse" id="51">51 </span>Eda sa madua baleta ni da sa rogoca na veibeitaki. Sa ubia na matada na madua, ni ra sa curu mai o ira na kaitani ki na yasana tabu ni vale i Jiova. 
<br /><span class="verse" id="52">52 </span>"O koya oqo, raica sa roro mai na veisiga," sa tukuna o Jiova, "Au na cudruva kina na kena veimatakau ceuceu, ka ra na vutugu na vuetaki e na nona veivanua kecega. 
<br /><span class="verse" id="53">53 </span>Kevaka me na cabe cake ki lomalagi o Papiloni, ia kevaka ena vakaukauwataka na nona vanua cecere sa kaukauwa, io, ena lako ga yani mai vei Au o ira na dauvakacaca," sa tukuna o Jiova. 
<br /><span class="verse" id="54">54 </span>Sa rogo e dua na domo ni tagi mai Papiloni,kei na veivakarusai levu mai na nodra vanua na kai Kalitia. 
<br /><span class="verse" id="55">55 </span>Ni sa vakacacani Papiloni o Jiova ka vagaluya na domona sa rogo levu, ke sa vaka na rorogo ni wai levu na domo ni ken biau, ka sa rogo levu na kena vosataki, 
<br /><span class="verse" id="56">56 </span>Baleta ni sa lako mai vua o koya a dauvakacaca, kivei Papiloni, ka sa tauri vakaukauwa o ira na nona qaqa, ka sa ramusu kecega na nodra dakai; Ni o Jiova sa Kalou dauveisausaumi, ena sauma dina ga o Koya. 
<br /><span class="verse" id="57">57 </span>"Ia Au na vakamatenitaki ira na nona turaga kei na tamata vuku, nona kovana, nona ovisa kei ira na nona qaqa. Era na moce vakadua ka sega ni yadra tale," sa tukuna na Tui, o Jiova ni lewe vuqa na yacana. 
<br /><span class="verse" id="58">58 </span>Sa tukuna vakaoqo o Jiova ni lewe vuqa: "Na bai raraba ni Papiloni ena kakavorovoro vakaca sara ga, kei nai sogo cecere ni kena matamata era na vakamai ena bukawaqa; Na tamata era na oca wale, kei ira na veimatanitu, e na vuku ni bukawaqa; Ka ra na oca sara." 
<br /><span class="verse" id="59">59 </span>Na vosa sa vakarota o Jeremaia na parofita vei Seraia na luve i Neraia, na luve i Maseia, ni sa lako vata o koya kei Setekaia na tui Juta ki Papiloni e nai ka va ni yabaki ni nona lewa. Ia o Seraia sa lewa na vale ni moce ni tui. 
<br /><span class="verse" id="60">60 </span>Sa mani vola o Jeremaia ena dua nai vola na ka ca kecega e na yacovi Papiloni, io na vosa kece oqo sa volai me baleti Papiloni. 
<br /><span class="verse" id="61">61 </span>Sa tukuna o Jeremaia kivei Seraia, "Ni o sa yaco ki Papiloni ka raica, ka wilika na veivosa kece oqo, 
<br /><span class="verse" id="62">62 </span>"Mo qai tukuna, 'Kemuni Jiova, o ni sa vosataka na vanua oqo ni o ni na muduka laivi, me kakua tale ni dua e vo kina, se tamata se manumanu, ia me sa lala tu ga me sega ni mudu.' 
<br /><span class="verse" id="63">63 </span>"Ia e na yaco, ni sa oti na nomu wilika nai vola oqo, mo qai vauca vata kei na dua na vatu ka viritaka ki na loma ni Uferetisi. 
<br /><span class="verse" id="64">64 </span>"Mo na qai tukuna, 'O Papiloni e na lutu dromu ka sega ni na lamata rawa tale mai na ca Au na kauta yani vua kara na oca wale.'" Sai koya oqori na veivosa i Jeremaia.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="52.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
