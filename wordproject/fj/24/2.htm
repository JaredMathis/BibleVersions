<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco tale vei au na vosa i Jiova, ka vaka, 
<br /><span class="verse" id="2">2 </span>"Mo la'ki kacivaka e na daliga i Jerusalemi, ka vaka, 'Sa tukuna vakaoqo o Jiova: "Au sa nanumi iko, na nomu yalololoma ni o a gone, na loloma ni nodaru veimusuki, ni o a muri Au voli e na veikau, e na vanua sa sega ni tei. 
<br /><span class="verse" id="3">3 </span>Sa tabu o Isireli me nei Jiova, nai sevu ni Nona vuata; o ira kece sa vakacacani koya, era na cala; na ca ga ena yacovi ira," sa tukuna o Jiova.'" 
<br /><span class="verse" id="4">4 </span>Dou rogoca na vosa i Jiova, na mataqali i Jekope kei na veivuvale kecega ni mataqali i Isireli. 
<br /><span class="verse" id="5">5 </span>Sa tukuna vakaoqo o Jiova: "Na cala cava era a kunea na tamamudou vei Au, me ra lako vakayawa tani kina vei Au, ka muria na matakau, ka ra dausoro kina ki na matakau? 
<br /><span class="verse" id="6">6 </span>Era sa sega talega ni tukuna, 'E vei o Jiova, o Koya ka kauti keda cake mai na vanua o Ijipita, ka tuberi keda e loma ni veikau, e na vanua liwa lala ka sukusukura, na vanua ni dausiga kei na yaloyalo ni mate, na vanua sa sega e dua e lakova, ka sega na tamata e tiko kina?' 
<br /><span class="verse" id="7">7 </span>Au a kauti kemudou mai ki na vanua sautu, mo dou kania na vuana kei na kena ka vinaka. Ia ni dou sa curu kina, dou sa vakadukadukalitaka na Noqu vanua, kei na Noqui votavota me ka vakasisila. 
<br /><span class="verse" id="8">8 </span>Era sa sega ni tukuna na bete, 'E vei o Jiova?' Kei ira talega na vu-ni-vunau era sa sega ni kilai Au; o ira nai liuliu era sa cala vei Au; o ira talega na parofita era sa parofisai e na vukui Peali, ka muria na ka sa sega ni yaga. 
<br /><span class="verse" id="9">9 </span>"O koya oqo Au na ia kina na veilewai kei kemudou," sa tukuna o Jiova, "Kei ira talega na luvedra na luvemudou Au na ia na veilewai. 
<br /><span class="verse" id="10">10 </span>Dou lako mada yani ki na veibaravi mai Saipurusi, ka raica; Talatala ki Kitari, ka nanuma deivaki, ka raica se dua kina na ka vakaoqo. 
<br /><span class="verse" id="11">11 </span>Sa dua li na vanua me vakaisosomitaka na nona kalou, ena ka sa sega ni kalou? Ia o ira na noqu tamata era sa vakaisosomitaki Koya na nodra i ukuuku ena ka sa sega ni yaga. 
<br /><span class="verse" id="12">12 </span>Dou kidacala, na lomalagi, ena ka oqo, ka domobula; dou dravudravua mai," sa tukuna o Jiova. 
<br /><span class="verse" id="13">13 </span>"Ni sa rua na ka ca era sa cakava na Noqu tamata: Era sa biuti Au, na mata-ni-wai bula, ka ra sa taya me nodra na saqa â€” na saqa kavoro ka sa lu tikotikoga. 
<br /><span class="verse" id="14">14 </span>"O Isireli beka na bobula? Se a sucu bobula beka o koya? Na cava sa qai vakacacani kina? 
<br /><span class="verse" id="15">15 </span>Na luve ni laioni era sa kurauti koya, ka tabalaka na domodra; Era sa vakalalataka na nona vanua; Na nona veikoro sa kama, sa sega e tiko kina. 
<br /><span class="verse" id="16">16 </span>O ira talega na lewe i Nofi kei Tapanesi era sa vorolaka na buradelamu. 
<br /><span class="verse" id="17">17 </span>O a sega li ni vakayacora vei iko oqo, ni o sa biuti Jiova na nomu Kalou, ni a tuberi iko voli e na sala? 
<br /><span class="verse" id="18">18 </span>Ia oqo, na cava mo via lako kina ki Ijipita, mo gunuva na wai ni Siori? Se cava mo via lako kina ki Asiria, mo gunuva na wai ni Uciwai? 
<br /><span class="verse" id="19">19 </span>Ena kemu kuita na nomu ca, ia na nomu vuki tani ena vunauci iko; mo kila ga ka raica ni sa ka ca ka gaga ni o sa biuti Jiova na nomu Kalou, ni sa sega ni tu vei iko na rerevaki Au," sa tukuna na Turaga o Jiova ni lewe vuqa. 
<br /><span class="verse" id="20">20 </span>"Ka'u a musuka mai liu na kemui vua, ka drutia na kemui vau; ia o a tukuna, 'Au na sega ni talaidredre;' ia e na ulu-ni-koro cecere kecega kei na ruku ni kau bulabula kecega o sa lako sese kina, ka ia na dautagane. 
<br /><span class="verse" id="21">21 </span>E dina ni'u a tei iko mo vaini vakaturaga, mo sore ni kau bulabula. E vakaevei ni o sa qai vuki e Mataqu moitei ca ni vaini tani? 
<br /><span class="verse" id="22">22 </span>Ia kevaka o sa savai iko e na lase, ka vakalevutaka vei iko na sovu, sa volai tu ga e Mataqu na nomu caka cala," sa tukuna na Turaga o Jiova. 
<br /><span class="verse" id="23">23 </span>"O sa tukuna vakacava, 'Au sa sega ni vaqeleqelewataki, au sa sega ni muri Peali? Mo raica na nomui valavala e na buca, kila mada na ka o sa cakava: na kameli totolo o iko sa vereverea na kenai lakolako, 
<br /><span class="verse" id="24">24 </span>Kei na asa kila sa daulasa mai veikau, sa boiboica na cagi ni sa gagano voli; ni sa via veimoceri, o cei me vakalesui koya tani? O ira kece era qarai koya, era na sega ni via oca wale; ena kena vula, era na qai kunei koya. 
<br /><span class="verse" id="25">25 </span>Me kua mada ni sega ni vakaivava na yavamu; ka tarova na nomui tilotilo, mo kakua ni viagunu. Ia o a tukuna, Sa sega vei au nai nuinui. Sega! Ni'u a lomani ira na kai tani, ka'u na muri ira ga.' 
<br /><span class="verse" id="26">26 </span>"Me vaka sa madua na daubutako ni sa kune, sa madua vakakina na mataqali i Isireli; o ira kei na nodra tui, kei na nodra turaga, kei na nodra bete, kei na nodra parofita, 
<br /><span class="verse" id="27">27 </span>Ni ra tukuna ki na kau, 'O iko na tamaqu;' ki na vatu talega, 'O iko o a vakasucumi au.' Ka ni ra sa vakanadaku vei au, ka sega ni vakanamata mai. Ia e na gauna ni nodra rarawa era na tukuna, 'Mo ni tucake mai, ka vakabulai keimami.' 
<br /><span class="verse" id="28">28 </span>Ia sa E vei o ira na nomu kalou o sa cakava me yaga vei iko? Me ra tucake mai, kevaka era sa vakabulai iko rawa e na gauna ni nomu rarawa; na nomu kalou, o iko Juta sa tautauvata na kedra i wiliwili kei na nomu veikoro. 
<br /><span class="verse" id="29">29 </span>"Na cava dou na mai tukuna vei au? Oi kemudou kecega dou sa vuki tani vei au," sa tukuna o Jiova. 
<br /><span class="verse" id="30">30 </span>"Sa ka walega na Noqu cudruvi ira na luvemudou; Era sega ni ciqoma nai vakavuvuli. Na nomudoui seleiwau sa kani ira na nomudou parofita me vaka na laione e dauveivakamatei. 
<br /><span class="verse" id="31">31 </span>"Kemudou nai tabatamata, dou kila mada na vosa i Jiova. Au a vaka beka na veikau e Isireli; se na vanua butobuto loaloa? A cava era sa tukuna kina na Noqu tamata, 'Keimami sa veitalia ga; keimami na sega ni lako tale vei iko'? 
<br /><span class="verse" id="32">32 </span>Me guilecava li na goneyalewa na nona ka ni ukuuku, se na yalewa sa qai vakawati na nonai sulu ni vakawati? Ia na Noqu tamata era sa guilecavi Au ka bogi vuqa sa sega ni wili rawa. 
<br /><span class="verse" id="33">33 </span>"A cava o sa ia kina nai valavala vakaveiwedevi mo kere ka ni loloma kina? O koya oqo o sa vakavulica na nomu sala vei ira na yalewa ca. 
<br /><span class="verse" id="34">34 </span>Sa kune talega e na bui ni nomui sulu na dra ni yalodra era sa sega ni cala ka ra dravudravua: Sa sega ni'u kunea ena Noqu qara vuni, ia sa tu ga vei ira kecega oqo. 
<br /><span class="verse" id="35">35 </span>Ia o sa tukuna, E na vuku ni'u sa sega ni cala, ena suka tani ga vei au na Nona cudru. Raica, Au na ia na veilewai kei iko, ka ni o sa tukuna, 'Au sa sega ni valavala ca.' 
<br /><span class="verse" id="36">36 </span>A cava o sa daulako voli kina e veivanua mo veisautaka na nomu sala? O na maduataki Ijipita talega, me vaka o sa maduataki Asiria. 
<br /><span class="verse" id="37">37 </span>Io, o na lako tani mai vei koya, ka na toka na ligamu ki ulumu; Ni sa biuti ira o sa vakararavi kina o Jiova, ia o na sega ni tamata yaco ena vukudra.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
