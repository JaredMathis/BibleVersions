<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Jeremaia, chapter 26 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremaia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 26</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa qai vakatekivu na lewa i Jioiakimi na luve i Josaia na tui Juta, sa yaco na vosa oqo mai vei Jiova, ka vaka, 
<br /><span class="verse" id="2">2 </span>"Sa tukuna o Jiova; 'Mo tu e na rara vakabai ni vale i Jiova, ka vosataki ki na veikoro kecega e Juta, era sa lako mai me ra soro e na vale i Jiova, na vosa kecega Au sa vakarota vei iko mo vosataka vei ira; kakua ni o vunia e dua na vosa. 
<br /><span class="verse" id="3">3 </span>'Era na vakarorogo beka, ka lesu na tamata yadua mai na nonai tovo ca, me'u veivutunitaka na ca, ka'u sa nakita me'u cakava vei ira ni sa ca na nodra i valavala.' 
<br /><span class="verse" id="4">4 </span>"Ia mo tukuna vei ira, 'Sa vosa vakaoqo o Jiova: "Kevaka dou na bese ni vakarorogo vei Au, ka sega ni muria na Noqu vunau, Au sa vakarota vei kemudou, 
<br /><span class="verse" id="5">5 </span>"Ka sega ni vakarorogo ki na vosa ni Noqui talatala na parofita, o ira Au sa tala vei kemudou, ka sou e na mataka Me'u tala, (ia dou a sega ga ni vakarorogo), 
<br /><span class="verse" id="6">6 </span>"Au na qai cakava na vale oqo me vakataki Sailo, ia na koro oqo Au na cakava me ka e vosavosacati vei ira na veimatanitu e vuravura."'" 
<br /><span class="verse" id="7">7 </span>Ia o ira na bete kei ira na parofita kei ira na tamata kece, era sa rogoci Jeremaia ni sa vosataka na vosa oqo e na vale i Jiova. 
<br /><span class="verse" id="8">8 </span>Ia ni sa tinia o Jeremaia na vosa kece ka vakarota o Jiova me tukuna vei ira na tamata kecega, era sa qai tauri koya o ira na bete, kei ira na parofita, kei ira na tamata kece, ka tukuna, "O na mate vakaidina! 
<br /><span class="verse" id="9">9 </span>"Na cava o sa ia kina na parofisai e na yaca i Jiova, ka vaka, 'Ena vakataki Sailo na vale oqo, ia na koro oqo ena lala me sega e tiko kina'?" Era sa soqoni vata vakaca vei Jeremaia o ira na tamata kecega e na vale i Jiova. 
<br /><span class="verse" id="10">10 </span>Ni ra sa rogoca na turaga ni Juta na ka oqo, era sa qai lako cake mai na vale ni tui ki na vale i Jiova, era tiko sobu e nai curucuru ki na Matamata -ni-Koro vou ni vale i Jiova. 
<br /><span class="verse" id="11">11 </span>Era sa qai vosa o ira na bete kei ira na parofita vei ira na turaga kei ira na tamata kecega, ka vaka, "Sa dodonu me mate na tamata oqo; ni sa parofisaitaka na ca ki na koro oqo, me vaka dou sa rogoca e daligamudou." 
<br /><span class="verse" id="12">12 </span>Sa qai vosa o Jeremaia vei ira kece na turaga kei ira na tamata kecega, ka vaka, "Sa talai au mai o Jiova me'u parofisaitaka na ca ki na vale oqo kei na koro oqo na ka kecega dou sa rogoca. 
<br /><span class="verse" id="13">13 </span>"O koya oqo, dou vakavinakataka na nomudoui tovo kei na nomudoui valavala, ka vakarorogo ki na domo i Jiova na nomudou Kalou; ena qai veivutunitaka o Jiova na ca sa tukuna ena yacovi kemudou. 
<br /><span class="verse" id="14">14 </span>"Ia oi au, raica, dou sa qai tauri au: dou kitaka vei au me vaka sa vinaka ka dodonu vei kemudou. 
<br /><span class="verse" id="15">15 </span>"Ia mo dou kila dina ga, kevaka dou sa vakamatei au, dou na vakayacora vei kemudou, kei na koro oqo, kei na lewena na dra sa sega ni cala; ni sa dina sa talai au mai vei kemudou o Jiova me'u tukuna e daligamudou na vosa kecega oqo." 
<br /><span class="verse" id="16">16 </span>Era sa qai tukuna o ira na turaga kei na tamata kecega vei ira na bete kei na parofita; "Sa sega ni dodonu me mate na tamata oqo: ni sa vosa vei keda o koya e na yaca i Jiova na noda Kalou." 
<br /><span class="verse" id="17">17 </span>Sa qai tu cake eso vei ira na qase ni vanua, ka vosa vei ira kece na tamata era soqoni vata mai, ka vaka: 
<br /><span class="verse" id="18">18 </span>"O Maika na kai Moreseci, sa ia na parofisai e na gauna i Esekaia na tui Juta, ka sa vosa vei ira kece na Juta, ka vaka, 'Sa vosa vakaoqo o Jiova ni lewe vuqa; "O Saioni, ena cukiti me vaka na teitei; kei Jerusalemi ena yaco me bukebuke walega; kei na ulu-ni-vanua ni vale tabu, ena vaka na veitikina cecere ni veikau."' 
<br /><span class="verse" id="19">19 </span>"Sa vakamatei koya li beka o Esekaia na tui Juta kei ira na Juta kecega? Sa sega ni rerevaki Jiova beka ga o koya, ka masuti Jiova, ka sa veivutuni mai o Jiova e na vuku ni ca sa tukuna ena caka vei ira? Ia de sa da vakayacora kina vei keda na ca levu." 
<br /><span class="verse" id="20">20 </span>Sa dua tale na tamata sa ia na parofisai e na yaca i Jiova, o Uraija na luve i Semaia na kai Kiriaci-Jiarimi, ka sa parofisaitaka na ca me yacova na koro oqo kei na vanua oqo me vaka na vosa kecega i Jeremaia. 
<br /><span class="verse" id="21">21 </span>Ia o Jioiakimi na tui, kei ira kece na nona tamata qaqa, kei ira kece na turaga ni ra sa rogoca na nona vosa, sa qai segata o koya na tui me vakamatea: ia ni sa rogoca o Uraija, sa rere, ka dro yani ki Ijipita. 
<br /><span class="verse" id="22">22 </span>ka sa tala o Jioiakimi na tui eso na tamata ki Ijipita; io o Elinecani na luve i Akipori, ka so tale na tamata me ra lako tukuna ki Ijipita. 
<br /><span class="verse" id="23">23 </span>A ra sa lakovi Uraija ki Ijipita, ka kauti koya mai vei Jioiakimi na tui; ka sa vakamatei koya e nai seleiwau, ka biuta na yagona ki na nodra i bulubulu na tamata wale. 
<br /><span class="verse" id="24">24 </span>Ia o Eaikami na luve i Safani sa totaki Jeremaia, me ra kakua ni soli koya ki na ligadra na tamata me ra vakamatei koya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
