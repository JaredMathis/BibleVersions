<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakaibalebale, chapter 30 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakaibalebale</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a>
<span class="chapread">30</span>
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 30</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa nei Akuri na luvei Jeke, kei na ka e a vosa kina: Na tamata oqo sa vosa vei IceliOvei Iceli kei Ukali. 
<br /><span class="verse" id="2">2 </span>Sa dina, au sa lialia vakalevu sara mai vei ira na tamata, Sa sega vei au na kila ka vakatamata 
<br /><span class="verse" id="3">3 </span>Au sega ni vulica na yalomatua ka sa sega vei au na kila me baleta na ka Tabu. 
<br /><span class="verse" id="4">4 </span>O cei sa lako cake ki lomalagi se lako sobu? O cei sa soqona na cagi e ligana? O cei sa vesuka na wai ena nonai sulu? O cei na yacana? O cei na yacai na luvena, ke o sa kila? 
<br /><span class="verse" id="5">5 </span>Na vosa kece ni Kalou sa savasava makare sese; O koya na sasabai ki vei ira sa vakadinati koya. 
<br /><span class="verse" id="6">6 </span>Kua ni vakuria na Nona vosa, de qai vunauci iko o Koya, ka o na kune mo tamata lasulasu. 
<br /><span class="verse" id="7">7 </span>E rua na ka au sa kerea vei kemuni (ni bera ni'u mate, moni kua ni bureitaka vei au): 
<br /><span class="verse" id="8">8 </span>Me vakayawataki vei au na ka lasu kei na lasulasu; me'u kua ni dravudravua se vutuniyauO Mo ni vakani au ena kakana Koni sa lewa me'u kania; 
<br /><span class="verse" id="9">9 </span>De'u qai mamau, ka cakitaki Kemuni, ka Tukuna, "O cei o Jiova"? Se, kevaka au sa dravudravua, ka butako, ka vakaboicataka na yaca i Koya na noqu Kalou. 
<br /><span class="verse" id="10">10 </span>Kua ni vakaucacataka e dua na dauveiqaravi vua na nona turaga, de qai cudruvi iko ka beitaki sara kina na yalomu. 
<br /><span class="verse" id="11">11 </span>Sa dua nai tabatamata sa dau rukaka na tamadra ka sega ni vosa vinakataka na tinadra. 
<br /><span class="verse" id="12">12 </span>Sa dua nai tabatamata sa dau dodonu ga e matadra na ka, ia era sa sega ga ni vakasavasavataki mai na nodra dukadukali. 
<br /><span class="verse" id="13">13 </span>Sa dua nai tabatamata, era sa rui mata balavu, sa rai cake se lobi cake na bekabeka ni matadra. 
<br /><span class="verse" id="14">14 </span>Sa dua na i tabatamata sa vaka nai seleiwau na batidra. Na batidra gaga sa vaka nai sele, me kani ira na dravudravua tani mai vuravura, kei ira na vakaloloma mai vei ira na tamata. 
<br /><span class="verse" id="15">15 </span>Na cikinovu sa rua na luvena yalewa, Rau sa tagi ka tukuna tiko, solia mai! Solia mai! Sa tolu na ka sa sega ni mamau rawa, Sa va na ka sa sega ni tukuna tiko, "Sa rauta, sa rauta!" 
<br /><span class="verse" id="16">16 </span>Nai bulubulu, Na kete yava, na qele sa sega tiko ni mamau ni sa tauca tikoga na ucaO kei na bukawaqa me tukuna mai, "Sa rauta, sa rauta!" 
<br /><span class="verse" id="17">17 </span>Na mata sa cati tamana ka bese ni talairawarawa vei tinana, Na reveni ni veiwere ena tomika cake, Na ikeli ena kania. 
<br /><span class="verse" id="18">18 </span>E tolu na ka e sa rui totoka dina me da kila, Io, e va na ka au sega ni kila: 
<br /><span class="verse" id="19">19 </span>Na gaunisala ni ikeli ena macawa, Na gaunisala ni gata ena dela ni vatu, Na gaunisala ni waqa ena wasawasa Na nona i valavala na tagane vua na goneyalewa tabu. 
<br /><span class="verse" id="20">20 </span>Oqo na nona i valavala na yalewa dautagane: Sa kana ka qusia na gusuna, ka tukuna tiko, "Au sa sega ni cakava e dua na ka ca." 
<br /><span class="verse" id="21">21 </span>Sa tolu na ka e veibasai e vuravura, io, e va na ka au sega ni rawa ni ciqoma: 
<br /><span class="verse" id="22">22 </span>Ni sa veiliutaki na bobula, Ni sa mamau na lialia, 
<br /><span class="verse" id="23">23 </span>Ni sa vakawati na yalewa sa dauveivala, Kei na yalewa dauveiqaravi, me sa lako ka ranadi ni vale. 
<br /><span class="verse" id="24">24 </span>Sa va na ka sa ka lailai sara e vuravura, Ia, sa sivia sara na nodra vuku: 
<br /><span class="verse" id="25">25 </span>Na qasivi ni sa sega ni ra kaukauwa, io, era sa vakarautaka na kedra kakana ena vula i katakata; 
<br /><span class="verse" id="26">26 </span>Na kalavo ni veivatu ni ra sa ka malumalumu sara, ia, era sa vakaqara ena veivatu; 
<br /><span class="verse" id="27">27 </span>Na vodre ni ra sa sega ni vakailiuliu, ia, era sa toso ga vakaituvatuva; 
<br /><span class="verse" id="28">28 </span>Na viritalawalawa ni sa lako tiko vaka matau ka sa tiko talega ena vale ni tui. 
<br /><span class="verse" id="29">29 </span>E tolu ga na ka sa vakaturaga na nodra i tosotoso, io e va na ka sa toso dina vakaqaqa: 
<br /><span class="verse" id="30">30 </span>Na laioni sa qaqa vei ira na manumanu ka sa sega ni kila na suka i muri; 
<br /><span class="verse" id="31">31 </span>Na koli dauvala sa toso tu ga, na me tagane, kei na tui ni sa lako vata kei ira na nona mataivalu. 
<br /><span class="verse" id="32">32 </span>Kevaka o a yalowaitaka e so na ka, o a vakacerecerei iko ga se sa vakavuna e levu na ca, Mo tabonaka na gusumu ena ligamu. 
<br /><span class="verse" id="33">33 </span>Ni sa vakayavalati na wai ni sucu sa kune na bata, Sa tubu na dra ni sa boboki na ucu: Sa tubu vakakina na veileti ni sa levu na cudru.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
