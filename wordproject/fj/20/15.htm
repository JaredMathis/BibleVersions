<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakaibalebale, chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakaibalebale</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Na vosa vakamalua sa cemuria tani na cudru katakata, Na vosa vakaukauwa sa vakacaudreva na cudru. 
<br /><span class="verse" id="2">2 </span>Na yamedra na yalomatua sa vakayagataki vakavuku, Na gusudra na yalowai sa sovaraka na lialia. 
<br /><span class="verse" id="3">3 </span>Na mata i Jiova sa tiko ena veiyasana kecega, Sa vakaraica tiko na vinaka kei na ca. 
<br /><span class="verse" id="4">4 </span>Na vosa vinaka sa vunikau ni bula, Na vosa vakatani sa voroka na yalo. 
<br /><span class="verse" id="5">5 </span>Na lialia sa cata nai vakasala i tamana, O koya sa ciqoma na veivakadodonutaki sa yaloqaseqase. 
<br /><span class="verse" id="6">6 </span>Ena nodra vale na yalododonu sa tu kina nai yau, Na nodra i lavo na tamata ca sa tu kina na leqa. 
<br /><span class="verse" id="7">7 </span>Na tebenigusuna na yalomatua sa kaburaka na vuku, Sa sega ni vaka koya na yalodra na lialia. 
<br /><span class="verse" id="8">8 </span>Na i soro ni tamata ca sa ka vakasisila ena mata i Jiova, Na nodra masu na yalododonu sa ka taleitaki Vua. 
<br /><span class="verse" id="9">9 </span>Na nodra sala na tamata ca sa ka vakasisila ena mata i Jiova, Sa lomani ira ga sa muria na yalododonu. 
<br /><span class="verse" id="10">10 </span>E ra na kuita vakararawa o ira sa biuta na sala, E ra na mate, o ira sa cata ni vakadodonutaki. 
<br /><span class="verse" id="11">11 </span>O Eli kei na Veivakarusai e rau sa tu ruarua ena mata i Jiova, Sa qai vaka cava li na yalodra na luve ni tamata. 
<br /><span class="verse" id="12">12 </span>Na lialia sa cata me vakadodonutaki koya e dua, se me na lako o koya ki na nodra tikina na vuku. 
<br /><span class="verse" id="13">13 </span>Na yalo mamarau sa vakarairaivinakataka nai rairai ni tamata, Na yalo rarawa sa vakavorotaka na yalo. 
<br /><span class="verse" id="14">14 </span>Na yaloi koya sa vuku ena vakasaqara na kila ka, Na gusu i koya na lialia sa kana tiko ena dauveivakalialiai. 
<br /><span class="verse" id="15">15 </span>Na nodra siga kece na vakararawataki sa ca ga, O koya sa marau tiko na yalona, sa kana ka marau tu. 
<br /><span class="verse" id="16">16 </span>Sa vinaka ni lailai na ka, ni sa tu vata na rerevaki Jiova, Sa ca nai yau levu ni sa tu vata na veileti. 
<br /><span class="verse" id="17">17 </span>Sa vinaka na kana rourou ena vanua sa tiko kina na veilomani, Sa ca na kana bulumakau ena vanua sa tiko kina na veileti. 
<br /><span class="verse" id="18">18 </span>Na tamata cudrucudru sa vakauqeta na veileti; Na tamata malua ka berabera ni cudru sa vakadaroya na veileti. 
<br /><span class="verse" id="19">19 </span>Na nodra sala na vucesa sa vaka na vanua sonisoni, Na nodra sala na yalododonu sa dodonu sara na kena salatu. 
<br /><span class="verse" id="20">20 </span>Na gone yalomatua sa vakamarautaka na tamana, Na gone yalowai sa vakararawataki tinana. 
<br /><span class="verse" id="21">21 </span>Na reki, sa ka lialia vua sa sega ni vakayalo na nona rai, Na tamata vuku sa lako vakadodonu tiko. 
<br /><span class="verse" id="22">22 </span>Ni sa sega na bose, sa sega ni yaco na ka. Sa dau yaco na ka ni ra sa lewe levu na daubose. 
<br /><span class="verse" id="23">23 </span>Sa vakamarautaka na tamata na i sau ni taro ni gusuna, Sa vinaka ga na vosa e vosataki taudonu! 
<br /><span class="verse" id="24">24 </span>Na sala ni bula sa liwavi koya cake na yalomatua, me rawa ni gole tani mai eli sa tu mai ra. 
<br /><span class="verse" id="25">25 </span>O Jiova ena vakarusa na nodra vale na dokadoka, ena vakadeitaka na nodra i yalayala na yada. 
<br /><span class="verse" id="26">26 </span>Na nodra vakanananu na tamata ca sa ka vakasisila, Na nodra vosa na savasava sa ka e veivakacegui. 
<br /><span class="verse" id="27">27 </span>O koya sa kocova nai yau sa vakacacana na nona vale vakataki koya. O koya sa cata na veivaqumi ena bula. 
<br /><span class="verse" id="28">28 </span>Na yalo i koya na yalododonu, sa vulica me dau sauma vakacava, Na gusu i koya na tamata ca, sa vosa ca tikoga. 
<br /><span class="verse" id="29">29 </span>O Jiova sa yawa mai vei ira na tamata ca, O Jiova sa rogoca na nodra masu na yalododonu. 
<br /><span class="verse" id="30">30 </span>Na rarama ni mata sa vakamarautaka na yalo, Nai tukutuku vinaka sa vakabulabulataka na uto ni sui. 
<br /><span class="verse" id="31">31 </span>Na daliga sa rogoca na veivakadodonutaki kina bula, E na tiko vata kei ira na yalomatua. 
<br /><span class="verse" id="32">32 </span>O koya sa bese ni vakavulici, sa besetaka na yalona dina. 
<br /><span class="verse" id="33">33 </span>Na rerevaki Jiova sai koya nai vakavuvuli ki na yalomatua, Ni se bera na dokai, sa liu na yalomalumalumu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
