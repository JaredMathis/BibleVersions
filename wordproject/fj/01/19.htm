<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatekivu, chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatekivu</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E rua na Agilosi sa lako mai Sotoma ena yakavi, o Loti sa dabe tiko ena matamata mai Sotoma. Ni sa raici rau o Loti, sa lako yani me sotavi rau, sa cuva ka vakarokoroko vei rau. 
<br /><span class="verse" id="2">2 </span>Sa tukuna sara, "Oqo, oi kemudrau na noqu turaga, drau lako mai ki na nona vale na nomuni tamata ka vakacegu mada kina ena bogi oqo, mo ni mai savata mada na yavamuni, ka qai yadra ena mataka caca ka gole yani." E rau sa tukuna, "E sega, keirau na moce tuga ena saqata." 
<br /><span class="verse" id="3">3 </span>Sa cikevi rau vakaukauwa, ka rau sa lako mai ki na nona vale. Sa cakava veirau e dua nai vakayakavi, ka vavia veirau na madrai sega ni vakaleveni ka rau sa kana sara. 
<br /><span class="verse" id="4">4 </span>Ni se bera ni rau davo sobu me moce, o ira na tagane ena koro, o ira na tagane e Sotoma, kece, o ira na qase kei ira na gone â€“ o ira kece mai na vei tikina, era sa mai vakavolivolita na vale ka tagava. 
<br /><span class="verse" id="5">5 </span>Era sa kaci yani vei Loti ka tukuna, "E vei oi rau na tamata e rau sa lako mai vei iko ena bogi oqo? Kauti rau mai tuba me keimami mai tulevu taki rau mada." 
<br /><span class="verse" id="6">6 </span>Sa lako yani ki tuba o Loti vei ira na tamata ka sogota na katuba mai dakuna; 
<br /><span class="verse" id="7">7 </span>Ka tukuna, "Au kerei kemuni na taciqu, mo ni kua na cakava na ka vakasisila oqo! 
<br /><span class="verse" id="8">8 </span>"Raica sa rua tiko na luvequ yalewa, era se bera ni kila na tagane, me'u kauti rau mai vei kemuni ka cakava vei rau na veika ga o ni vinakata; me kua ga vei rau na noqu vulagi oqo â€“ ni oqo ga na vuna e rau mai vakaruru kina ena noqu vale." 
<br /><span class="verse" id="9">9 </span>Era sa tukuna mai, "Mo tu vakasuka," era sa tukuna tale, "O koya mada ga oqo, e se qai lako vou mai, ka sa via mai turaganilewa sara, keimami na cakava vaka ca sara vei iko, mai vei rau na rua oqori." Era sa vakaukauwataki Loti, me baleti rau na nona vulagi, ka sa voleka sara na kabasu mai na katuba. 
<br /><span class="verse" id="10">10 </span>Oi rau na tamata (Agilosi) e rau sa dodoka yani na ligadrau, ka dreti Loti mai ki loma ni vale ka sogota na katuba. 
<br /><span class="verse" id="11">11 </span>E rau sa samuti ira na tamata ena mataboko, o ira kece sa tu ena mata ni katuba. O ira na lelevu kei ira na lalai, sa dredre kina me ra kila se e vei na katuba ni vale. 
<br /><span class="verse" id="12">12 </span>E rau sa tukuna na tamata (Agilosi) vei Loti, "Sa tiko tale e dua na wekamu eke? Na vugomu, se luvemu tagane se luvemu yalewa, se o cei ga sa tiko ena koro â€“ me ra kautani yani! 
<br /><span class="verse" id="13">13 </span>"Ni keirau na vakarusa na vanua oqo, baleta ni sa lako cake yani vei Jiova na veika ca ni vanua oqo â€“ sa talai keirau mai kina o Jiova me vakarusa." 
<br /><span class="verse" id="14">14 </span>Sa lako yani o Loti me vosa vei rau na vugona tagane (oi rau na watidrau na luvei Loti yalewa) "Drau tucake ka dro yani â€“ o Jiova ena vakarusa na vanua oqo!" Vei rau na vugona â€“ sa vaka ga e veiwali tiko o Loti. 
<br /><span class="verse" id="15">15 </span>Ni sa kida mai na mataka, e rau sa vakatotolo taki Loti na Agilosi ka tukuna, "Tucake, taura na watimu kei rau na luvemu yalewa, de dou qai kama vata ena vakarusai ni koro oqo." 
<br /><span class="verse" id="16">16 </span>Ni se vakaberabera tikoga, na agilosi, sa taura na ligana, na ligai watina kei na ligadrau na luvena yalewa, ni sa rui lomani koya o Jiova, e rau sa kauti koya mai ka sereki koya ena taudaku ni koro. 
<br /><span class="verse" id="17">17 </span>Sa qai yaco ni ratou sa kau mai ki taudaku ni koro, sa qai tukuni vua, "Dro mo bula â€“ kua ni rai tale i muri se mo vakacegu ena buca. Dro ki na veiulunivanua, de o na vakarusai talega." 
<br /><span class="verse" id="18">18 </span>Sa tukuna yani o Loti, "Isa noqu turaga, me kua oqori! 
<br /><span class="verse" id="19">19 </span>"Sa kune loloma na nomuni tamata e matamuni; o ni sa vakalevutaka na Nomuni loloma o ni sa vakaraitaka, ena Nomuni vakabulai au; au sa sega ni rawa ni dro ki na veiulunivanua â€“ de ra qai toboki au na ca ka vakamatei au. 
<br /><span class="verse" id="20">20 </span>"Sa voleka na koro oqo me'u dro kina, e koro lailai ga me'u dro kina, me bula kina na yaloqu." 
<br /><span class="verse" id="21">21 </span>Sa tukuna mai na Agilosi vua, "Raica, Au sa totaki iko ena vuku ni ka oqo. Au na sega ni vakarusa na koro oqo, o sa digitaka mo dro kina. 
<br /><span class="verse" id="22">22 </span>"Totolo sara dro yani kina, Au na sega mada ni cakava e dua na ka me yacova ni dou sa yaco kina." Sa yaca ni koro o ya o Soa. 
<br /><span class="verse" id="23">23 </span>Sa cadra na siga e vuravura ni sa curu yani ki Soa o Loti. 
<br /><span class="verse" id="24">24 </span>Sa qai vakatauca o Jiova na kuvu kama, kei na bukawaqa e Sotoma kei Komore, mai vei Jiova mai lomalagi. 
<br /><span class="verse" id="25">25 </span>O Jiova sa vuaviritaka na veikoro oqori, na veibuca kei ira kece na lewe ni koro kei na veika sa tubu mai na qele. 
<br /><span class="verse" id="26">26 </span>O watina sa rai lesu me raici Loti, ka sa yaco me duru vatu (masima). 
<br /><span class="verse" id="27">27 </span>Sa lako vaka mataka o Eparaama, ena vanua sa tu kina o koya ena mata i Jiova. 
<br /><span class="verse" id="28">28 </span>Sa rai yani vaka ki Sotoma kei Komora, kei na veivanua vaka ki na buca, ka sa raica na kubou ni vanua sa vaka na kubou ni dua na kama levu. 
<br /><span class="verse" id="29">29 </span>Sa qai yaco ni sa vakarusa oti na Kalou na veikoro kece mai na buca, na Kalou sa qai nanumi Eparaama, ka sa qai vakatalai Loti tani mai na Nona vuaviri oqo, ni sa vuaviritaka na veikoro sa tiko kina o Loti. 
<br /><span class="verse" id="30">30 </span>Sa lako tani mai Soa o Loti ka la'ki tiko ena veiulunivanua vata kei rau na luvena yalewa. Ni sa rere ni tiko e Soa. E ratou sa la'ki tiko ena veiqaravatu. 
<br /><span class="verse" id="31">31 </span>Sa tukuna o koya e qase veirau na yalewa vei koya e gone, "Sa qase o tamadaru, sa sega na tagane me mai curumi kedaru me vaka na kena i valavala e vuravura. 
<br /><span class="verse" id="32">32 </span>"Me daru vakamatenitaki tamadaru ena waini, ka me daru curumi kina mai vua, me daru maroroya kina na kawa mai vei tamadaru." 
<br /><span class="verse" id="33">33 </span>E rau sa vakagunuvi tamadrau ena waini ena bogi o ya, sa lako yani o koya e qase ka vakacurumi tamana vua. Sa sega ni kila o tamana na nona lako yani kei na nona lesu mai. 
<br /><span class="verse" id="34">34 </span>Ena siga ka tarava, sa tukuna na qase vua na tacina gone, "Au sa vakacurumi tamaqu oti vei au ena bogi, oqo me daru cakava tale na waini, me gunu ena bogi oqo, ka mo lako yani, ka vakacurumi koya vei iko me maroroi kina na kawa mai vei tamadaru." 
<br /><span class="verse" id="35">35 </span>E rau sa vakagunuvi tamadrau ena bogi o ya. Sa tucake yani o koya e gone, ka la'ki vakacurumi tamana vua. Sa sega ni kila o tamana na nona lako yani kei na nona lesu mai. 
<br /><span class="verse" id="36">36 </span>Oi rau ruarua na luvei Loti yalewa oqo, e rau sa vakagone mai vei tamadrau. 
<br /><span class="verse" id="37">37 </span>Sa vakasucuma e dua na gone tagane o koya e qase, ka sa vakayacani me o Moape; o koya sa tamadra na Moape me yacova na siga oqo. 
<br /><span class="verse" id="38">38 </span>O koya talega sa gone veirau, sa vakasucuma e dua talega na gone tagane, ka sa vakayacani me Peni-Ame (Peniame). O koya oqo na tamadra na Amoni me yacova na siga oqo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
