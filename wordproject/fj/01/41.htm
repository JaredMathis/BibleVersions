<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatekivu, chapter 41 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatekivu</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a>
<span class="chapread">41</span>
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 41</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa oti vinaka e rua na yabaki, sa tadra o Fero; ni sa tucake tu ena dua na bati ni uciwai. 
<br /><span class="verse" id="2">2 </span>Vakasauri e ratou sa basika mai wai e vitu na bulumakau rairai vinaka ka levulevu, ka era sa mai kakana voli. 
<br /><span class="verse" id="3">3 </span>Era sa muri tale mai e vitu tale na bulumakau lila ka rairai ca, ka ra sa mai tu talega ena bati ni uciwai. 
<br /><span class="verse" id="4">4 </span>O ira na ka lila rairai ca oqo, era sa kani ira na ka levulevu ka rairai vinaka oqo: sa yadra sara o Fero. 
<br /><span class="verse" id="5">5 </span>Sa moce tale, ka tadra ena i karua ni gauna, ni sa basika e vitu na sila mai na dua ga na vuna, sa bulabula ka rairai vinaka. 
<br /><span class="verse" id="6">6 </span>Sa basika tale mai e vitu na sila raqosa ka matemate, ena kena liwa mai na tokalau. 
<br /><span class="verse" id="7">7 </span>Na vitu na sila raqosa sa tiloma na vitu na sila bulabula ka vinaka oqo. Sa yadra o Fero, ka qai kila, ni sa tadra walega. 
<br /><span class="verse" id="8">8 </span>Ena mataka o ya, sa leqa vakalevu tiko na yaloi Fero, sa talatala yani me ra lako mai vua na dau caka i sausau kece e Ijipita kei ira kece na tamata vuku. Sa tukuna vei ira o Fero na nona tadra, ia, sa sega e dua me vakamacalataka rawa na kena i balebale vei Fero. 
<br /><span class="verse" id="9">9 </span>Sa qai vosa vei Fero nai liuliu ni dauvakarau waini ka tukuna, "ena siga oqo, au sa qai kila kina na noqu cala. 
<br /><span class="verse" id="10">10 </span>"Ena gauna sa cudru kina o Fero vei rau na nona tamata, o au kei koya na dauvavavi, ka keirau sa tu vakavesu, 
<br /><span class="verse" id="11">11 </span>"Keirau sa dui tadra yadudua ena dua ga na bogi. Sa tu ga na i vakavakadewa ni neirau dui tadra. 
<br /><span class="verse" id="12">12 </span>"Sa dua na cauravou ni Iperiu sa tiko vata kei keda, e nona dauveiqaravi na i liuliu ni mata yadra. Keirau sa tukuna vua na neirau tadra, ka sa vakabalebaletaka vei keirau na neirau tadra. 
<br /><span class="verse" id="13">13 </span>"Sa yaco me vaka sa vakabalebaletaka vei keirau. Au sa vakatikori lesu tale, o koya ka dua sa vakakukunataki." 
<br /><span class="verse" id="14">14 </span>Sa talatala o Fero me kau mai o Joseva, era sa kauti koya mai vakatotolo. Era sa vakasavasavataki koya, toro na kumina ka veisau na nona i sulu ka kau mai vei Fero. 
<br /><span class="verse" id="15">15 </span>Sa tukuna vua o Fero, "Au a tadra e dua na tadra, sa sega ni dua me tukuna vei au na kena i balebale. Au sa rogoca ni o iko, e rawa ni o vakaibalebaletaka na tadra." 
<br /><span class="verse" id="16">16 </span>Sa vosa o Joseva vei Fero ka vaka: "Sa sega ni o au, na Kalou ga, ena rawa ni sauma vei Fero ena vakacegu." 
<br /><span class="verse" id="17">17 </span>Sa qai tukuna o Fero na nona tadra vei Joseva, "Raica, ena noqu tadra, au sa tucake tu ena bati ni uciwai. 
<br /><span class="verse" id="18">18 </span>"Vakasauri, e ratou sa lako mai wai e vitu na bulumakau bulabula ka rairai vinaka, ka e ratou sa mai kakana voli. 
<br /><span class="verse" id="19">19 </span>"E ratou sa lako tale mai e vitu tale na bulumakau bulabula ka rairai vinaka, ka e ratou sa mai kakana voli. 
<br /><span class="verse" id="20">20 </span>"Era sa kani iratou na lewe vitu bulabula rairai vinaka ka basika e liu. 
<br /><span class="verse" id="21">21 </span>"Ni ratou sa kana oti, e sega sara ga ni kilai ni ratou kania e dua na ka, baleta ni ratou rairai tuga vaka e liu. Oqo sa vakayadrati au. 
<br /><span class="verse" id="22">22 </span>"Au sa raica talega ena noqu tadra, e vitu na sila vinaka ka bulabula sa basika mai na dua na vuna. 
<br /><span class="verse" id="23">23 </span>"Raica sa vitu talega na sila, lila ka raqosa, sa kauta mai na cagi tokalau sa basika cake talega mai. 
<br /><span class="verse" id="24">24 </span>"Na sila lila, raqosa malai oqo, sa tilomi ira na ka bulabula rairai vinaka. Au sa vakamacalataka oqo vei ira na kila ka, sa sega ni dua e vakaibalebaletaka rawa vei au." 
<br /><span class="verse" id="25">25 </span>Sa tukuna o Joseva vei Fero, "Sa dua ga na tadra nei Fero, na Kalou sa vakaraitaka vei Fero na veika sa vakarau me cakava: 
<br /><span class="verse" id="26">26 </span>"Na vitu na bulumakau, sa vitu na yabaki, na vitu na sila vinaka, sa vitu na yabaki vinaka â€“ sa dua ga na tadra. 
<br /><span class="verse" id="27">27 </span>"Na vitu na bulumakau lila matemate sa muri mai, oqori sa vitu na yabaki kei na cagi tokalau, sa vitu na yabaki ni dausiga. 
<br /><span class="verse" id="28">28 </span>"Oqo na veika au sa tukuna vei Fero. Na Kalou sa vakaraitaka vei Fero na veika ena vakarau cakava. 
<br /><span class="verse" id="29">29 </span>"Raica, ena liu mai na vitu na yabaki ni sautu ena vanua taucoko e Ijipita; 
<br /><span class="verse" id="30">30 </span>"Ni oti o ya, ena lako mai na vitu na yabaki ni via kana. Ena guilecavi na vitu na yabaki vinaka ena vanua o Ijipita, na dausiga ena vakarusa na vanua. 
<br /><span class="verse" id="31">31 </span>"Na sautu ena guilecavi ena vanua, baleta ni sa lako mai na dausiga, ena ca vakalevu sara. 
<br /><span class="verse" id="32">32 </span>"Sa tokaruataki vei Fero nai balebale ni tadra, baleta na Kalou sa vakadeitaka, na Kalou ga ena vakayacora dina. 
<br /><span class="verse" id="33">33 </span>"Oqo, me qai digitaka o Fero e dua na tamata vuku ka rai yawa, me qarava na ka oqo ena vanua o Ijipita. 
<br /><span class="verse" id="34">34 </span>"Me cakava o Fero oqo, me digitaki ira nai vakalesilesi ena vanua taucoko, me ra kumuna mai e dua nai kalima na vua ni qele e Ijipita ena yabaki ni sautu oqo. 
<br /><span class="verse" id="35">35 </span>"Me ra sa kumuna mai na kakana ena vei yabaki vinaka oqo, ka biuta tiko ena i lololo ena lewa vakalawa i Fero, ka me ra maroroi tiko ena vei koro lelevu. 
<br /><span class="verse" id="36">36 </span>"Na lololo ni kakana oqo me ra tu vakarau tu ni sa basika mai na dausiga o koya ena tarai Ijipita mai, me kua ni leqa kina oijipita ni sa yaco mai na dausiga." 
<br /><span class="verse" id="37">37 </span>Nai vakasala mai vei Joseva, sa vinaka vei Fero kei ira kece nai vakalesilesi. 
<br /><span class="verse" id="38">38 </span>Sa tukuna o Fero vei ira na dauveiqaravi, "E rawa beka ni da kunea e dua na tamata vaka oqo, na tamata sa tu vua na yalo ni Kalou?" 
<br /><span class="verse" id="39">39 </span>Sa tukuna o Fero vei Joseva, "Me vaka sa vakaraitaka oqo vei iko na Kalou, sa sega tale e dua me rai yawa ka vuku me vakataki iko. 
<br /><span class="verse" id="40">40 </span>"O na lewa na noqu vale kei ira na noqu tamata era na lewai ena nomu vosa, ena i tikotiko vakaturaga ga, au na liu tiko kina vei iko." 
<br /><span class="verse" id="41">41 </span>Sa tukuna o Fero vei Joseva, "Raica au sa solia vei iko na lewa ena vanua taucoko o Ijipita." 
<br /><span class="verse" id="42">42 </span>Sa taura na nona mama ni lewa cecere o Ijipita ka vakacuruma e ligai Joseva, ka vakasulumi koya ena i oro bale lineni matailalai kei nai taube koula e domona. 
<br /><span class="verse" id="43">43 </span>Sa vakavodoki Joseva ena i karua ni qiqi vakatui, ka era sa kaciva yani "Mo ni tekiduru!" sa vakatikori koya me lewa taucoko e Ijipita. 
<br /><span class="verse" id="44">44 </span>Sa tukuna talega o Fero vei Joseva, "O au o Fero, ena nomu lewa ga, ena qai tara kina vua e dua me laveta na ligana se yavana ena vanua taucoko o Ijipita." 
<br /><span class="verse" id="45">45 </span>O Fero sa vakayacani Joseva me Sefanaci- Paenaca. Sa solia vua e dua na watina, na yacana o Asenaca na luvei Poti-Fera na bete mai Oni. Sa lako yani o Joseva ki na vanua taucoko o Ijipita. 
<br /><span class="verse" id="46">46 </span>Sa yabaki tolusagavulu o Joseva ni sa tu ena matai Fero na tui Ijipita. Sa lako tani mai na mata i Fero ka lako yani ki Ijipita taucoko. 
<br /><span class="verse" id="47">47 </span>Ena vitu na yabaki ni sautu, sa vuavuai dina na vanua e Ijipita. 
<br /><span class="verse" id="48">48 </span>Sa kumuna kece mai na kakana, ena vitu na yabaki ni sautu e Ijipita, ka binia ena veikoro lelevu na kakana mai na veivanua volivolita. 
<br /><span class="verse" id="49">49 </span>Sa kumuna mai na sila o Joseva, sa vaka na nuku ni matasawa, me yacova ga ni ra sa sega ni wiliki rawa. 
<br /><span class="verse" id="50">50 </span>Sa vakasucumi vei Joseva e rua na luvena tagane ni bera na dausiga mai vei Asenaca na luvei Poti-Fera na bete mai Oni. 
<br /><span class="verse" id="51">51 </span>O Joseva sa vakayacani koya na ulumatua me o Manasa, "Ni Kalou sa vakavuna me'u guilecava na noqu oca kei na noqu vuvale." 
<br /><span class="verse" id="52">52 </span>Sa vakayacani koya nai karua me o Ifereimi, "Ni Kalou sa vakavuna me'u vuavuai ena vanua ni noqu rarawa." 
<br /><span class="verse" id="53">53 </span>Sa mai cava na vitu na yabaki ni sautu ena vanua o Ijipita, 
<br /><span class="verse" id="54">54 </span>Sa tekivu me basika mai na veiyabaki ni dausiga, me vaka sa tukuna o Joseva. Na dausiga oqo sa tara na vanua taucoko, mai Ijipita ga sa tiko kina na madrai. 
<br /><span class="verse" id="55">55 </span>Na vanua taucoko sa tarai ira na dausiga, ka era sa tagi vei Fero me so na kedra madrai. Sa tukuna vei ira o Fero, "Ni lako vei Joseva, na veika ga sa tukuna vei kemuni mo ni qai cakava." 
<br /><span class="verse" id="56">56 </span>Sa tarai vuravura taucoko na dausiga oqo. O Joseva sa dolava na lololo kece ka volivolitaki vei ira na Ijipita. Sa qai ca ga mai na dausiga e Ijipita. 
<br /><span class="verse" id="57">57 </span>Na veivanua kece, era sa lako mai vei Joseva e Ijipita, me ra voli sila, baleta na dausiga sa sivia ena vanua kecega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="42.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
