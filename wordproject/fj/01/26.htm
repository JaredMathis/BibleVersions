<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatekivu, chapter 26 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatekivu</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 26</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco e dua na dausiga levu ena vanua, me vaka na dausiga ena gauna nei Eparaama. O Aisake sa lako vei Apimeleki na tui Filisitia e Qarari. 
<br /><span class="verse" id="2">2 </span>Sa basika vei koya o Jiova ka tukuna: "Kua ni lako sobu ki Ijipita; mo tiko ga ena vanua Au na tukuna vei iko. 
<br /><span class="verse" id="3">3 </span>"Tiko ga ena vanua oqo, Au na tiko vata kei iko ka vakalouvinakataki iko; Vei iko kei ira na nomu kawa, Au na solia kina na vanua oqo, Au na vakayacora kina na yalayala. Au a bubului kina vei Eparaama na tamamu. 
<br /><span class="verse" id="4">4 </span>"Au na vakavuna na nomu kawa me ra vaka na kalokalo ni lomalagi; Au na solia vei ira na nomu kawa na vanua taucoko oqo; mai vei iko, ena vakalouvinakataki kina na veivanua kece oqo; 
<br /><span class="verse" id="5">5 </span>"baleta ni sa talairawarawa o Eparaama ki na Domoqu ka maroroya na Noqu i lesilesi, na Noqu i Vakaro, na Noqu Lewa kei na Noqu i Vunau." 
<br /><span class="verse" id="6">6 </span>O Aisake sa tiko ga e Qerari. 
<br /><span class="verse" id="7">7 </span>O ira na tagane ni vanua o ya era sa tarogi koya me baleta na watina. Sa tukuna kina, "O koya na ganequ" â€“ ni sa rere o koya me tukuna, "O koya na watiqu;" ni sa nanuma "Ni ra na vakamatei koya ena vuku i Rapeka na watina, baleta ni sa rui yalewa totoka dina ni vakasaravi." 
<br /><span class="verse" id="8">8 </span>Sa yaco, ni sa dede tiko na nodra tiko e kea, o Apimeleki na tui Filisitia, ni sa rai tiko yani ena nona katuba leka â€“ sa raica ni rau sa veiwedevi tiko o Aisake kei Rapeka na watina. 
<br /><span class="verse" id="9">9 </span>O Apimeleki sa kacivi Aisake yani ka tukuna, "E vaka vei au ni Rapeka e watimu; o tukuna rawa vakacava vei au ni o koya e ganemu?" Sa tukuna vua o Aisake, "Baleta ni'u sa kila, 'De ra na vakamatei au ena vukui Rapeka.'" 
<br /><span class="verse" id="10">10 </span>Sa tukuna mai o Apimeleki, "Na cava o sa cakava oqo vei keimami? Vaka cava kevaka e dua sa moceri koya, o iko ga sa na kauta mai vei keimami na bula e beitaki." 
<br /><span class="verse" id="11">11 </span>Sa vakarota kina o Apimeleki vei ira na nona tamata, "O koya sa tara na watina na tamata oqo, ena vakamatei vakaidina." 
<br /><span class="verse" id="12">12 </span>Sa kakaburaki ena vanua o ya o Aisake, ka sa tatamusuki ena yabaki vata ga o ya â€“ ka sa yayadrau; Sa vakalouvinakataki koya o Jiova. 
<br /><span class="verse" id="13">13 </span>Sa tubu cake na nona sautu, sa gumatua tikotikoga me yacova ni sa sautu vakalevu sara; 
<br /><span class="verse" id="14">14 </span>ni sa taukena na qele ni manumanu, na qele ni bulumakau, ka sa levu sara na nona dauveiqaravi. Era sa vuvutaki koya na kai Filisitia. 
<br /><span class="verse" id="15">15 </span>O ira na Filisitia era sa sogota na vei mata ni wai kece era a kelia na tamata nei Eparaama na tamana, era sa buluta kece ena qele. 
<br /><span class="verse" id="16">16 </span>Sa tukuna o Apimeleki vei Aisake, "Mo lako tani mai vei keimami, ni o sa rui kaukauwa mai vei keimami." 
<br /><span class="verse" id="17">17 </span>Sa lako tani mai kea o Aisake ka la'ki tiko ena veibuca mai Qerari. 
<br /><span class="verse" id="18">18 </span>Sa kelia tale o Aisake na veimata ni wai, ea kelia e liu o Eparaama na tamana, ni ra sa sogota na Filisitia e na nona sa mate o Eparaama. O Aisake sa vakayacana tale ena yaca ga ea vakayacana kina e liu o tamana. 
<br /><span class="verse" id="19">19 </span>O ira talega na tamata i Aisake, era sa kelia e dua na mata ni wai sa drodro tu ga, mai na buca. 
<br /><span class="verse" id="20">20 </span>O ira na dau susu manumanu mai Qerari era sa veivala kei ira na dau susu manumanu nei Aisake ka tukuna, "Na wai sa neimami" sa vakayacani kina na wai o ya me Eseki, baleta ni ra sa veivala kei koya. 
<br /><span class="verse" id="21">21 </span>Era sa kelia tale e dua na mata ni wai â€“ era sa veivala tale kina. Sa vakayacana o Aisake na vanua o ya me Sitina. 
<br /><span class="verse" id="22">22 </span>Sa lako tani mai kea ka kelia tale e dua na mata ni wai â€“ era sa sega ni veivala kina, sa vakayacana me Reopoci, ni sa tukuna "O Jiova sa solia na galala vei keda, eda na vuavuai kina ena vanua." 
<br /><span class="verse" id="23">23 </span>Sa lako cake mai kea ki Periesepa. 
<br /><span class="verse" id="24">24 </span>O Jiova sa basika vua ena bogi tiko ga o ya ka tukuna, "Oi Au na Kalou nei tamamu o Eparaama; kua ni rere, Au sa tiko vata kei iko. Au na vakalouvinakataki iko ka vakalewelevutaki iko kei ira na nomu kawa, ena vuku i Eparaama." 
<br /><span class="verse" id="25">25 </span>Sa tara mai kea e dua nai cabocabo ni soro ka kaciva mai kea na yaca i Jiova. Sa tara talega e kea na nona valelaca; era sa kelia mai kea e dua na mata ni wai na dauveiqaravi nei Aisake. 
<br /><span class="verse" id="26">26 </span>O Apimeleki sa lako mai vua mai Qerari vata kei Ausaci, e dua na nona i tokani kei Fikoli nai liuliu ni nona mataivalu. 
<br /><span class="verse" id="27">27 </span>Sa tukuna vei iratou o Aisake, "Na cava dou sa mai cakava vei au â€“ kemudou a cati au ka vakatalai au tani mai vei kemudou?" 
<br /><span class="verse" id="28">28 </span>E ratou sa sauma mai, "Keitou sa raica vakaidina ni sa tiko vata kei iko o Jiova. Keitou sa tukuna kina, me dua na nodatou veiyalayalati â€“ o iko kei keitou. 'Me datou cakava e dua na veiyalayalati, 
<br /><span class="verse" id="29">29 </span>'Mo kua ni cakava vei keitou e dua na ka ca â€“ ni keitou sa sega ni tarai iko. Ni keitou sa sega ni cakava e dua na ka ca, na ka vinaka ga â€“ ni keitou sa vakatalai iko ena vakacegu. O sa kalouvinaka kina i Jiova.'" 
<br /><span class="verse" id="30">30 </span>Sa cakava o Aisake e dua na kakana, e ratou sa kana ka gunu. 
<br /><span class="verse" id="31">31 </span>E ratou sa yadra ena mataka, ka veiyalayalati, sa vakatalai iratou yani; E ratou sa lako tani mai vua ena vakacegu. 
<br /><span class="verse" id="32">32 </span>Ena siga tiko ga o ya, era sa lako mai na tamata nei Aisake ka tukuna vua me baleta na mata ni wai era a kelia, era sa mai tukuna, "Sa vure na wai." 
<br /><span class="verse" id="33">33 </span>Sa vakatoka ena yaca o Siepa. Sa yaca ni koro kina o ya o Perisiepa. 
<br /><span class="verse" id="34">34 </span>Ni sa yabaki vasagavulu o Iso, sa tauri Jutia na luvei Bieri na Itaiti, kei Vasemaca na luvei Eloni na Itaiti, me rau watina. 
<br /><span class="verse" id="35">35 </span>E rau sa rarawa kina vakalevu o Aisake kei Rapeka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
