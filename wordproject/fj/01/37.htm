<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Vakatekivu, chapter 37 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Vakatekivu</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<span class="chapread">37</span>
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 37</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Jekope sa tiko ena vanua sa vulagi kina o tamana, ena vanua o Kenani. 
<br /><span class="verse" id="2">2 </span>Oqo na kawa i Jekope. o Joseva ni se qai yabaki tinikavitu, sa vaka na manumanu tiko vata kei ira na tacina. O koya sa tiko kei ira na luvei Bila kei ira na luvei Siliva na wati tamana. O Joseva sa kauta na kedratou i tukutuku ca vei tamana. 
<br /><span class="verse" id="3">3 </span>O Isireli, sa lomani Joseva vakalevu cake mai vei ira kece na luvena, baleta ni o koya e luvena ni sa qase sara. Sa dau cula talega na nona kote balavu ka dui rokaroka. 
<br /><span class="verse" id="4">4 </span>Ni ratou sa dau raica na tacina ni sa daulomani koya vakalevu o Isireli mai vei iratou, e ratou sa dau cati koya ka dauvosa vakaca vua. 
<br /><span class="verse" id="5">5 </span>O Joseva sa tadra e dua na tadra, ka tukuna sara vei ira na tacina; e ratou sa qai cati koya ga vakalevu. 
<br /><span class="verse" id="6">6 </span>Sa tukuna vei iratou na tacina, "Au kerea mo dou rogoca na noqu tadra: 
<br /><span class="verse" id="7">7 </span>"Edatou sa vau sila tiko ena were, sa duri ka tucake tu na noqui vau sila; na nomudou i vau sila talega sa tucake ka cuva kina noqu i vau sila." 
<br /><span class="verse" id="8">8 </span>E ratou sa tukuna vua na tacina, "O iko, mo na mai liutaki keitou? se O mai via vakatulewa vei keitou?" E ratou sa qai cati koya ga vakalevu baleta na nona tadra kei na nona vosa. 
<br /><span class="verse" id="9">9 </span>E se baci tadra tale e dua na tadra, ka tukuna vei ira na tacina ka vaka: "Au sa baci tadra tale, ka sa vaka oqo, na siga, na vula kei na veikalokalo era sa cuva kece vei au." 
<br /><span class="verse" id="10">10 </span>Sa tukuna vei tamana kei ira na tacina, sa vunauci koya o tamana ka tukuna vua, "E tadra vakacava oqo? Me lako beka mai o tinamu, o tamamu kei ira na tacimu ka mai cuva ki na qele e matamu?" 
<br /><span class="verse" id="11">11 </span>Era sa qai vuvutaki koya ga na tacina, ia, o tamana sa taura vuni tikoga ki yalona. 
<br /><span class="verse" id="12">12 </span>Era sa lako ki Sikemi na tacina me ra vakania na sipi nei tamadra. 
<br /><span class="verse" id="13">13 </span>Sa tukuna o Isireli vei Joseva, "Era sa sega beka ni tiko mai Sikemi na tacimu? Lako mai me'u talai iko vei ira. Sa sauma mai o Joseva, "Sai au oqo." 
<br /><span class="verse" id="14">14 </span>Sa tukuna sara vua, "Lako ka raica se sa vakatiko E vei o ira na tacimu kei ira na manumanu, ka kauta lesu mai vei au na i tukutuku." Sa vakatalai koya tani yani mai na Buca o Epironi ka sa lako sara yani ki Sikemi. 
<br /><span class="verse" id="15">15 </span>E dua na tamata sa kunei koya, ni sa veilakoyaki voli ena vanua. Sa tarogi koya na tamata, "Na cava o sa vakasaqara tiko?" 
<br /><span class="verse" id="16">16 </span>Sa sauma yani, "Au vakaraici iratou tiko na tuakaqu, era sa vakana manumanu tiko e vei." 
<br /><span class="verse" id="17">17 </span>Sa tukuna mai na tamata, "Era sa lako tani eke, ia, au sa rogoci ira ga ni ra sa tukuna, 'Tou lako ki Tocani.'" A sa lako yani o Joseva ka kunei iratou na tuakana e Tocani. 
<br /><span class="verse" id="18">18 </span>Ni ra sa raici koya tiko mai vakayawa, era sa bosea me vakamatei koya. 
<br /><span class="verse" id="19">19 </span>Era sa veitukuniyaka, "Raica sa lako tiko mai oqo na dautadra! 
<br /><span class="verse" id="20">20 </span>"Mai, me da sa na vakamatei koya ka viritaki koya ki na dua na qara, me noda i ulubale, 'Me dua na manumanu kila sa vakamatei koya,' eda na qai raica se sa vakacava na nona tadra!" 
<br /><span class="verse" id="21">21 </span>Ia, ni sa rogoca o Rupeni, sa vakabulai koya mai na ligadra ka tukuna, "Me da kua ni vakamatei koya." 
<br /><span class="verse" id="22">22 </span>Sa tukuna vei ira o Rupeni, "Me kua ni vakadavei na dra, me viritaki ga ki na qara sa tiko mai na vanua liwa, me kua ga ni da tarai koya ena ligada" â€“ ni sa nakita me vakabulai Joseva mai vei ira na tacina ka kauti koya lesu vei tamadra. 
<br /><span class="verse" id="23">23 </span>Ni sa qai yaco mai vei ira o Joseva, era sa basuraka na nona kote, na kote dui rokaroka sa dara tiko. 
<br /><span class="verse" id="24">24 </span>Era sa tauri koya ka viritaki koya ki na qara. Sa lala tu na qara, ni sa maca tu na kena wai. 
<br /><span class="verse" id="25">25 </span>Era sa dabe sobu ka kana. Ni ra sa rai yani, era sa lako tiko mai e dua nai lawalawa era luvei Isimeli, era lako tiko mai Kiliati kei na nodra kameli, kei na nodra i usausa ni voliciri ena nodra lako sobu tiko ki Ijipita. 
<br /><span class="verse" id="26">26 </span>Sa tukuna o Juta vei ira na tacina, "Na cava na kena yaga, kevaka e da na vakamatei koya ka vunitaka na nona dra? 
<br /><span class="verse" id="27">27 </span>"Me da volitaki koya vei ira na Isimeli, me kua ni tarai koya kina na ligada, ni o koya e tacida ka eda lewe vata." Era sa rogoca na tacina na veika oqo. 
<br /><span class="verse" id="28">28 </span>Era sa lako tale mai na kai Mitiani dauveivoli, era sa tauri Joseva mai ka volitaki koya yani vei ira na Isimeli me ruasagavulu na sikele siliva. Era sa kauti Joseva ki Ijipita. 
<br /><span class="verse" id="29">29 </span>Sa lesu yani o Rupeni ki na qara, ka sa yali kina o Joseva, sa basuraka na nona i sulu. 
<br /><span class="verse" id="30">30 </span>Sa lesu yani vei iratou na tacina ka tukuna, "Sa yali na gone, me'u lako beka i vei?" 
<br /><span class="verse" id="31">31 </span>Era sa taura na kote i Joseva, ka vakamatea e dua na me, sa qai toni na kote ena kena dra. 
<br /><span class="verse" id="32">32 </span>Era sa vakauta mai na kote vei tamadra ka tukuna, "Keimami sa kunea oqo, mo raica oqo, e nei luvemu se sega?" 
<br /><span class="verse" id="33">33 </span>Sa kila o Jekope ka tukuna, "Oqo na kote nei luvequ, e dua na manumanu kila sa kani koya, sa sega ni cala, o Joseva sa basuki vakalalai." 
<br /><span class="verse" id="34">34 </span>Sa basuraka na nona i sulu o Jekope ka vakaisulu taga na tolona ka lolokutaki Joseva me vica vata na siga. 
<br /><span class="verse" id="35">35 </span>O ira kece na luvena era sa mai vakacegui koya, sa tukuna o Jekope, "Au na lako sobu ki nai bulubulu vei luvequ ena vakaloloku." Sa tagi o Jekope ena vukuna. 
<br /><span class="verse" id="36">36 </span>O ira na Mitiani era sa volitaki Joseva sara ki Ijipita vei Potifa na vakai lesilesi i Fero ka sa nodra i liuliu na mata yadra.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="38.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
