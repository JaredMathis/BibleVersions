<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 13 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Apisalome na luvei Tevita sa dua tiko na ganena rairai vinaka, na yacana o Tema; o Aminoni na luvei Tevita sa dau domoni koya. 
<br /><span class="verse" id="2">2 </span>Na levu ni nona dodomo sa vakavuna kina me tauvimate, ni se goneyalewa savasava o Tema. Oqo na vuna e sega ni cakava rawa kina vua e dua na ka o Aminoni. 
<br /><span class="verse" id="3">3 </span>Sa dua tiko nai tokani vinaka nei Aminoni na yacana o Jonatave na luvei Simea, na taci Tevita. Sa tamata lawaki levu sara o Jonatave. 
<br /><span class="verse" id="4">4 </span>Sa tukuna sara vei Aminoni, "Na cava na vuna o sa lila tikoga kina e veisiga?" O iko na luve ni tui, e sega beka ni o na tukuna mai vei au? Sa qai tukuna vua o Aminoni, "Raica au sa rui domoni Tema vakalevu na ganei Apisalome na taciqu." 
<br /><span class="verse" id="5">5 </span>Sa tukuna vua o Jonatave, "Davo tiko ena nomui davodavo me vaka e dua sa tauvimate levu. Ni sa lako mai o tamamu ka raici iko, tukuna vua, 'Au kerea, me lako mada mai o Tema na ganequ, me solia na kequ, me vakarautaka na kequ e mataqu, me'u raica ka kania mai ligana.'" 
<br /><span class="verse" id="6">6 </span>Sa davo tiko o Aminoni ka vakamatematei koya sara tu, ni sa lako mai na tui ka raici koya â€“ sa tukuna sara vua na tui, "Au kerea me lako mada mai o Tema me cakava mada e so na keke e mataqu, me'u qai kania mai ligana." 
<br /><span class="verse" id="7">7 </span>Sa talatala o Tevita vei Tema ka vaka: "Lako ki na vale nei ganemu o Aminoni ka vakarautaka na kakana vua." 
<br /><span class="verse" id="8">8 </span>Sa lako ki na vale nei Aminoni o Tema, sa davo tiko o Aminoni. Sa taura na falawa ka vakarautaka na keke e matana ka vavia. 
<br /><span class="verse" id="9">9 </span>Sa kauta mai na kakana ka biuta e matana me kana â€“ ia, sa bese ga ni kana o Aminoni. Sa vosa yani o Aminoni, "Me lako tani kece na tamata mai mataqu." Era sa lako tani kece yani. 
<br /><span class="verse" id="10">10 </span>Sa tukuna o Aminoni vei Tema, "Kauta mai na kakana ki noqu rumu ni moce me'u kana kina mai ligamu." Sa kauta mai na keke o Tema vei Aminoni na ganena ki nona rumu ni moce. 
<br /><span class="verse" id="11">11 </span>Ni sa kauta mai na madrai ki vua me kana, sa vesuki koya o Aminoni ka tukuna vua, "Lako mai na ganequ, daru mai davo mada." 
<br /><span class="verse" id="12">12 </span>Sa sauma vua o Tema, "Sega na ganequ, kua ni tauri au vakaukauwa, sa sega ni dodonu me caka na ka oqo e Isireli, kua ni cakava na ka veivakatorosobutaki oqo! 
<br /><span class="verse" id="13">13 </span>"O au, me'u kauta ki vei na noqu vakamaduataki oqo? Kei iko, o na vaka e dua na lialia e Isireli. Au kerea, mo vosa vua na tui, ni na sega ni bureitaki au vei iko o koya." 
<br /><span class="verse" id="14">14 </span>Sa sega ga ni via rogoca na domona; baleta ni sa kaukauwa cake, sa qai tauri Tema vakaukauwa ka kucuvi koya. 
<br /><span class="verse" id="15">15 </span>Sa ca vakalevu na yalo i Aminoni vei Tema, sa levu cake na kena ca, mai na nona a domoni koya e liu. Sa tukuna vua o Aminoni, "Mo tucake, ka lako tani!" 
<br /><span class="verse" id="16">16 </span>Sa tukuna o Tema vua, "Me kua sara, na ca ni nomu vakatalai au, ena levu cake mai na ca ni nomu kucuvi au." Sa sega ga ni via rogoci koya o Aminoni. 
<br /><span class="verse" id="17">17 </span>Sa kacivi ira mai na dauveiqaravi ka tukuna, "Raica, me kautani na yalewa oqo mai vei au ka vakota na katuba ni sa lako yani." 
<br /><span class="verse" id="18">18 </span>Sa daramaka tiko o Tema e dua nai sulu duirokaroka mei vakatakilakila ni goneyalewa savasava ka luve ni tui. Era sa biuti koya e tuba ka vakota na katuba. 
<br /><span class="verse" id="19">19 </span>Sa boroya na dravusa e uluna o Tema ka basubasuka nai sulu duirokaroka e tokara tiko ka biuta na ligana e uluna ka lako yani ni sa tagi vakararawa tiko. 
<br /><span class="verse" id="20">20 </span>Sa tarogi koya o Apisalome na ganena, "Sa moceri iko o Aminoni na ganemu? Mo tauri iko vakamalua na ganequ â€“ o koya e ganemu, mo kua ni kauta sara e lomamu na ka oqo." Sa tiko ga e vale nei Apisalome o Tema. 
<br /><span class="verse" id="21">21 </span>Sa cudru vakalevu na Tui o Tevita ni sa rogoca na veika oqo. 
<br /><span class="verse" id="22">22 </span>O Apisalome sa sega ni tukuna e dua na ka vinaka se ka ca vei Aminoni na tacina, ni sa cati Aminoni o Apisalome baleta ni a kucuva na ganena o Tema. 
<br /><span class="verse" id="23">23 </span>Sa oti e rua vinaka na yabaki, o Apisalome sa kotivi ira tiko na sipi mai Peali-Asori, oqo sa voleka i Ifereimi; sa sureti ira kece na luve ni tui o Apisalome. 
<br /><span class="verse" id="24">24 </span>Sa lako mai o Apisalome vua na tui ka tukuna, "Mo raica ni ra sa kotiva tiko na sipi na dauveiqaravi, au kerea me lako na tui kei ira na nona tamata vata kei na nona dauveiqaravi." 
<br /><span class="verse" id="25">25 </span>Sa tukuna na tui vei Apisalome, "Sega na luvequ, me kua ni da lako kece, de keimami vakaocaoca vei iko." Sa cikevi tamana tiko â€“ ia, sa sega ga, sa qai vakalouvinakataka ga. 
<br /><span class="verse" id="26">26 </span>Sa qai kerea o Apisalome, "Kevaka o sa sega ni lako, ia, me lako mai o Aminoni na taciqu." Sa tukuna mai na tui, "Na cava me lako kina o Aminoni vata kei kemuni?" 
<br /><span class="verse" id="27">27 </span>Sa cikecike ga o Apisalome, sa qai vakatarai Aminoni, na tui, me lako, kei ira kece na luve ni tui me lako vata kei koya. 
<br /><span class="verse" id="28">28 </span>Sa vakaroti ira oti na nona tamata o Apisalome ka vaka: "Mo ni raica tiko ni sa mamarau tiko vakalevu o Aminoni ena waini, ka sa yaco me'u tukuna yani, 'Mo ni mokuta, mo ni vakamatei koya sara!' Mo ni kua ni rere, sa sega beka ni'u vakaroti kemuni? Mo ni yalovakatagane ka yatedei." 
<br /><span class="verse" id="29">29 </span>O ira na tamata nei Apisalome era sa cakava vei Aminoni me vaka sa vakarota o Apisalome. Era sa tucake kece na luve ni tui â€“ o ira vakayadua sa ciciva na nodra Meule ka dro yani. 
<br /><span class="verse" id="30">30 </span>Sa qai yaco, ni ra se dro tiko yani, sa yaco vei Tevita nai tukutuku ka vaka: "O Apisalome sa vakamatei ira kece na luve ni tui, ka sa sega ni dua e vo!" 
<br /><span class="verse" id="31">31 </span>Sa tucake na tui ka dresulaka na nona i sulu ka davo ki na qele, era sa tu kece e yasana na nona tamata ka sa dresulaki talega na nodra i sulu. 
<br /><span class="verse" id="32">32 </span>O Jonatave na luvei Simea na taci Tevita sa vosa mai ka vaka: "Me kua ni nanuma na noqu turaga ni ra sa mate kece oqo, na luve ni tui, ni o Aminoni duadua ga sa mate. Ni oqo nai vakaro nei Apisalome, mai na siga e a kucuvi Tema kina na ganena. 
<br /><span class="verse" id="33">33 </span>"O koya oqo, me kua ni kauta sara kina ki yalona na tui, me nanuma ni ra sa mate kece na luve ni tui." 
<br /><span class="verse" id="34">34 </span>Sa dro o Apisalome. Na cauravou sa vakatawa tiko, sa rai yani â€“ sa raici ira na lewevuqa era sa lako tiko mai ena sala mai delana e na nodra muri tiko yani. 
<br /><span class="verse" id="35">35 </span>Sa tukuna o Jonatave vua na tui, "Raica, era sa lako tiko mai na luve ni tui; me vaka sa tukuna na nomuni tamata, sa vaka kina." 
<br /><span class="verse" id="36">36 </span>Sa yaco vaka kina, ni sa oti tikoga na nona vosa vua na tui, era sa yaco dina mai na luve ni tui. Era sa tabalaka na domodra ka qoqolou. Era sa tagi talega na tui kei ira na nona tamata. 
<br /><span class="verse" id="37">37 </span>O Apisalome sa dro ka lako sara ki Talemai na luvei Ameuti na tui Kesuri. Sa tagicaki na luvena tiko o Tevita ena veisiga. 
<br /><span class="verse" id="38">38 </span>Sa dro o Apisalome ka yaco ki Kesuri, sa tiko mai kea me tolu na yabaki. 
<br /><span class="verse" id="39">39 </span>Sa vinakata o Tevitana Tui me lako vei Apisalome. Sa vakacegu oti o koya ena vuku i Aminoni baleta ni sa mate oti.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
