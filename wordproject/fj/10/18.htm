<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Tevita sa wiliki ira na tamata sa tiko vua, ka sa lesi ira nai liuliu ni vei yaudolu kei nai liuliu ni vei yadrau. 
<br /><span class="verse" id="2">2 </span>Sa vakatala yani o Tevita e dua nai katolu ni tamata ena ligai Joape, e dua tale nai katolu ena ligai Apisai na luvei Seruwaia na taci Joape, kei na dua tale nai katolu ena ligai Itai na kai Kiti. Sa tukuna na tui vei ira na tamata, "au na lako vata talega kei kemuni, oi au." 
<br /><span class="verse" id="3">3 </span>Era sa tukuna mai na tamata, "O na sega ni lako, kevaka keimami sa na dro, era na sega ni kawaitaki keimami; se me mate e veimama vei kemuni, era na sega ni via kawaitaka. O iko ga sa tautauvata kei na tini na udolu vei keimami. O iko ga sa na vukei keimami vakalevu ena koro." 
<br /><span class="verse" id="4">4 </span>Sa sauma vei ira na tui, "Na veika ga sa vinaka vei kemuni, au na cakava." Sa tucake tu ena yasa ni matamata na tui, ka era sa lako e matana na yayadrau kei na ya yaudolu. 
<br /><span class="verse" id="5">5 </span>Na tui sa vakaroti Joape, Apisai kei Itai ka vaka: "Ena vukuqu, mo dou cakacaka vakavinaka vua na cauravou o Apisalome." Era sa rogoca na tamata kecega nai vakaro sa solia na tui ena vuku i Apisalome. 
<br /><span class="verse" id="6">6 </span>Era sa lako yani na tamata kecega ki nai valu ena buca vei ira na Isireli. Sa caka tiko na vala ena veikau mai Ifereimi. 
<br /><span class="verse" id="7">7 </span>Era sa vakadrukai na Isireli e matadra na tamata i Tevita. Sa dua na veivakamatei levu sa caka ena siga o ya ni rauta tiko e ruasagavulu na udolu era sa mate ena siga o ya. 
<br /><span class="verse" id="8">8 </span>Sa toso yani ki na yasa ni vanua kecega nai valu. Na veikau sa vakamatei ira vakalevu na tamata mai nai seleiwau. 
<br /><span class="verse" id="9">9 </span>Sa sotavi ira na tamata i Tevita o Apisalome. Sa vodo tiko ena dua na meule o Apisalome. Sa cici na meule ena vukuna ka curuma yani na vei oki vakavotona, ka sa tavesu na uluna ena dua na vunikau oqo. Sa qai lili tu e na veimama ni lomalagi kei vuravura. Sa cici tiko ga yani na meule oqo. 
<br /><span class="verse" id="10">10 </span>Sa raica e dua na tamata ka tukuna vei Joape ka vaka: "Au se qai raici Apisalome ni se qai lili ga ena vu ni oki vakavotona!" 
<br /><span class="verse" id="11">11 </span>Sa tarogi koya o Joape. "Ni o sa raici koya! Na cava ga o sega ni vakamatei koya sara kina? E dodonu sara ga me'u solia vei iko e tini na tikini siliva kei na dua na beleti." 
<br /><span class="verse" id="12">12 </span>Sa tukuna vei Joape na tamata, "Kevaka mada e dua na udolu na tiki ni siliva, au na sega ga ni laveta na ligaqu vua na luve ni tui, ni keimami sa rogoca tu â€“ ni sa vakaroti kemudou na tui (Joape, Apisai, Itai) ka vaka, 'Mo dou qarauna de dua na tamata e tara na cauravou o Apisalome!' 
<br /><span class="verse" id="13">13 </span>"Au na qarauna, me'u kua ni cakacaka vakailasu ena vuku ni noqu bula. Ni sa sega na ka e vunitaki vua na tui, kei iko talega o na tu me veisaqasaqa kei au." 
<br /><span class="verse" id="14">14 </span>Sa tukuna o Joape, "Au na sega ni cakacaka vakailawaki vei iko." Sa taura e tolu na moto e ligana ka cokataka ena utoi Apisalome ni se lili tu ga e macawa ka se bula tiko, ena vu ni oki vakavotona. 
<br /><span class="verse" id="15">15 </span>E tini na cauravou sa dau colata nai yaragi nei Joape, e ratou sa tu wavokiti Apisalome ka vakamatea sara. 
<br /><span class="verse" id="16">16 </span>Sa uvuca na davui o Joape ka era sa na lesu mai na tamata ena nodra muri ira na Isireli. Ni sa tarovi ira na tamata o Joape. 
<br /><span class="verse" id="17">17 </span>Era sa tauri Apisalome ka viritaka na yagona ena dua na qara mai na loma ni veikau ka vakayagataka na vatu me buluti kina na yagona. Era sa dui dro na Isireli, ki na nona vale na tamata yadua. 
<br /><span class="verse" id="18">18 </span>O Apisalome ena nona bula taucoko, sa vakaduria talega e dua na duru i vakananumi me nona, sa tiko ena buca ni tui. Ni sa tukuna "Sa sega na luvequ tagane me maroroya na yacaqu ni vakananumi." Sa vakayacani ga vei koya na duru i vakananumi. Ena siga oqo e se vakayacani tiko ga vua nai vakananumi kei Apisalome. 
<br /><span class="verse" id="19">19 </span>O Aimasi na luvei Setoki sa tukuna, "Me'u cici mada ka tukuna nai tukutuku vua na tui, na nona cakava o Jiova na veisausaumi vei ira na meca." 
<br /><span class="verse" id="20">20 </span>Sa tukuna vua o Joape, "Mo kua ni kauta nai tukutuku e daidai, me qai kau ena dua tale na siga. Mo kua ni kauta e dua nai tukutuku baleta ni sa mate tiko na luve ni tui." 
<br /><span class="verse" id="21">21 </span>Sa tukuna o Joape vua na Kusaite (tamata loaloa) "Lako, tukuna vua na tui na veika o raica." Sa vakacuva na uluna vei Joape na kai Kusi oqo ka cici yani. 
<br /><span class="verse" id="22">22 </span>O Aimasi na luvei Setoki sa mai tukuna tale vei Joape, "Veitalia ga na veika ena yaco me'u lako vata na kai Kusi oqo." Sa tukuna o Joape, "Na cava mo cici kina na luvequ, sa sega vei iko nai tukutuku?" 
<br /><span class="verse" id="23">23 </span>"Veitalia ga na ka ena yaco, me'u cici ga." Sa qai tukuni vua, "Cici ga." Sa qai cici yani o Aimasi vaka ki na buca ka cici siviti koya na Kusaite. 
<br /><span class="verse" id="24">24 </span>Sa dabe tiko o Tevita ena veimama ni matamata e rua. Sa lako ki dela ni vale na dauyadra ka rai yani â€“ sa raica sara ni dua na tamata sa cici duadua tiko mai. 
<br /><span class="verse" id="25">25 </span>Sa kaci yani na dauyadra ka tukuna vua na tui. Sa tukuna na tui, "Kevaka sa lako duadua tiko mai, sa tiko vua nai tukutuku ena gusuna." Sa totolo sara mai, ka voleka sara. 
<br /><span class="verse" id="26">26 </span>Sa raica tale e dua o nai vakatawa ni sa cici duadua tiko mai, ka tukuna yani vua nai vakatawa ni matamata, "Sa cici duadua tiko yani e dua tale na tamata!" Sa tukuna mai na tui, "Sa tiko talega vua nai tukutuku." 
<br /><span class="verse" id="27">27 </span>Sa vosa mai na i vakatawa, "Nai cicici ni matai ni tamata sa vaka ga nai cicici nei Amasi na luvei Setoki." Sa tukuna mai na tui, "Sa tamata vinaka oqori, ka sa lako vata mai nai tukutuku vinaka." 
<br /><span class="verse" id="28">28 </span>Sa kaci yani o Amasai vua na tui ka tukuna, "Sa vinaka kece!" sa vakacuvara na uluna ki na qele e matana na tui ka tukuna tale, "Me vakalouvinakataki o Jiova na Kalou, o Koya sa soli ira mai na tamata era sa laveta cake na ligadra me valuta na tui!" 
<br /><span class="verse" id="29">29 </span>Sa taro yani tui, "Sa vinaka tiko beka na cauravou o Apisalome? Sa sauma mai o Aimasi, "Ena gauna sa tala mai kina nai talai ni tui o Joape kei au na nomuni tamata, au sa raica e dua na ue levu â€“ au sa sega ga ni kila se cava o ya." 
<br /><span class="verse" id="30">30 </span>Sa tukuna na tui, "Toso ka tucake tu e keri," sa vuki ka tu vakatikitiki. 
<br /><span class="verse" id="31">31 </span>Sa curu mai ena gauna vata o ya na Kusaite, ka sa tukuna mai na kai Kusi oqo, "Sa dua nai tukutuku vinaka, kemuni na turaga na tui! O Jiova sa sauma vei ira na via valuta na tui ena siga oqo." 
<br /><span class="verse" id="32">32 </span>Sa tukuna na tui vua na kai Kusi, "Sa bula tiko beka na cauravou o Apisalome?" Sa sauma mai na Kusaite oqo, "O ira kece na meca ni noqu turaga na tui, kei ira kece sa via vakamavoataki kemuni â€“ me ra vakataki koya na cauravou oqo!" 
<br /><span class="verse" id="33">33 </span>Sa rarawa sara vakalevu na tui, ka sa lako cake ki na tikina tabu ena matamata, ka tagi, ka sa tukuna vakaoqo: "Na luvequ Apisalomeâ€”me'u a mate ga me kemu i sosomi! I Apisalome na luvequ, na luvequ!"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
