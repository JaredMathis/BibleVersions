<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Jiova sa talai Nacani vei Tevita â€“ sa lako mai ka tukuna vua: "E rua na tamata sa tiko ena dua na koro, dua vei rau sa vutuniyau ka dua sa dravudravua. 
<br /><span class="verse" id="2">2 </span>"Sa levu sara na ka sa tu vua na vutuniyau, na manumanu kei na vuata. 
<br /><span class="verse" id="3">3 </span>"Na dravudravua sa sega na ka vua, e dua na lami lailai ga, ea voli mai, ka me mai susugi, sa vakatuburi vata kei na nona vuvale. Sa kania ga na kena ka gunuva ga na mena, ka sa dau davo e serena; sa vaka sara ga e dua na luvena yalewa vei koya. 
<br /><span class="verse" id="4">4 </span>"Sa lako mai e dua vua na tamata vutuniyau, sa bese ni taura mai na nona bai e dua na manumanu me vakarautaka vua sa lako tiko mai; ia, sa taura na nona lami na tamata dravudravua ka vakarautaka vua na nona vulagi." 
<br /><span class="verse" id="5">5 </span>Sa cudru vakalevu sara o Tevita vua na tamata sa cakava na ka oqo â€“ ka sa qai tukuna talega vei Nacani, "Me vaka sa bula o Jiova, na tamata sa cakava na ka oqo sa dodonu me mate! 
<br /><span class="verse" id="6">6 </span>"Me vakasuka tale me vaka-vataki na lami baleta ni sa cakava na ka oqo. Sa sega tale ga vua na yalololoma." 
<br /><span class="verse" id="7">7 </span>Sa qai vosa mai o Nacani vei Tevita, "Sai iko sara ga na tamata o ya! 'Sa tukuna vaka oqo o Jiova na Kalou e Isireli, Au sa lumuti iko mo tui e Isireli, ka vakabulai iko mai na ligai Saula. 
<br /><span class="verse" id="8">8 </span>'Au sa solia vei iko na vale nei nomu turaga kei na watidra na nomu turaga me ra maroroi ka solia vei iko na vuvale i Isireli kei Juta. Kevaka e lailai o ya; Au na solia vakalevu tale vei iko! 
<br /><span class="verse" id="9">9 </span>'Na cava o sa beca kina nai vakaro i Jiova, mo cakava kina na veika ca oqo e matana? O sa vakamatei Uraia na Itaiti ena i seleiwau, ka taura na watina me watimu, ka vakamatei Uraia ena nodra i seleiwau na Amoni. 
<br /><span class="verse" id="10">10 </span>'Mo kila, ni na sega ni yali nai seleiwau mai na nomu vale, baleta ni o sa beci Au, ka taura na wati Uraia na Itaiti me watimu.' 
<br /><span class="verse" id="11">11 </span>"Sa tukuna vakaoqo o Jiova, 'Raica au na vakatubura na kemu meca mai na nomu vale ga; Au na tauri ira na watimu mai matamu, ka soli ira ki vei ira na wekamu, ka era na veimoceri ni sa siga rarama levu tu. 
<br /><span class="verse" id="12">12 </span>'O iko sa cakava vuni na ka oqo, Ia, Au na cakava na ka oqo ena matadra kece na Isireli; ena matanisiga.'" 
<br /><span class="verse" id="13">13 </span>Sa tukuna o Tevita vei Nacani, "Au sai valavala ca vei Jiova." Sa tukuna o Nacani vei Tevita, "O Jiova sa biuta tani na nomu i valavala ca, o na sega talega ni mate. 
<br /><span class="verse" id="14">14 </span>"Ia, baleta na ka o sa cakava, o sa solia kina vei ira na meca i Jiova me ra vosa vakacacataki koya kina, na gone talega sa sucu vei iko ena mate." 
<br /><span class="verse" id="15">15 </span>Sa lako o Nacani ki nona vale.    O Jiova sa samuta na luvei wati Uraia vei Tevita; sa tauvi mate vakaca sara. 
<br /><span class="verse" id="16">16 </span>Sa masuti Jiova o Tevita ena vuku ni gone. Sa lolo o Tevita ka sa davo tiko ena qele ena bogi taucoko. 
<br /><span class="verse" id="17">17 </span>Era sa lako mai na qase ni vale vei Tevita; me ra vakaduri koya cake mai na qele, ia, sa bese ga o koya me tucake se kana vata kei ira. 
<br /><span class="verse" id="18">18 </span>Sa oti e vitu na siga, sa qai mate na gone. Era sa rere na dauveiqaravi me tukuna vei Tevita ni sa mate na gone. Era sa tukuna, "Ni se bula tiko na gone, eda se vosa tiko vua, ia e sega ni dau via rogoci keda. Me da tukuna rawa vakacava vua ni sa mate na gone? De qai cakava e dua na ka!" 
<br /><span class="verse" id="19">19 </span>Ni sa raica o Tevita ni ra sa vosa minimini tiko na nona dauveiqaravi, sa kila o Tevita ni sa mate na gone. Sa tukuna mai o Tevita vei ira na nona tamata, "Sa mate beka na gone?" Era sa sauma mai, "Sa mate o koya." 
<br /><span class="verse" id="20">20 </span>Sa tucake mai na buturara o Tevita, sa sili ka lumuti koya, veisautaka na nona i sulu, sa lako ki na vale i Jiova me lotu. Sa qai lako ki nona vale ga, era sa vakarautaka vua na kakana. Sa kana o Tevita me vaka ni sa gadreva. 
<br /><span class="verse" id="21">21 </span>Era sa tukuna vua na nona dauveiqaravi, "Na cava o sa cakava? O sa lolo ka tagi ni se bula tiko na gone, ia oqo ni sa mate, o sa qai tucake ka kana." 
<br /><span class="verse" id="22">22 </span>Sa vosa mai o Tevita ka vaka: "Ni se bula tiko na gone, au sa lolo ka tagi, ni'u sa tukuna 'O cei e kila se ena loloma beka o Jiova vei au â€“ me bula kina na gone?' 
<br /><span class="verse" id="23">23 </span>"Oqo ni sa mate, na cava me'u lolo tale kina? E rawa beka ni'u kauti koya lesu tale mai? Au na lako vua, ia, ena sega ni lesu tale mai vei au o koya." 
<br /><span class="verse" id="24">24 </span>Sa vakacegui Vaciseva o Tevita, ka lako vua, a rau sa veimoceri. Sa vakasucuma e dua na tagane ka vakayacani koya o Solomoni sa taleitaki Solomoni o Jiova. 
<br /><span class="verse" id="25">25 </span>Sa vakauta o Jiova e dua nai tukutuku ena ligai Nacani na parofita: sa vakayacani kina na gone o Jetitia na kenai balebale na ka taleitaki i Jiova. 
<br /><span class="verse" id="26">26 </span>Sa valuti Raba o Joape, o ira na kai Amoni, ka sa tauri o Raba na koro turaga. 
<br /><span class="verse" id="27">27 </span>Sa vakauta nai tukutuku o Joape vei Tevita ka vaka: "Au sa valuti Raba ka au sa vesuka na wai e gunu tiko mai kina na koro. 
<br /><span class="verse" id="28">28 </span>"Oqo mo vakasoqoni ira kece na tamata sa vo, me kabai na koro ka tauri dei, au qai taura na koro, ka qai vakayacani ga vei au." 
<br /><span class="verse" id="29">29 </span>Sa qai vakasoqoni ira na tamata o Tevita ka lako sobu ki Raba, sa valuta ka taura. 
<br /><span class="verse" id="30">30 </span>Sa taura nai sala ni tui mai na uluna, na kena bibi sa dua na taledi na koula ka sa tu talega kina na veiveivatu talei kecega. Sa vakatokari vei Tevita (uluna). Sa kauta talega mai nai toki ni valu ni koro, ka sa rui levu dina. 
<br /><span class="verse" id="31">31 </span>Era sa kau talega mai na tamata era sa tiko kina me ra mai cakacaka ena buli vatu ena nodra vakayagataka na i varo, na piki kaukamea, nai matau kaukamea. Sa caka na veika oqo vei ira na veikoro nodra na tamata na Amoni. O Tevita kei ira na tamata kecega, era sa lesu tale ki Jerusalemi.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
