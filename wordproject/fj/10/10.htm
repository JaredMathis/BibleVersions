<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 10 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco ni sa qai mate na nodra tui na kai Amoni ka sa veiliutaki o Anuni na luvena. 
<br /><span class="verse" id="2">2 </span>Sa qai vosa mai o Tevita ka vaka: "Au na vakaraitaka na vinaka vei Anuni na luvei Naesi, me vaka ni a vakaraitaka na vinaka vei au o tamana." Sa vakadewataka vei ira na nona tamata o Tevita na nona vakaloloku ena vuku i Naesi. Era sa lako mai na tamata i Tevita ki na nodra vanua na Amoni. 
<br /><span class="verse" id="3">3 </span>O ira na turaga ni tamata e Amoni era sa tukuna vei Anuni na nodra turaga, "O sa kila dina ni sa dokai tamamu o Tevita, ena nona vakauti ira mai na dauveivakacegui vei iko? Sa sega beka ni vakauti ira mai oqo, me ra mai vaqaqara ka vakadidike ka vuaviritaka na vanua?" 
<br /><span class="verse" id="4">4 </span>Sa qai tauri ira na tamata i Tevita o Anuni, ka toroya vakaveimama na kumidra, ka kotiva na tolo ni nodra i sulu e lomadonu e muri, ka vakatalai ira yani. 
<br /><span class="verse" id="5">5 </span>Ni ra sa tukuna vei Tevita oqo, sa talatala o Tevita me ra mai sota mada baleta ni ra sa rui madua vakalevu na i talai. "Mo ni wawa mai Jeriko, me yacova ni sa tubu vinaka na kumimuni ka mo ni qai lesu mai." 
<br /><span class="verse" id="6">6 </span>Ni ra sa kila na Amoni ni ra sa cati ka veivakacudrui vei Tevita, era sa talatala na Amoni me so na veivuke mai vei ira na Siria e Beci-Reapi kei ira na Siria e Soba, e ruasagavulu na udolu na sotia e yavadra; mai vei tui Maeka e dua na udolu na tamata, ka tinikarua na udolu na tamata mai vei Isi-Tobi. 
<br /><span class="verse" id="7">7 </span>Ni sa rogoca oqo o Tevita, sa kacivi Joape kei ira na tamata i valu qaqa. 
<br /><span class="verse" id="8">8 </span>Era sa lako vakavakarau mai na Amoni e nai curucuru ni matamata ka era sa tikoga mai na buca o ira na Siria mai Soba, mai Reapi, mai Isi- Tobi kei Maeka. 
<br /><span class="verse" id="9">9 </span>Ni sa raica o Joape nai valu sa kaukauwa mai vua e liu ka muri talega, sa digitaka e so na tamata qaqa mai vei ira na Isireli me qaravi ira ga na kai Siria. 
<br /><span class="verse" id="10">10 </span>Na kena vo ni tamata sa biuti ira ena ligai Apisai na taci Joape me ra vala ga kei ira na Amoni. 
<br /><span class="verse" id="11">11 </span>Sa tukuna yani, "Kevaka era sa kaukauwa mai na Siria, mo qai vukei au mai, kevaka era sa kaukauwa mai na Amoni vei iko, au na lako mai ka vukei iko. 
<br /><span class="verse" id="12">12 </span>"Mo ni tamata qaqa, ka me da tamata qaqa ni tamata ka na veikoro i Jiova. Me cakava ga o Jiova na veika ga e vinaka vua." 
<br /><span class="verse" id="13">13 </span>O Joape kei ira na tamata era sa tikovata kei koya, era sa toso voleka yani vei ira na Siria. Era sa dro na kai Siria e matana. 
<br /><span class="verse" id="14">14 </span>Ni ra sa raica na Amoni, ni ra sa veidroyaki na kai Siria, era sa dro talega ena matai Apisai, sa lako tani mai o Joape mai vei ira na Amoni, ka lako yani ki Jerusalemi. 
<br /><span class="verse" id="15">15 </span>Ni ra sa raica na kai Siria ni ra sa vakadrukai e matadra na Isireli; era sa vakasoqoni vata. 
<br /><span class="verse" id="16">16 </span>O Adedisa sa talatala yani vei ira na Siria era sa tiko mai na tai kadua ni Uciwai, era sa lako mai e Elami. O Sobaki na i liuliu ni mataivalu nei Adedisa sa lako e matadra. 
<br /><span class="verse" id="17">17 </span>Ni sa tukuni oqo vei Tevita, sa vakasoqoni ira kece na Isireli, era sa takosova na Joritani ka lako mai ki Elami. Era sa tu mai na Siria ka vala kei Tevita. 
<br /><span class="verse" id="18">18 </span>Era sa dro na Siria e matai Isireli; sa vakamatea o Tevita e vitu na drau ena qiqi ni valu, vasagavulu na udolu na vodo ose vei ira na Siria, ka vakamatei Sobaki na nodra i liuliu ni mataivalu e kea. 
<br /><span class="verse" id="19">19 </span>O ira kece na tui era sa vakarorogo tiko vei Adedisa, ni ra sa raica na nona vakadrukai mai vei Isireli. Era sa cakava na vakaveisaututaki vata kei Isireli ka veiqaravi vei Isireli. Era sa rere na Siria na veivuke vei ira na Amoni â€“ ka sa mai oti talega kina vakadua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
