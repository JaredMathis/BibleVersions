<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 17 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
<span class="chapread">17</span>
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 17</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tukuna o Eitofeli vei Apisalome, "Me'u digitaka mada e tinikarua na udolu na tagane, me'u lako ka vakasaqarai Tevita ena bogi oqo. 
<br /><span class="verse" id="2">2 </span>"Au na lako yani vua ni sa malumalumu ka veilecayaki ka au na cakava vua me rere. O ira kece sa tiko vua, era na veidroyaki, ka au na vakamatea ga na tui. 
<br /><span class="verse" id="3">3 </span>"Au na kauti ira lesu mai na tamata kece vei iko. Ni ra sa lesu kece mai na tamata oqo, vaka vo ga na tamata o sa vakasaqara, era na qai tiko vinaka kece na tamata." 
<br /><span class="verse" id="4">4 </span>Na vosa vaka oqo sa vinaka vei Apisalome kei ira kece na qase e Isireli. 
<br /><span class="verse" id="5">5 </span>Sa tukuna o Apisalome, "Me kacivi mai o Usai na Akiti, me da rogoca talega na veika me na tukuna." 
<br /><span class="verse" id="6">6 </span>Ni sa lako mai o Usai vei Apisalome, sa tukuna vua o Apisalome ka vaka: "Sa tukuna vaka oqo o Eitofeli, me da cakava me vaka sa tukuna o koya? Ke sega, tukuna mai me cava tale." 
<br /><span class="verse" id="7">7 </span>Sa tukuna o Usai vei Apisalome, "Nai vakasala e solia o Eitofeli, e sega ni veiraurau ena gauna oqo. 
<br /><span class="verse" id="8">8 </span>Sa tukuna tale o Usai, "Iko sa kilai tamamu kei ira na nona tamata, ni ra sa tamata qaqa ka sa dei tu ena lomadra, me vaka e dua na pera sa butakoci na luvena mai na buca; o tamamu sa tamata ni valu, ena tiko vakatikitiki ga ka sega ni via tiko vata na tamata. 
<br /><span class="verse" id="9">9 </span>"Sa dina ena gauna sara ga oqo, ena tiko o koya ena dua na qara vatu, se ena dua tale na vanua. Ni sa kabai mai na dua na yasana, o ira era na rogoca era na tukuna, 'Sa dua na veivakamatei levu vei ira sa muri Apisalome.' 
<br /><span class="verse" id="10">10 </span>"Kevaka mada ga e dua na tamata qaqa ka yalo vakalaione, ena waicala ga o koya. Ni o ira kece na Isireli era sa kila ni o Tamamu sa tamata qaqa kei ira sa tiko vata kei koya era sa tamata qaqa. 
<br /><span class="verse" id="11">11 </span>"Sa noqu i vakasala oqo, me ra vakasoqoni kece mai na Isireli vei iko, mai Tani ki Perisepa, me vaka na nuku ni matasawa na kedra lewelevu â€“ ka mo lako sara ga o iko ki nai valu. 
<br /><span class="verse" id="12">12 </span>"Eda na lakovi koya yani ena vanua cava ga e tiko kina, eda na tosovi koya yani me vaka sa lutu na tegu ena vanua. Me vaka vei koya kei ira sa tiko vata kei koya, ena sega ni vo e dua me vaka ga e dua. 
<br /><span class="verse" id="13">13 </span>"Kevaka sa dro ki na dua na koro, me na qai kauta mai na dali na Isireli ki na koro o ya, ka me qai lau dre ki na uciwai na lalaga ni koro, me yacova ni sa sega ni tucake tu e dua na vatu." 
<br /><span class="verse" id="14">14 </span>O Apisalome kei ira kece na Isireli era sa tukuna, "Nai vakasala nei Usai sa vinaka cake mai nai vakasala nei Eitofeli." Ni sa lewa na Kalou me vakadrukai nai vakasala nei Eitofeli, ka sa vinakata talega na Kalou me sotava na leqa o Apisalome. O Usaia Sa Vakasalataki Tevita Me Dro 
<br /><span class="verse" id="15">15 </span>Sa tukuna o Usai vei Setoki kei Avaiata na bete, "Sa vakasalataki Apisalome vaka oqo o Eitofeli kei ira na qase e Isireli, sa vaka talega oqo na noqu i vakasala. 
<br /><span class="verse" id="16">16 </span>"Me tukuni vakatotolo oqo vei Tevita, 'Me kua ni moce ena bogi oqo mai na buca de ra qai tilomi kece na tui kei ira kece sa tiko vata kei koya.'" 
<br /><span class="verse" id="17">17 </span>O Jonacani kei Aimasi e rau sa tiko mai Eni- Rokeli, ni rau sa sega ni vinakata me rau laurai ni rau sa lako mai kina koro; e dua na vada sa dau lako mai ka tukuna vei rau nai tukutuku me tukuni vei Tevita na tui. 
<br /><span class="verse" id="18">18 </span>Ia, sa dua na tamata sa raici rau ka tukuna vei Apisalome, Ia, e rau sa lako yani vakatotolo. Ka lako mai ki na nona vale e dua na tamata e Baurimi, sa tiko talega na nona toevu ni wai ena buturara ka rau sa lako sobu kina. 
<br /><span class="verse" id="19">19 </span>Sa dua na yalewa sa ubia na gusu ni toevu oqo ka kaburaka tu e cake na sore ni sila ka sa sega ni kilai. 
<br /><span class="verse" id="20">20 </span>Ni ra sa lako mai na tamata i Apisalome ki na vale ni yalewa oqo ka taroga, "E vei o Aimasi kei Jonacani?" Sa tukuna na yalewa, "E rau sa lako sobu ki nai vurevure ni wai." Ni ra sa vakasaqaqara ka sega ni kunei rau, era sa lesu tale ki Jerusalemi. 
<br /><span class="verse" id="21">21 </span>Ni ra sa lesu yani, e rau sa lako cake mai na toevu ka lako ka tukuna vei Tevita, "Mo tucake ka takosova na wai vakatotolo, ni sa solia tiko nai vakasala o Eitofeli me baleti iko." 
<br /><span class="verse" id="22">22 </span>O Tevita kei ira kece na tamata sa tiko vua era sa takosova na Joritani. Ni sa rarama mai na mataka era sa takosova kece na Joritani. 
<br /><span class="verse" id="23">23 </span>Ni sa raica o Eitofeli ni sa sega ni vakamuri na nona i vakasala, sa vakarautaka na nona asa, sa vodoka ka lako ki nona vale ki na nona koro. Sa tuvana vinaka na nona vale, ka kunati koya vakai koya ka mate; sa la'ki buluti sara vata kei ira na qase. 
<br /><span class="verse" id="24">24 </span>O Tevita sa lako ki Maenaimi. O Apisalome sa lako ki na Joritani ka takoso, o koya kei ira kece na Isireli. 
<br /><span class="verse" id="25">25 </span>O Apisalome, sa vakaduri Amasa me liuliu ni mataivalu ka sega ni o Joape. O Amasa oqo, sa luvena e dua na tamata na yacana o Jicara e dua na Isireli o koya oqo sa moceri Avikali oti na luvei Nasa na taci Seruwaia na tinai Joape. 
<br /><span class="verse" id="26">26 </span>O Isireli kei Apisalome era sa mai tiko ena vanua o Kiliati. 
<br /><span class="verse" id="27">27 </span>Ni sa lako mai Maenaimi o Tevita, o Sobi na luve i Nasa mai Rapa (era kai Amoni), o Makiri na luvei Amieli mai Lo-Debara kei Basilai na kai Kiliati mai Rogelemi, 
<br /><span class="verse" id="28">28 </span>Era sa kau davodavo mai, na beseni na veleti, na witi na sila na vuata kei na bini, kei na veika eso e dau laukana, 
<br /><span class="verse" id="29">29 </span>"Na oni, na lewe ni manumanu, na Jisi vei Tevita kei ira na tamata sa tiko vata kei koya me ra kania. Ni ra sa tukuna, era sa malumalumu ka via kana ka via gunu ena vanua liwa."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
