<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O Joape na luvei Seruia sa nanuma ni sa rui kauwai vakalevu na yalo i Tevita na tui vei Apisalome. 
<br /><span class="verse" id="2">2 </span>Sa talatala vei Tekoa, ka sa kau mai vua e dua na yalewa vuku ka tukuna vua, "Mo vuki me vaka e dua sa vakaloloku tiko, daramaka na kena i sulu, kua ni lumuta e dua nai lumu, na nomu i vukivuki me vaka e dua sa vakalolokutaka tiko e dua na mate sa dede sara. 
<br /><span class="verse" id="3">3 </span>"Lako vua na tui ka vosa vaka oqo vua,"sa bulia sara vua o Joape na vosa me vosataka. 
<br /><span class="verse" id="4">4 </span>Ni sa vosa na yalewa vua na tui, sa lutu sobu ki na qele ka vakamatematei koya ka kaci yani, "Veivuke kemuni na tui!" 
<br /><span class="verse" id="5">5 </span>Sa tukuna mai na tui vei koya, "Na cava o leqa kina?" mo ni kila "Oi au na yada sa mate oti o na watiqu. 
<br /><span class="verse" id="6">6 </span>"Oqo na nomuni vada sa rua tiko na luvena, e rau sa veivala mai na were, ka sa sega e dua me tarovi rau, e dua sa samuta e dua, ka vakamatei koya. 
<br /><span class="verse" id="7">7 </span>"Oqo na vuvale kece sa to me veivala kei na nomuni vada ni ra sa tukuna, 'Soli koya mai sa vakamatea na tacina me keimami vakamatea talega, ena vuku i tacina sa mate; me keimami vakamatei koya sa na nona nai tutu me vakawabokotaki kina na kawa sa vo.' Me kua ni rogo tale kina na yacana ena delai vuravura." 
<br /><span class="verse" id="8">8 </span>Sa tukuna na tui vua na yalewa, "Mo lako ki nomu vale ka au na solia nai vakaro ena vukumu." 
<br /><span class="verse" id="9">9 </span>Na yalewa mai Tekoa oqo, sa tukuna vua na tui, "Na noqu turaga na tui, laiva na caka cala oqo me noqu ga kei na vale nei tamaqu, na tui kei na nona i tikotiko vakaturaga me galala kina." 
<br /><span class="verse" id="10">10 </span>Sa tukuna vei koya na tui, "O koya ga sa tukuna vei iko e dua na ka, kauti koya mai vei au, me kua tale ni tarai iko vakadua." 
<br /><span class="verse" id="11">11 </span>Sa qai tukuna tale mai na yalewa, "Au kerea na tui me nanumi Jiova na Kalou, ka me kua ni vakatara na veisausaumitaki ni dra me veivakarusai tale, de ra qai vakarusa na luvequ tagane." Sa tukuna mai na tui, "Me vaka sa bula o Jiova, ena sega ni lutu ki na qele e dua na drau ni uludratou na luvemu." 
<br /><span class="verse" id="12">12 </span>Sa vosa mai na yalewa ka vaka: "Au kerea, me vosa tale mada vakadua na nomuni vada vua na noqu turaga na tui." Sauma mai na tui ka vaka: "Vosa ga mai." 
<br /><span class="verse" id="13">13 </span>Sa qai vosa tale na yalewa: "Na cava o ni sa bucina kina vakaoqo vei ira na tamata ni Kalou? Ni sa vosa vaka oqo na tui vua sa beitaki ena yalona, ena ka oqo sa sega ni kauti koya mai kina ki vale o koya sa beitaki. 
<br /><span class="verse" id="14">14 </span>"Ni na mate vaka i dina, me vaka na wai sa turu ki na qele, ka sega ni rawa ni kumuni tale mai. Ia, na Kalou sa sega ni kauta tani na bula; sa tiko ga na Nona sala ni o ira sa biu tani, era sa sega ni kautani vakadua. 
<br /><span class="verse" id="15">15 </span>"Oqo, au sa lako mai kina me tukuna vua na tui na ka oqo, ni ra sa cakava na tamata me'u rere, ka sa tukuna kina na Nomuni vada 'Ni na sega ni vosa vua na tui. Oqo beka ena vakayacora kina na tui na veika sa gadreva na nomuni vadadauveiqaravi. 
<br /><span class="verse" id="16">16 </span>'Na tui ena rogoca ka sereka na nona vada mai na ligadra na tamata ena via vakarusai au kei ira na luvequ mai na veivakarautaki ni Kalou.' 
<br /><span class="verse" id="17">17 </span>"Sa tukuna na nomuni vada, 'Na nona vosa na noqu turaga na tui sa veivakacegui; me vaka na agilosi ni Kalou, sa vaka kina na noqu turaga na tui ena nona kila vinaka na vinaka kei na ca. Me tiko vata kei kemuni na Kalou o Jiova.'" 
<br /><span class="verse" id="18">18 </span>Sa sauma mai na tui ka tukuna vua na yalewa. "Au kerea, mo kua ni vunitaka vei au e dua na ka au na taroga vei iko." Sa tukuna mai na yalewa, "Me vosa ga mai na noqu turaga na tui." 
<br /><span class="verse" id="19">19 </span>Sa tukuna yani na tui, "Sa tiko beka kei iko na ligai Joape ena ka kece oqo?" Sa sauma yani na yalewa, "Me vaka o ni sa bula na noqu turaga na tui, sa sega tale ni dua e rawa ni vuki ki nai matau se ki nai mawi mai na vei ka sa tukuna na noqu turaga na tui. Ni sai Joape sa vakaroti au, ka sa biuta kece na vosa oqo ki na gusuna na nomuni vada. 
<br /><span class="verse" id="20">20 </span>"Me kauti tiko mai na veisau oqo, na nomuni tamata o Joape sa cakava tiko na ka oqo. Ia na noqu turaga sa vuku cake me vaka na vuku ni agilosi ni Kalou, me kila kina na ka sa caka tiko e vuravura." 
<br /><span class="verse" id="21">21 </span>Sa tukuna na tui vei Joape, "Sa vinaka, au sa vakatara na ka oqo. Lako ka kauta lesu mai na cauravou o Apisalome." 
<br /><span class="verse" id="22">22 </span>Sa lutu ki na qele o Joape ka sa cuva vakatoboicu tu, ka vakavinavinakataka na tui, ka tukuna, "Ena siga oqo, au sa kila ni'u sa kune loloma e matamuni na noqu turaga na tui, ni sa vakadonuya na tui na kerekere ni nona tamata." 
<br /><span class="verse" id="23">23 </span>Sa tucake o Joape ka lako ki Kesuri ka kauti Apisalome mai ki Jerusalemi. 
<br /><span class="verse" id="24">24 </span>Sa tukuna na tui, "Me lesutale o koya ki na nona vale, me kua ni vakatarai me raica na mataqu." Sa lesu tale o Apisalome ki nona vale â€“ sa sega ni raica na matana na tui. 
<br /><span class="verse" id="25">25 </span>Sa sega ni dua e Isireli sa raici cake me vakataki Apisalome ni sa rui tamata rairai vinaka. Mai na qeteqete ni yavana ki na boto ni uluna, sa sega na ka me vakamelei kina. 
<br /><span class="verse" id="26">26 </span>Ni sa dau koti na uluna O ena veiyabaki, sa dau koti ga ni sa rui dauvakabibitaki koya na uluna. Na bibi ni ulunaO e sa dau kotivi e tolu na paudi bibi me vaka nai vakatagedegede ni vakaraubibi ni tui. 
<br /><span class="verse" id="27">27 </span>Sa sucu vei Apisalome e tolu na gone tagane kei na dua na yalewa, sa vakayacani me o Tema. Sa goneyalewa rairai vinaka sara. 
<br /><span class="verse" id="28">28 </span>Sa tiko e Jerusalemi o Apisalome me rua na yabaki ka sega ni raica na tui. 
<br /><span class="verse" id="29">29 </span>Sa talatala o Apisalome vei Joape me lako vua na tui, sa sega ni via lako mai o Joape. 
<br /><span class="verse" id="30">30 </span>Sa tukuna vei ira na nona tamata, "Raica sa tiko na teitei nei Joape volekata na noqu, ka sa tiko kina sila kamikamica. Dou lako ka vakama." A ra sa lako na tamata i Apisalome ka vakama. 
<br /><span class="verse" id="31">31 </span>Sa tucake o Joape ka lako mai ki vei Apisalome ka taroga, "Na cava era sa vakama kina na noqu veisila kamikamica na nomu tamata?" 
<br /><span class="verse" id="32">32 </span>Sa sauma o Apisalome vei Joape ka vaka: "Au sa talatala yani, 'Mo lako mai, me'u talai iko vua na tui mo taroga, "Na cava au sa lako tani kina mai Kesuri? E vinaka cake me'u tiko ga mai kea."' O koya oqo me'u raica kina na tui; kevaka sa dua na cala vei au, me vakamatei au." 
<br /><span class="verse" id="33">33 </span>Sa lako o Joape vua na tui ka tukuna vua. Ni sa kacivi o Apisalome vua na tui, sa lako mai ka cuva e matana na tui. Sa reguci Apisalome na tui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
