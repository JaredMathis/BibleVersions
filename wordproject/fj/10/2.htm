<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 2 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa yaco me vakatataro vei Jiova o Tevita ka vaka, "Me'u lako cake beka ki na dua na koro e Juta?" Sa tukuna vua o Jiova, "Lako cake." Sa taroga o Tevita, "Me'u lako cake i vei?" Sa saumi mai, "I Epironi." 
<br /><span class="verse" id="2">2 </span>Sa lako cake ki kea o Tevita kei rau talega na watina o Ainoami na Jeserieli kei Avikali na wati Nepali mai Kameli. 
<br /><span class="verse" id="3">3 </span>O Tevita sa kauti ira cake na tamata era sa tiko vata kei koya, na tamata vakayadua kei na nodra vuvale. Era sa tiko ena veikoro mai Epironi. 
<br /><span class="verse" id="4">4 </span>Era sa qai lako mai na tamata mai Juta, era sa lumuti Tevita me tui ena yavusa o Juta. Era sa tukuna vei Tevita ka vaka, "O ira na tamata oqo mai Jabesi-Kiliati, era sa buluti Saula." 
<br /><span class="verse" id="5">5 </span>Sa vakauta o Tevita nai tukutuku ki Jabesi Kiliati ka vaka, "Sa vakalouvinakataki kemuni o Jiova ni kemuni sa vakaraitaka na ka vinaka oqo ki na nomuni turaga o Saula, ni kemuni sa buluti koya. 
<br /><span class="verse" id="6">6 </span>"Oqo me vakaraitaka vei kemuni o Jiova na yalovinaka kei na yalodina. Au na sauma talega vei kemuni na yalovinaka oqo ena vuku ni ka o ni sa cakava. 
<br /><span class="verse" id="7">7 </span>"Me vakaukauwataki na ligamuni, mo ni tamata qaqa; ni sa mate o Saula, ka era sa lumuti Tevita talega na yavusa o Juta me nodra tui." 
<br /><span class="verse" id="8">8 </span>O Epana na luvei Neri, nai liuliu ni mataivalu nei Saula sa tauri Isiposeci na luvei Saula ka kauti koya mai ki Maanaimi; 
<br /><span class="verse" id="9">9 </span>Ka buli koya me tui e Kiliati vei ira na Asuraiti, vei ira na Jeserieli, vei ira na Ifereimi, vei ira na Penijamini, vei ira na Isireli taucoko. 
<br /><span class="verse" id="10">10 </span>Sa yabaki vasagavulu o Isiposeci na luvei Saula ni tekivu na nona tui e Isireli. Sa veiliutaki me rua ga na yabaki. Na vale ga i Juta sa muri Tevita. 
<br /><span class="verse" id="11">11 </span>Ena gauna sa tui tiko kina e Epironi o Tevita ena nodra yavusa na Juta, sa vitu na yabaki ka ono na vula. 
<br /><span class="verse" id="12">12 </span>O Epana na luvei Neri na tamata i Isiposeci na luvei Saula sa lako mai Maanaimi ki Kipioni. 
<br /><span class="verse" id="13">13 </span>O Joape na luvei Seruia kei na dauveiqaravi i Tevita â€“ sa lako yani me sotavi Epana ena mata ni wai mai Kipioni. Era sa yadua na tai ni wai e Kipioni. 
<br /><span class="verse" id="14">14 </span>Sa tukuna mai o Epana vei Joape, "Me ra tucake na cauravou ka veisisivi ena matadaru." Sa sauma mai o Joape, "Me ra sa tucake." 
<br /><span class="verse" id="15">15 </span>Era sa tucake ka lako yani yatinikarua mai vei Penijamini nai to nei Isiposeci kei na tinikarua nai to nei Tevita. 
<br /><span class="verse" id="16">16 </span>Era sa veitauri ka veisua ena i seleiwau. Era sa lutu vata kece ga. Sa vakatokai na yaca ni vanua o ya me "Vanua ni Seleiwau Gata, ena rawa o Kipioni. 
<br /><span class="verse" id="17">17 </span>Sa dua nai valu kaukauwa ena siga o ya, era sa vakadrukai nai to nei Epana kei Isireli mai vei ira na Juta na tamata i Tevita. 
<br /><span class="verse" id="18">18 </span>O iratou na luvei Seruia tolutolu e ratou sa tiko e kea, o Joape kei Apisai kei Aseli. O Aseli sa tamata totolo sara me vaka na me kila. 
<br /><span class="verse" id="19">19 </span>Sa cicivi Epana o Aseli, sa sega tale ni gole ki nai matau se ki nai mawi ena nona cicivi Epana. 
<br /><span class="verse" id="20">20 </span>Sa vuki mai o Epana ka taroga, "O iko beka o Aseli?" sa sauma yani, "Sai au oqo." 
<br /><span class="verse" id="21">21 </span>Sa tukuna mai o Epana, "Vuki ki na yasamu i matau se ki nai mawi e dua na nomu cauravou ka taura na nona i yaragi me nomu." Sa sega ni via kauwaitaka o ya o Aseli. 
<br /><span class="verse" id="22">22 </span>Sa tukuna tale yani o Epana, "Mo gole tani mai na nomu muri au tiko, na cava me'u samuti iko kina ki na qele? Me'u na sotavi Joape na tacimu vakacava?" 
<br /><span class="verse" id="23">23 </span>Sa sega tikoga ni via gole tani o Aseli. Sa suaki koya o Epana ena nona moto ka sa basika ki dakuna; sa lutu ki ra ka sa mate sara. Sa yaco, vei ira kece sa lako mai ki na vanua sa mate kina o Aseli, sa tu vakadua mada. 
<br /><span class="verse" id="24">24 </span>O Joape kei Apisai e rau sa cicivi muri Epana talega. Sa dromu tiko na matanisiga ni rau sa yaco yani ki na delana o Ama, sa tiko e liu vei Kia ena sala ki na Vanua Liwa kei Kipioni. 
<br /><span class="verse" id="25">25 </span>O ira na luvei Penijami era sa tu kece e dakui Epana. Era sa dua nai to ka tucake tu ena delana. 
<br /><span class="verse" id="26">26 </span>Sa kacivi Joape yani o Epana, "Me sa kana tikoga nai seleiwau me sega ni mudu? O sa kila ni na gaga ni sa oti na siga? Me cava soti na kena dede mo na qai tukuna kina me sa rauta na nomuni cici muri ira tiko na tacimuni?" 
<br /><span class="verse" id="27">27 </span>Sa tukuna o Joape, "Me vaka sa bula na Kalou, o sa vosa dina, ena mataka era na tuvakadua kece na tamata mai na nodra cici muri ira na tacidra." 
<br /><span class="verse" id="28">28 </span>Sa uvuca na davui o Joape, ka era sa tuvakadua na tamata mai na nodra cici muri ira tiko na Isireli, ka sa oti vakadua nai valu. 
<br /><span class="verse" id="29">29 </span>O Epana kei ira na nona, era sa lako ena bogi taucoko ena buca ka takosova na Joritani ka lako curumi Bitiro ka yaco yani ki Maanaimi. 
<br /><span class="verse" id="30">30 </span>Sa lesu yani o Joape mai na nona cici muri Epana. Ni sa soqoni ira kece mai na tamata, era sa yali yani e tinikaciwa na tamata i Tevita kei Aseli. 
<br /><span class="verse" id="31">31 </span>O ira na tamata nei Tevita era sa samuta mate e tolu na drau onosagavulu na Penijamini, na tamata nei Epana. 
<br /><span class="verse" id="32">32 </span>Era sa tauri Aseli ka buluti koya e nai bulubulu nei tamana e Peceliema. O Joape kei ira na nona tamata era sa lako ena bogi taucoko, ka era sa yaco yani ki Epironi ni sa kida na mataka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
