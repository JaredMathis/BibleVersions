<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa tukuni vei Joape, "Raica sa tagi ka vakaloloku tiko na tui ena vuku i Apisalome." 
<br /><span class="verse" id="2">2 </span>Na qaqa ena siga o ya sa vuki me siga ni vakaloloku vei ira na tamata. Ni ra sa rogoca na tamata ni sa tukuni ena siga o ya, "Sa rarawa na tui ena vuku i na luvena." 
<br /><span class="verse" id="3">3 </span>Era sa curu lo yani na tamata ki na koro, ni ra sa madua talega ena nodra drotaka nai valu. 
<br /><span class="verse" id="4">4 </span>Sa ubia na matana na tui ka tagi vakadomoi levu, "Na luvequ Apisalome! i Apisalome, na luvequ, na luvequ!" 
<br /><span class="verse" id="5">5 </span>Sa lako mai ki vale vua na tui o Joape ka tukuna, "E na siga oqo o sa vakayalolailaitaki ira kina na tamata, o ira sa vakabulai iko, vakabulai ira na luvemu tagane, luvemu yalewa, na nodra bula na watimu lelevu kei na watimu lalai, 
<br /><span class="verse" id="6">6 </span>"O ya, o sa lomana kina na kemu meca ka cati ira kina na nomu i tokani. Ena siga oqo, o sa vakaraitaka kina, ni o sa sega ni doka na turaga se na bobula; ni siga oqo au sa kila, kevaka ea bula o Apisalome, keimami sa mate kece oqo e daidai, o ya ena qai vinaka vei iko. 
<br /><span class="verse" id="7">7 </span>"Mo tucake ka lako yani ka vosataka na veivakacegui vei ira na tamata. Au sa cavuta oqo ena yaca i Jiova, kevaka o na sega ni lako yani, ena sega ni dua e tiko vata kei iko ena bogi oqo. O ya ena ca sara vei iko mai na veika caca kece sa tarai iko oti mai na nomu cauravou me yacova mai oqo." 
<br /><span class="verse" id="8">8 </span>Sa tucake na tui ka la'ki dabe tiko ena matamata. Sa tukuni yani vei ira na tamata, "Na tui sa dabe tiko mai na matamata." Era sa lako mai na tamata kecega ena mata ni tui. Ni ra sa dui dro kecega na Isireli. 
<br /><span class="verse" id="9">9 </span>O ira na tamata kecega mai na veiyavusa kecega e Isireli era sa tukuna, "Na tui sa vakabulai keda mai na ligadra na meca, sa vakabulai keda mai na ligadra na Filisitia. Oqo, e sa dro mai na vanua ena vuku i Apisalome. 
<br /><span class="verse" id="10">10 </span>"O Apisalome, o koya eda lumuta vei keda, sa mate ena i valu. Oqo, na cava o ni sega ni via tukuna tiko kina na kena kau lesu mai na tui?" 
<br /><span class="verse" id="11">11 </span>Sa talatala na Tui o Tevita vei Setoki kei Avaiata na bete ka vaka: "Drau vosa vei ira na qase e Juata ka tukuna, 'Na cava e bera kina na nomuni kauta lesu mai na tui ki nona vale, sa lako mai na nodra vosa kece na Isireli ki vua na tui, ki na nona vale sara ga? 
<br /><span class="verse" id="12">12 </span>'O ni sa taciqu, e da sa sui vata ka lewe vata, Na cava o ni sai otioti kina ni tamata mo ni kauta lesu mai kina na tui?' 
<br /><span class="verse" id="13">13 </span>"Tukuna vei Amasa, 'Daru sa sega beka ni sui vata ka lewe vata? Me cakava vei au na Kalou ka vakalevu kevaka o sa sega ni liuliu ni mataivalu e mataqu tikotikoga mei sosomi kei Joape.'" 
<br /><span class="verse" id="14">14 </span>Sa vesuka na yalodra kecega e Juta, me vaka na yalona e dua ga na tamata, ka era sa vakauta kina nai tukutuku oqo vua na tui: "Mo lesu mai, o iko kei ira kece na nomu tamata!" 
<br /><span class="verse" id="15">15 </span>Sa lesu mai na tui ka lako mai ki na Joritani. Era sa lako mai na Juta e Kilikali me ra lako yani ka sotava na tui, ka kauti koya takoso mai na Joritani. 
<br /><span class="verse" id="16">16 </span>O Simei na luvei Qera na Penijamini mai Baurimi sa lako vakatotolo mai kei ir a na Juta me mai sotavi Tevita na Tui. 
<br /><span class="verse" id="17">17 </span>Sa tiko vata kei koya e dua na udolu na Penijamini kei Sipa na dauveiqaravi ena vale nei Saula kei ira na lewe tinikalima na luvena tagane kei ira na ruasagavulu na dauveiqaravi. Era sa takosova yani na Joritani e matana na tui. 
<br /><span class="verse" id="18">18 </span>Sa lako ki tai kadua na waqa me la'ki vakavodoka mai na tui kei na nona vuvale, ka me cakava kina na veika e vinakata.    Sa cuva ena mata ni tui o Simei na luvei Qera ni sa takosova na Joritani. 
<br /><span class="verse" id="19">19 </span>Sa tukuna vua na tui, "Me kua ni cakava vei au na noqu turaga e dua na ka ca, se me nanuma tale na cala ni nomuni tamata ena siga sa biuti Jerusalemi kina na tui na noqu turaga, ka me kua tale ni kauta ki yalona. 
<br /><span class="verse" id="20">20 </span>"Oi au na nomuni tamata, au sa kila ni'u sa i valavala ca. Sai au oqo nai matai mai na vuvale kece i Joseva ena siga oqo â€“ me lako mai ka sota kei na tui na noqu turaga." 
<br /><span class="verse" id="21">21 </span>O Apisai na luvei Seruia sa tukuna, "E sega beka ni dodonu me vakamatei o Simei ena vuku ni ka oqo, baleta ni rukaka na i lumuti i Jiova." 
<br /><span class="verse" id="22">22 </span>Sa tukuna mai o Tevita, "Na cava me'u cakava vei iko na luvei Seruia, mo yaco kina mo meca vei au ena siga oqo? me vakamatei e dua e Isireli ena siga oqo? Ni'u sa sega ni kila ni'u sa tui e Isireli e daidai?" 
<br /><span class="verse" id="23">23 </span>Oqo sa tukuna kina na tui vei Simei, "O na sega ni mate." Sa yalayala vua, na tui. 
<br /><span class="verse" id="24">24 </span>Sa lako sobu mai o Mefiposeci me rau mai sota kei na tui. Sa sega ni kauwaitaka na duka ni yavana, se me kotiva na nona sominiwai, se me savata na nona i sulu, mai na siga sa lako kina na tui ka yacova na nona lesu tale mai ena vakacegu. 
<br /><span class="verse" id="25">25 </span>Sa qai yaco, ni sa lako mai ki Jerusalemi me sota kei na tui â€“ sa tukuna vua, na tui, "Na cava o sega ni via lako kina vata kei au, Mefiposeci?" 
<br /><span class="verse" id="26">26 </span>Sa sauma mai, "Noqu turaga na tui, era sa vakaisini au na noqu tamata. Ni ra sa tukuna na nomuni tamata, 'Au na vakarautaka e dua na asa vei au ga, me'u vodo kina ka lako vua na tui.' Ni sa malumalumu na nomuni tamata. 
<br /><span class="verse" id="27">27 </span>"Sa lasutaka ka vakacacana na nomuni tamata vua na tui, ia na noqu turaga na tui sa vaka na Agilosi ni Kalou. O koya oqo mo ni cakava ga na ka sa vinaka e matamuni. 
<br /><span class="verse" id="28">28 </span>"Ni o ira kece na tamata ena vale nei tamaqu era sa mate kece tu ena mata ni noqu turaga na tui. Io, o sa vakatara vei ira na nomu tamata me ra kana mai na nomu teveli. Na dodonu cava ese tu vei au me'u tagica tale kina na tui?" 
<br /><span class="verse" id="29">29 </span>Sa tukuna vua na tui, "Na cava o se tukuna tikoga kina na ka oqori? Au sa tukuna, 'O iko kei Siba drau sa wasea na vanua.'" 
<br /><span class="verse" id="30">30 </span>Sa qai sauma o Mefiposeci vua na tui, "Raica, laivi koya me taura kece, me vaka ni sa lesu tale mai na noqu turaga na tui ki na nona vale." 
<br /><span class="verse" id="31">31 </span>O Basilai na kai Kiliati sa lako sobu mai Roqelimi ka takosova na Joritani vata kei na tui, me yadravi yani vaka ki na Joritani. 
<br /><span class="verse" id="32">32 </span>Sa tamata matua sara o Basilai ka sa yabaki walusagavulu. Sa vakarautaka vei Tevita na tui na veika kece e gadrevi ena nona tiko mai Maenaimi, ni sa tamata vutuniyau. 
<br /><span class="verse" id="33">33 </span>Sa tukuna na tui vei Basilai, "Mo lako vata mai kei au, ni'u na vakarautaka vei iko na veika kece, ena nomu tiko e Jerusalemi." 
<br /><span class="verse" id="34">34 </span>Sa sauma o Basilai vua na tui, "Sa vo tiko e vica na noqu gauna ni bula me'u lako cake vata kina kei na tui ki Jerusalemi? 
<br /><span class="verse" id="35">35 </span>"Au sa yabaki walusagavulu e daidai, e rawa beka ni'u se kila tiko na vinaka kei na ca? E rawa beka vua na nomuni tamata me tovolea ka kila na ka au kania kei na ka au gunuva? E rawa beka ni'u rogoca tale na domo ni nodra lagalaga sere na tagane kei na yalewa? Na cava beka me veivakabibitaki tale kina na nomuni tamata vua na noqu turaga na tui? 
<br /><span class="verse" id="36">36 </span>"Na nomuni tamata e na lakova vakalailai ga na Joritani vata kei na tui. Na cava me saumi au kina vaka oqo na tui? 
<br /><span class="verse" id="37">37 </span>"Au kerea, mo ni vakasuka lesu na nomuni tamata, me'u la'ki mate ga e noqu koro, ka buluti ena i bulubulu nei tamaqu kei tinaqu. Ia, oqo na noqu tamata o Jimaema; me takoso o koya vata kei na noqu turaga na tui, mo ni cakava vua na ka ga e vinaka vei kemuni." 
<br /><span class="verse" id="38">38 </span>Sa sauma na tui, "Jimaema sa na takoso vata kei au, au na cakava ga vua na ka e vinaka vei iko. Na veika o na vinakata mai vei au, ena caka yani vei iko." 
<br /><span class="verse" id="39">39 </span>Era sa qai takoso kece na tamata. Ni sa takoso oti na tui, sa qai reguci Basilai na tui ka vakalouvinakataki koya, ka sa lesu tale ki na nona vanua. 
<br /><span class="verse" id="40">40 </span>Sa lako yani ki Kilikali na tui ka sa lako vata kei koya o Jimaema. Era sa muria yani na tui na Juta kecega, kei na veimama ni Isireli. 
<br /><span class="verse" id="41">41 </span>Era sa qai lako mai vua na tui o ira kece na tagane e Isireli ka tukuna vua na tui, "Na cava era sa butakoci iko kina na taci keimami na Juta, ka kauta mai na tui kei na nona vuvale kei ira kece na tamata i Tevita ka takosova na Joritani?" 
<br /><span class="verse" id="42">42 </span>O ira kece na Juta era sa sauma vei ira na Isireli, "Baleta ni sa wekai keimami voleka na tui, Na cava o ni sa cudru kina ena tikina oqo? Keimami sa kania beka na nona i votavota na tui? Se e sa solia beka vei keimami e dua nai solisoli?" 
<br /><span class="verse" id="43">43 </span>Era sa sauma yani na Isireli vei ira na Juta ka vaka: "Sa neimami e tini nai votavota vua na tui; sa levu kina na neimami dodonu vei Tevita mai vei kemuni. Na cava o ni sa sega kina ni nanumi keimami O e sega beka ni keimami a tukuna nai matai ni vakasala me kau lesu mai na tui?" Ia, sa gata cake na nodra vosa na Juta, mai na nodra vosa na Isireli.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
