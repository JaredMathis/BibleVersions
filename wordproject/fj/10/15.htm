<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 15 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa oti oqo, sa vakarautaka vei koya o Apisalome eso na qiqi ni valu kei na ose, kei na limasagavulu na tamata me cici tiko e matana. 
<br /><span class="verse" id="2">2 </span>Sa dau yadra vakamataka o Apisalome me tu volekata na matamata. O koya vakayadua ga sa lewai tiko, sa dau lako mai vua na tui me tau na lewa. Sa dau kacivi ira o Apisalome ka taroga, "Se era sa lako mai vei?" Sa qai dau saumi vua, "Na nomuni tamata sa lako mai na yavusa o ya kei na yavusa o ya e Isireli." 
<br /><span class="verse" id="3">3 </span>Sa qai dau tukuna o Apisalome, "Raica na nomu beitaki â€“ o sa sega ni cala kina, o sa vinaka. Sa sega ni dua na nona i vukevuke na tui me rogoci iko." 
<br /><span class="verse" id="4">4 </span>Sa dau tukuna talega o Apisalome, "Io, me'u sa turaga mada ga ni lewa ena vanua, o ira kece ga sa veibeitaki kei ira sa beitaki me ra lako mai vei au, au na solia vei ira na lewa dodonu." 
<br /><span class="verse" id="5">5 </span>Sa qai yaco, ni sa lako mai e dua vua, e dau dodoka yani na ligana ka tauri koya ka reguca. 
<br /><span class="verse" id="6">6 </span>Sa dau cakava vaka oqo o Apisalome vei ira kece na Isireli sa dau lako mai vua na tui me lewai. Sa qai dau vesuka na yalodra na tamata e Isireli. 
<br /><span class="verse" id="7">7 </span>Ni sa oti e vasagavulu na yabaki, sa tukuna o Apisalome vua na tui, "Au kerea me'u lako mada i Epironi me'u cakava mada na yalayala au a yalayala kina vei Jiova. 
<br /><span class="verse" id="8">8 </span>"Au sa cakava e dua na yalayala ni'u a tiko mai Kesuri e Siria ka tukuna ka vaka: 'Kevaka sa kauti Au lesu ki Jerusalemi, au na qaravi Jiova ga.'" 
<br /><span class="verse" id="9">9 </span>Sa tukuna vua na tui, "Lako ena vakacegu" sa tucake ka lako ki Epironi. 
<br /><span class="verse" id="10">10 </span>Sa vakauta na yamata vuni e Isireli taucoko ka tukuna, "Ena gauna ga o ni sa rogoca kina na davui, 'Mo ni qai tukuna, sa veiliutaki o Apisalome e Epironi!'" 
<br /><span class="verse" id="11">11 </span>Sa lako vata kei Apisalome e rua na drau na tamata mai Jerusalemi, era sa lako yani ena lecaika, ni ra sa sega ni kila na veika sa nakiti oti tu. 
<br /><span class="verse" id="12">12 </span>Sa talatala o Apisalome vei Eitofeli na kai KilaOna daunivakasala nei Tevita mai nona koro e KiloO ni se vakacaboi soro tiko. Sa tubu kaukauwa sara na i naki ca oqo, ni sa tubu me levu tikoga era sa muri Apisalome. 
<br /><span class="verse" id="13">13 </span>Sa lako mai vei Tevita e dua na dautukutuku ka vaka: "Na yalodra na tamata e Isireli sa tiko vei Apisalome." 
<br /><span class="verse" id="14">14 </span>Sa tukuna o Tevita vei ira kece na nona tamata era sa tiko vata mai Jerusalemi, "Mo ni tucake, ka me da dro yani, de, eda na qai sega ni dro rawa mai vei Apisalome. Mo ni vakatotolo, me da lako yani, de qai toboki keda vakasauri ka kauta mai na leqa vei keda, ka samuta na koro ena i seleiwau." 
<br /><span class="verse" id="15">15 </span>Era sa tukuna na tamata ni tui vua na tui, "Keimami sa nomuni tamata, ka sa tu vakarau tu me cakava na veika sa vakarota na neimami turaga na tui." 
<br /><span class="verse" id="16">16 </span>Sa lako yani na tui kei ira kece na nona vuvale. Na tui sa biuti iratou tiko ga e tini na yalewa (na watina lalai) me ratou vakatawana tiko na vale. 
<br /><span class="verse" id="17">17 </span>Sa lako yani na tui kei ira kecega na tamata vata kei koya, ka tu vakadua ena taudaku ni koro. 
<br /><span class="verse" id="18">18 </span>Era sa lako kece e matana na nona tamata, o ira na Kireci, ira kece na Peleci kei ira kece na Kiti, e ono na drau era sa muri koya mai Kaca, era sa lako ena matana na tui. 
<br /><span class="verse" id="19">19 </span>Na tui sa tukuna vei Itai na kai Kiti, "Na cava o sa via lako talega kina vata kei keimami? Mo lesu tale ka tiko vata na tui. O sa kaitani ka tamata vesuki mai na nomu vanua. 
<br /><span class="verse" id="20">20 </span>"O se qai lako mada ga mai e nanoa. Me'u cakava beka mo veiciciyaki vaka ka vaka vata kei keimami e na siga oqo, na noqu lako oqo, au sega ni kila se kivei? Mo lesu ka kauti ira tale na tacimu. Na loloma kei na dina me tiko vata kei iko." 
<br /><span class="verse" id="21">21 </span>O Itai sa sauma vua na tui ka vaka: "Me vaka sa bula o Jiova, ka sa bula talega na noqu turaga na tui, na veivanua kecega sa tiko kina na noqu turaga na tui, ena bula se ena mate, era na tiko talega kina na nomuni tamata." 
<br /><span class="verse" id="22">22 </span>Sa tukuna o Tevita vei Itai, "Lako ka takoso." O Itai na kai Kiti kei ira kecega na tamata kei ira na lalai sa tiko vata kei koya, era sa takoso. 
<br /><span class="verse" id="23">23 </span>Era sa tagi na veivanua kecega vakadomoi levu, ka era sa takoso kecega na tamata. Na tui talega sa takoso ena wai mai Kitironi, era sa takoso na tamata kecega me donuya na sala ki na vanua liwa. 
<br /><span class="verse" id="24">24 </span>O Setoki kei ira kece na livai sa tiko vata kei koya, era sa laveta tiko na "Kato ni veiyalayalati ni Kalou, ka biuta sobu na Kato ni Kalou, o Avaiata sa lako cake tikoga me yacova ni ra sa takoso kece na tamata mai na koro. 
<br /><span class="verse" id="25">25 </span>Sa tukuna na tui vei Setoki, "Colata lesu tale na Kato ni Kalou ki na koro. "Kevaka au sa kune loloma ena mata i Jiova, ena kauti au lesu tale mai ka vakaraitaka vei au na Kato kei na Nona i tikotiko. 
<br /><span class="verse" id="26">26 </span>"Kevaka sa tukuna vaka oqo, 'Au sa sega ni taleitaki iko,' sai au oqo, me cakava o koya vei au me vaka sa vinaka vua." 
<br /><span class="verse" id="27">27 </span>Na tui sa vosa talega vei Setoki na beta ka vaka: "O sa sega beka ni dua na dau raica na veika? Mo lesu tale ki na koro ena vakacegu kei rau na luvemu tagane ruarua, o Aimasi na luvemu kei Jonacani na luvei Avaiata. 
<br /><span class="verse" id="28">28 </span>"Raica, au na wawa tiko ga mai na buca ena vanua liwa, me yacova ni sa lako mai na vosa mai vei iko, me'u vakananumi kina." 
<br /><span class="verse" id="29">29 </span>O Setoki kei Avaiata e rau sa kauta lesu tale na Kato ni Kalou ki Jerusalemi. Sa tiko ga mai kea. 
<br /><span class="verse" id="30">30 </span>O Tevita sa lako ena yasana i cake ni ulunivanua ni veiolive, sa tagi vakalevu ni sa lako cake tiko, sa ubia tiko na uluna ka sa lako tiko vata kei koya, era sa ubia talega na uludra ni ra sa lako cake tiko ka era sa tagi talega. 
<br /><span class="verse" id="31">31 </span>Sa dua e tukuna mai vei Tevita, "O Eitofeli sa dua e bukivere tiko vata kei Apisalome." Sa masu o Tevita ka vaka: "I Jiova, au sa kerea mo ni vukica nai vakasala nei Eitofeli me ka lialia!" 
<br /><span class="verse" id="32">32 </span>Ni sa yaco ki na ulunivanua o Tevita, na vanua sa daulotu kina vei JiovaOsa basika talega mai o Usai na Akiti, me mai sota kei na tui, sa kabasu tu na nona i ubi ka kuvukuvu tu na uluna. 
<br /><span class="verse" id="33">33 </span>Sa tukuna vua o Tevita, "Kevaka o na muri au mai oqo, o sa na vakaicolacola ka vakabibitaki au. 
<br /><span class="verse" id="34">34 </span>"Kevaka mo sa lesu tale ki na koro ka tukuna vei Apisalome, 'Au sa na nomuni tamata na tui, me vaka au sa nona tamata na tamamuni e liu, au sa na nomuni tamata oqo.' O na vakadruka kina nai vakasala nei Eitofeli ena vukuqu. 
<br /><span class="verse" id="35">35 </span>"Sa sega ni tiko vei iko o Setoki kei Avaiata na bete? Na veika o na rogoca mai na vale ni tui, mo tukuna vei Setoki kei Avaiata na bete. 
<br /><span class="verse" id="36">36 </span>"E rau sa tiko talega mai kea oi rau na luvedrau na bete, o Aimasi, na luvei Setoki kei Jonacani na luvei Avaiata â€“ mo vakauta mai vei rau nai tukutuku kece o na rogoca." 
<br /><span class="verse" id="37">37 </span>O Usai na i tokani nei Tevita sa lako yani ki Jerusalemi. Sa lako talega mai ki Jerusalemi o Apisalome.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
