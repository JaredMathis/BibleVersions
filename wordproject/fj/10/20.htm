<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Samuela , chapter 20 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuela </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai yaco e dua na vukitani, na yacana o Sipa na luvei Bikiri na Penijamini. Sa uvuca o koya na davui ka tukuna, "Sa sega na neimami tikina vei Tevita, se, me dua na neimami votavota mai vua na luvei Jese; Na tamata kece ki na nodra dui vale, kemuni na Isireli!" 
<br /><span class="verse" id="2">2 </span>Era sa biuti Tevita kece na Isireli, era sa muri Sipa na luvei Bikiri. O ira kece na luvei Juta mai na Joritani ki Jerusalemi era sa tiko dei vua na nodra tui. 
<br /><span class="verse" id="3">3 </span>Sa lako mai ki nona vale e Jerusalemi o Tevita. Sa tauri tale na tini na yalewa, na watina lalai era a vakatawana tiko na vale, sa biuti ira tiko vakatikitiki ka dau tokoni ira, ia, sa sega ga ni moceri ira. Era sa biu tiko ga vakatikitiki me yacova na siga ni nodra mate, ka sa yada tiko. 
<br /><span class="verse" id="4">4 </span>Sa tukuna sara na tui vei Amasa, "Vakasoqoni ira mai na tamata e Juta vei au ena tolu na siga, mo tiko talega o iko." 
<br /><span class="verse" id="5">5 </span>Sa lako o Amasa me vakasoqoni ira mai na Juta. Sa bera vakalevu mai na gauna sa yalataka o Tevita. 
<br /><span class="verse" id="6">6 </span>Sa tukuna o Tevita vei Apisai, "Raica ena caka ca vakalevu sara o Sipa na luvei Bikiri vei keda mai vei Apisalome. Tauri ira na tamata ni nomu turaga ka cici muri koya - de na la'ki kunea e dua na nona koronivalu ka dro rawa mai vei keda." 
<br /><span class="verse" id="7">7 </span>O ira na tamata nei Joape kei Jerica na Pelice kei ira kece na tamata qaqa era sa muri koya. Era sa lako tani e Jerusalemi ka cici muri Sipa na luvei Bikiri. 
<br /><span class="verse" id="8">8 </span>Ni ra sa yaco ki na vatu levu e Kipioni, sa lako mai o Amasa e matadra. O Joape sa vakaisulu tu vakaivalu, ka sa vesu vinaka tu e tolona na nona i seleiwau. Ni sa lako yani sa lutu na nona i sele. 
<br /><span class="verse" id="9">9 </span>Sa tukuna yani o Joape vei Amasa, "Taciqu o bulabula vinaka tiko?" Sa tarai Amasa yani o Joape ena ligana i matau ka reguci koya. 
<br /><span class="verse" id="10">10 </span>Sa sega ni raica o Amasa nai sele ena liga i Joape. Sa suaki Amasa e ketena ka sa kasabura mai na nona wawa ki na qele; sa sega ni lauta tale. Sa qai mate. O Joape kei Apisai na tacina, e rau sa cici muri Sipa na luvei Bikiri. 
<br /><span class="verse" id="11">11 </span>E dua vei ira na tamata nei Joape sa tu volekati Amasa, sa tukuna mai, "O cei ga sa via muri Joape kei koya sa via muri Tevita me muri Joape!" 
<br /><span class="verse" id="12">12 </span>Sa davo dradra tu o Amasa ena salatu, ni sa raica na tamata ni ra sa tu vakadua kece, sa qai dreti Amasa vakatikitiki mai na salatu ka ubi koya ena dua nai sulu ni sa raica ni ra sa tu vakadua kece na tamata. 
<br /><span class="verse" id="13">13 </span>Ni sa kau vakatikitiki mai na salatu â€“ era sa muri Joape kece ena nodra cici muri Sipa na luvei Bikiri. 
<br /><span class="verse" id="14">14 </span>Sa lako curumi Isireli kece yani ki Epeli kei Beci Maeka, kei ira na Beraite. Era sa soqoni vata mai ka cici muri Sipa. 
<br /><span class="verse" id="15">15 </span>Era sa mai tuva vinaka e Epeli, e Beci Maeka ena vukui Sipa. Era sa tuva me basuka na bai ni koro. o ira kece na tamata vata kei Joape era sa tu, me basuka sobu na lalaga ni koro. 
<br /><span class="verse" id="16">16 </span>E dua na yalewa yalomatua sa kau mai, "Rogoca, rogoca, tukuna vei Joape 'Mo lako voleka mai me'u vosa vua.'" 
<br /><span class="verse" id="17">17 </span>Ni sa lako voleka vua na yalewa, sa tukuna vua na yalewa, "O iko o Joape?" sa sauma yani, "Sai au oqo." Sa tukuna sara yani na yalewa, "Mo rogoca na vosa ni nomu vada." Sa sauma yani o Joape, "Au sa vakarorogo." 
<br /><span class="verse" id="18">18 </span>"Era sa dau tukuna e liu, na gauna makawa, 'Me ra dau taro i vakasala e Epeli,' me dau oti kina na veileti. 
<br /><span class="verse" id="19">19 </span>"O au e dua na dauveivakacegui ka tamata dina e Isireli. O sa vakasaqara mo vakarusa e dua na koro kei na dua na tina e Isireli. Na cava o sa via tiloma kina e dua nai votavota i Jiova?" 
<br /><span class="verse" id="20">20 </span>Sa sauma yani o Joape ka vaka: "Me kua sara vei au, me kua sara, ni'u tiloma se vakarusa! 
<br /><span class="verse" id="21">21 </span>"Sa sega ni koya oqori, e dua na tamata mai na veiulunivanua e Ifereimi, o Sipa na luvei Bikiri na yacana, sa laveta na ligana vua na tui, o Tevita. Me soli ga mai o koya, au na qai lako tani e na koro." Sa tukuna mai na yalewa vei Joape, "Vakaraica, na uluna ena viritaki sobu mai vei iko ena bai ni koro." 
<br /><span class="verse" id="22">22 </span>Na yalewa, ena nona yalomatua taucoko, sa lako vei ira kece na tamata. Era sa musuka na ului Sipa na luvei Bikiri, ka viritaka yani vei Joape. Sa uvuca na davui o Joape ka era sa lesu yani, na tamata yadua ki na nodra i tikotiko. Sa lesu tale o Joape vua na tui, ki Jerusalemi. 
<br /><span class="verse" id="23">23 </span>O Joape sai liuliu ni mataivalu kece e Isireli; o Benaia, sai liuliu e Jereci kei Peleci; 
<br /><span class="verse" id="24">24 </span>O Adorami sa dauniyau levu e Isireli; o Josefati na luvei Ailudi sa vunivola levu e Isireli; 
<br /><span class="verse" id="25">25 </span>O Seva sa vunilawa levu, o Setoki kei Avaiata e rau sa bete; 
<br /><span class="verse" id="26">26 </span>Kei Ira na Jeraite sa liuliu levu ena ruku i Tevita na tui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
