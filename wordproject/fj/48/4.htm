<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Kalatia, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kalatia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Me'u tukuna, sa kawa ni Kalou, me vaka nodra gauna ni gone, e sega ni duidui mai o koya vua e bobula, dina ni sa lewa tu na veika kece, 
<br /><span class="verse" id="2">2 </span>Ia e liutaki ka tuberi tiko ena dua nai vakavuvuli, me yacova na gauna sa lokuca o tamana. 
<br /><span class="verse" id="3">3 </span>Oi keda eda a vaka kina, ni da se gone eda liutaki ka vakatotogani ena kaukauwa ni butobuto kei vuravura. 
<br /><span class="verse" id="4">4 </span>Ia ni sa yaco dina sara na kena gauna, na Kalou sa qai tala na Luvena, me sucu mai vua e dua na yalewa, ka sucu me vaka na vunau, 
<br /><span class="verse" id="5">5 </span>Me rawa ni ra sereki kina o ira era vesuki tu ena vunau, ka solia talega vei keda na dodonu meda wili me luve ni Kalou. 
<br /><span class="verse" id="6">6 </span>Ena vuku ni dou sa luve ni Kalou, sa tala mai kina na Kalou na Yalo ni Luvena kina yalomudou, o koya eda sa kaci kina "Apa, Tamada!" 
<br /><span class="verse" id="7">7 </span>O koya oqo dou sa sega tale ni qai bobula, ia dou sa luve ni Kalou, dou sa kawa ni Kalou ena vuku i Karisito. 
<br /><span class="verse" id="8">8 </span>Mai na gauna dou se bera ni kila kina na Kalou, dou a dau qarava tu e dua e sega ni Kalou. 
<br /><span class="verse" id="9">9 </span>Ia oqo ni dou sa kila na Kalou, ka sa kilai kemudou na Kalou, ka dou sa qai vuki lesu tale mo dou qarava e dua e sega ni tu vua e dua na bula, mo dou lesu tale kina bula vesuki? 
<br /><span class="verse" id="10">10 </span>Dou sa laki vakatatabu taka tale na siga kei na veivula eso kei na veigauna eso kei na veiyabaki eso. 
<br /><span class="verse" id="11">11 </span>Au sa rui ririkotaki kemudou sara vakalevu, ni'u raica na noqu cakacaka vei kemudou e maumau walega. 
<br /><span class="verse" id="12">12 </span>Oi kemudou na veiwekani, au vakamasuti kemudou mo dou tautauvata mai kei au, ni'u sa tautauvata tiko kei kemudou. Oi kemudou dou sega ni bau vakamavoataki au vakadua. 
<br /><span class="verse" id="13">13 </span>Nai matai ni gauna au vunautaka kina vei kemudou nai tukutuku vinaka, dou kila vinaka na malumalumu ni yagoqu e tarai au tu. 
<br /><span class="verse" id="14">14 </span>Ka dou sega ni vakatalai au se vakasisilataki au, ena vuku ni we ni mavoa e tu ena yagoqu, ia dou qai ciqomi au me vaka e dua na agilosi ni Kalou, ka vakataki Jisu Karisito na noqu bula vei kemudou. 
<br /><span class="verse" id="15">15 </span>Sa qai tu E vei na nomudou marau e liu? Ni'u sa vakadinadina vei kemudou, kevaka sa rawarawa mo dou leuta tani na yaloka ni matamudou, ka dou solia mai vei au. 
<br /><span class="verse" id="16">16 </span>Me'u sa nomudou meca kina ni'u vosataka na ka dina vei kemudou? 
<br /><span class="verse" id="17">17 </span>O ira oqori era vakalomavinakataki kemudou mo dou gole tikoga kina vei ira, era vinakata me ra tarovi au mai vei kemudou, mo dou taleitaki ira tikoga. 
<br /><span class="verse" id="18">18 </span>Ia e vinaka meda vosota ka gumatua tikoga ena ka vinaka, ka sega ena gauna au tiko kina vei kemudou. 
<br /><span class="verse" id="19">19 </span>Oi kemudou na luvequ au na vosota me'u taratara tale baleti kemudou, me yacova ni sa buli na Karisito e lomamudou. 
<br /><span class="verse" id="20">20 </span>Au sa vinakata me'u na veisautaka nai vakarau ni noqu vosa; ni'u sa sega ni vakabauti kemudou tiko. 
<br /><span class="verse" id="21">21 </span>Dou tukuna mada vei au, na cava dou via vesuki tale tiko kina ena vunau, dou se bera ni rogoca beka na vunau? 
<br /><span class="verse" id="22">22 </span>Ni sa volai o Eparaama e rua na luvena tagane, e dua mai na yalewa bobula ka dua mai na yalewa e galala. 
<br /><span class="verse" id="23">23 </span>Ia o koya sa sucu mai vua na yalewa bobula, e sucu me vaka na lewa ni tamata, kei koya sa sucu mai vua na yalewa e galala, e sucu ena vuku ni vosa ni yalayala, 
<br /><span class="verse" id="24">24 </span>Na veika sa vakatakilakilataki kina, ni oqo na rua na veiyalayalati: O koya mai na ulunivanua o Saineai e sucu mai kina na veivakabobulataki, oqori o Eka - 
<br /><span class="verse" id="25">25 </span>O Eka oqo na ulunivanua, Saineai mai Arapea, e tautauvata kei Jerusalemi ena siga ni kua, ena nona bobula tu kei ira na luvena - 
<br /><span class="verse" id="26">26 </span>Ia o Jerusalemi ka tiko mai cake sa vakagalalataki tu, na tinada kecega. 
<br /><span class="verse" id="27">27 </span>Ni sa volai: "Mo reki o iko na yava, Sa sega ni vakaluveni! Ka kailavaka mai vakadomoilevu, O iko sa sega ni taratara! Ni sa levu na luvena o koya e galala Mai vei koya e vakawati." 
<br /><span class="verse" id="28">28 </span>Oi keda na veiwekani eda vakataki Aisake, eda gone ni yalayala. 
<br /><span class="verse" id="29">29 </span>Mai na gauna o ya e tautauvata talega ena siga ni kua na ka e caka, ni o koya e sucu vakayago ena dau vakararawataki koya e sucu vakayalo. 
<br /><span class="verse" id="30">30 </span>Me da raica mada na cava e tukuna nai Vola Tabu? "Me rau vakatalai tani na yalewa bobula kei na luvena, ni rau sega ni kawa vata na luve ni yalewa bobula kei na luvena na yalewa vakagalalataki." 
<br /><span class="verse" id="31">31 </span>Ka mo dou kila na veiwekani, oi keda eda sega ni luvena na yalewa bobula, ia eda luvena na yalewa vakagalalataki.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
