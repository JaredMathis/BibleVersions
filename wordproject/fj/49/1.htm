<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Efeso, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Efeso</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Paula, nai apositolo i Jisu Karisito, ena lewa ni Kalou, vei ira na lewe ni lotu mai Efeso, ka sa yalo dina vei Jisu Karisito: 
<br /><span class="verse" id="2">2 </span>Me nomudou na loloma kei na vakacegu, mai vua na Kalou o Tamada kei na Turaga o Jisu Karisito. 
<br /><span class="verse" id="3">3 </span>Me vakarokorokotaki na Kalou, na Tamai Jisu Karisito na noda Turaga, o koya sa vakalouvinakataki keda ena ka ni veivakalouvinakataki vakayalo kecega, e na vei yasana vakalomalagi ena vuku i Karisito. 
<br /><span class="verse" id="4">4 </span>Ena Nona digitaki keda e liu ena Vukuna, sa qai tauyavutaki e muri o vuravura, me da yalosavasava ka sega ni cala e matana e na loloma. 
<br /><span class="verse" id="5">5 </span>Ni sa nona i tuvatuva makawa tu mai, me da wili me luvena ena vuku i Jisu Karisito, ena Nona lewa savasava, 
<br /><span class="verse" id="6">6 </span>Ka me vakavinavinakataki na cecere ni Nona loloma, ena Nona ciqomi keda meda ka lomani. 
<br /><span class="verse" id="7">7 </span>Sa mai vakabulai keda o Koya ena Nona dra, ka sa vosoti kina na noda i valavala ca, me vaka na Nona loloma levu. 
<br /><span class="verse" id="8">8 </span>O koya sa vakalevutaka vei keda na yalomatua kei na yaloqaseqase, 
<br /><span class="verse" id="9">9 </span>Ni sa vakatakila vei keda na Nona lewa ka vuni tu, me vaka na ka sa vinakata, ni sa nakita oti tu mai e lomana, 
<br /><span class="verse" id="10">10 </span>Na kena yaco na siga dina sa lokuci tu, me na vakasoqoni vata kina vei Karisito, na veika kece mai lomalagi kei vuravura. 
<br /><span class="verse" id="11">11 </span>Sa mai vakayacori keda o koya meda vakaivotavota vata, ni da sa nakiti oti tu mai liu, ena Nonai tuvatuva me vaka Nona lewa, 
<br /><span class="verse" id="12">12 </span>Ka sa dodonu vei keitou sa liu ena vakabauti Karisito, me keitou vakacaucautaki Koya sa lagilagi. 
<br /><span class="verse" id="13">13 </span>Oi kemudou talega, dou sa mai cabo bula vua, e na nomudou a rogoca na vosa ni vakavuvuli dina, nai tukutuku vinaka ni nomudou vakabulai; sa yaco kina mo dou vakabauta, ka dou sa dregati kina ena Yalo Tabu sa yalataki, 
<br /><span class="verse" id="14">14 </span>Na Yalo Tabu ena mai vakadeitaka tiko vei keda ni da sa luve ni Kalou, me yacova na siga ni noda vakabulai, me dokai na Nona vinaka. 
<br /><span class="verse" id="15">15 </span>Ena vuku ni ka oqo, oi au talega, ni'u sa rogoca oti na nomudou vakabauta na Turaga o Jisu, kei na nomudou loloma talega, vei ira kecega era sa lotu, 
<br /><span class="verse" id="16">16 </span>Au sa sega ni qai cegu me'u dau vakavinavinakataki kemudou, ena noqu dau cavuti kemudou yadudua ena noqu masu: 
<br /><span class="verse" id="17">17 </span>Vua na Kalou ni noda Turaga o Jisu Karisito, na Tamada vakaiukuuku, me solia vei kemudou na yalo ni yalomatua kei na veivakatakilai vakayalo, mo dou kilai koya vinaka kina, 
<br /><span class="verse" id="18">18 </span>Ni sa qai tadola na matamudou vakayalo; mo dou kila kina nai nuinui sa kacivi kemudou kina o koya, kei na kena talei nai ukuuku sa tu vua, me baleti ira na nona yalosavasava, 
<br /><span class="verse" id="19">19 </span>Kei na Nona dau vakaraitaka na Nona kaukauwa levu vei keda sa vakabauta, me vakaraitaka kina na Nona kaukauwa vakaidina, 
<br /><span class="verse" id="20">20 </span>Me vaka na Nona vakaturi Karisito cake tale mai na mate, ka vakatikori koya ena ligana i matau, e na veiyasana vakalomalagi, 
<br /><span class="verse" id="21">21 </span>Me uasivi cake kina vei ira kecega sa liu, kei ira sa lewa, kei ira sa kaukauwa, kei ira sa turaga, kei na yaca kecega sa cavuti ena gauna oqo, kei na gauna mai muri. 
<br /><span class="verse" id="22">22 </span>A sa vakamalumalumutaka na ka kecega me tu ena ruku ni Yavana, ka solia vua na kaukauwa me lewai ira kecega, sai koya nai soqosoqo lotu, 
<br /><span class="verse" id="23">23 </span>O koya na yagona, na kena i vakataucokotaki, sa vakasinaiti ena ka kecega, sa vakasinaita na ka kecega ena ka kecega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
