<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Efeso, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Efeso</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O koya oqo mo dou qai vakadamurimuria na Kalou me vakataki ira na gone ni toko. 
<br /><span class="verse" id="2">2 </span>Ka dou bulataka tikoga na loloma, me vakataki Karisito, ena nona solia nona bula me mai mate e na vukuda, ni lomani keda, mei madrali kai soro vua na Kalou, me ka boi vinaka. 
<br /><span class="verse" id="3">3 </span>Ia na dauyalewa kei na dautagane kei na ka kecega sa sega ni vakalou kei na kocokoco, me kakua ni cavuti ena kemudou maliwa, ni sa sega ni kilikili me vaka kina vei kemudou na tamata lotu; 
<br /><span class="verse" id="4">4 </span>Me kakua na bula ni wakia vata, se veivosaki lialia se na veiwali ca, ni sega ni salavata kei na noda i tutu, ia me laurai tiko vei keda na bula ni dauvakavinavinaka. 
<br /><span class="verse" id="5">5 </span>Ka mo dou kila, e sega ni rawa vua e dua na tamata dauyalewa kei na dautagane, se dua na dauwakia vata se dua na daukocokoco, se dua na dau veibutakoci, me vakai votavota ena matanitu i Karisito kei na Kalou. 
<br /><span class="verse" id="6">6 </span>Me kakua ni dua me mai rawai kemudou ena vosa kamikamica, baleta ni dau yaco kina na cudru ni Kalou ena veika oqo, ni talaidredre na tamata. 
<br /><span class="verse" id="7">7 </span>O koya oqo, mo dou kakua ni veitokani vata kei ira. 
<br /><span class="verse" id="8">8 </span>Oi kemudou dou a butobuto tu e liu, ia oqo dou sa qai rarama ena vuku ni Turaga, mo dou vakaitovotaki kemudou me vaka na gone ni rarama, 
<br /><span class="verse" id="9">9 </span>(Ni sa vua ni Yalo Tabu nai valavala vinaka kecega, nai valavala dodonu kei na dina). 
<br /><span class="verse" id="10">10 </span>Mo dou vakasaqara ka kila na veika e vinakata na Turaga. 
<br /><span class="verse" id="11">11 </span>Dou kakua ni veitokani vata kei ira na gone ni butobuto, ia mo dou tukuna vakadodonu vei ira na nodra leqa. 
<br /><span class="verse" id="12">12 </span>Ena vakamadua kevaka mo dou veitokoni ena ka era cakava vuni tiko. 
<br /><span class="verse" id="13">13 </span>Baleta na ka kece eda na tukuna, ena vakaraitaki me vakavotui ena rarama, na veika kece e vakayacori vuni ena vakaraitaki mai ena rarama. 
<br /><span class="verse" id="14">14 </span>O koya oqo sa tukuna kina o koya: "Dou yadra oi kemudou sa moce, Ka tucake mai ena mate, O Karisito ena vakararamataki kemudou." 
<br /><span class="verse" id="15">15 </span>Dou tu mada ka dikevi kemudou, mo dou kakua ni vakataki ira na lialia, ia mo dou vakataki ira na vuku, 
<br /><span class="verse" id="16">16 </span>Mo dou volia na gauna, baleta na ca e tiko ena veisiga oqo. 
<br /><span class="verse" id="17">17 </span>O koya oqo mo dou kua ni bula tu vaka lecaika, ia mo dou kila tiko se cava na loma ni Turaga. 
<br /><span class="verse" id="18">18 </span>Dou kakua ni mateni ena waini, dou na cakava kina eso nai tovo vakasisila; ia mo dou vakasinaiti ga ena Yalo Tabu, 
<br /><span class="verse" id="19">19 </span>ka dou veivosaki vakai kemudou ena same kei na sere, na sere e vakayalo, ka dou lagata na sere e rogorogo vinaka e lomamudou vua na Turaga, 
<br /><span class="verse" id="20">20 </span>Dou dau vakavinavinaka tikoga vua na Kalou o Tamada, ena yaca ni noda Turaga o Jisu Karisito, 
<br /><span class="verse" id="21">21 </span>Dou veirokorokovi ka dau veirogoci vakai kemudou, ena rere vua na Kalou. 
<br /><span class="verse" id="22">22 </span>Oi kemudou na yalewa vakawati, dou soli kemudou taucoko vua na watimudou, me vaka vua na Turaga. 
<br /><span class="verse" id="23">23 </span>Ni tagane sa ulu ni watina yalewa, me vakataki Karisito sa ulu ni soqosoqo lotu; o Koya talega sa bula kina na yago taucoko. 
<br /><span class="verse" id="24">24 </span>Me vaka na nona soli koya taucoko nai soqosoqo lotu vei Karisito, me vaka talega kina o ira na yalewa vakawati, vei ira na watidra ena ka kecega. 
<br /><span class="verse" id="25">25 </span>Oi kemudou na tagane vakawati, dou lomani ira na watimudou, me vakataki Karisito ena nona lomana nai soqosoqo lotu, a sa soli Koya taucoko ena vukuna, 
<br /><span class="verse" id="26">26 </span>Me vakatabui koya, ka vakasilimi koya, ena veivakasavasavataki ni wai mai na vosa ni Kalou, 
<br /><span class="verse" id="27">27 </span>Me rawa kina vei koya, me vakaraitaka nai soqosoqo lotu kivei Koya ga ni sai soqosoqo lotu e uasivi, sa sega vua na duka, se na veika sa vakakina, ia sai soqosoqo lotu tabu ka sega ni cala. 
<br /><span class="verse" id="28">28 </span>Oi kemudou na tagane vakawati, dou lomana na watimudou ni sa yagomudou dina; o koya sa lomana na watina yalewa sa lomani koya vakataki koya. 
<br /><span class="verse" id="29">29 </span>E sega ni rawa me dua e cata na yagona dina, ena vakamareqeta ka qarauna vinaka, me vakataki Karisito ki nai soqosoqo lotu. 
<br /><span class="verse" id="30">30 </span>Oi keda eda sa tiki ni yagona ena lewe kei na sui. 
<br /><span class="verse" id="31">31 </span>"Ena vuku ni ka oqo, na tagane ena biuta kina na tamana kei na tinana, ka kabita na watina, e rau sa na yaco me duabau ga." 
<br /><span class="verse" id="32">32 </span>Oqo e dua na ka vuni levu, au cavuta tiko oqori na veika, me baleti Karisito kei na i soqosoqo lotu. 
<br /><span class="verse" id="33">33 </span>Io vei kemudou na tagane, dou lomani ira na watimudou, me vaka ga na nomu lomana na yagomu, vei kemudou na yalewa vakawati, dou dau vakarokorokotaka tiko na watimudou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
