<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Efeso, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Efeso</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<span class="chapread">6 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi kemudou na gone, dou talairawarawa vei ira na nomudou i tubutubu, me vaka vua na Turaga, ni sa ka dina oqo. 
<br /><span class="verse" id="2">2 </span>"Mo vakarokorokotaki rau na tamamu kei na tinamu," ni oqo nai matai ni vunau levu, sa tiko kina na vosa ni yalayala. 
<br /><span class="verse" id="3">3 </span>"Ena totoka kina na nomu bula, o na bula balavu talega kina." 
<br /><span class="verse" id="4">4 </span>Oi kemudou na tama, dou kakua ni vakacudrui ira na luvemudou me ra rarawa kina, ia dou tuberi ira cake e nai vakavuvuli e vaKalou. 
<br /><span class="verse" id="5">5 </span>Oi kemudou na dauveiqaravi, dou talairawarawa vei ira na nomudou Turaga vakayago, ena rere kei na sautaninini kei na yalo e savasava, me vaka vei Karisisto, 
<br /><span class="verse" id="6">6 </span>Dou kakua ni cakacaka vakarairai me ra qoroi kemudou kina, ia dou cakacaka me vaka na dauveiqaravi dina i Karisito, sa cakava na loma ni Kalou mai na vuni yalona, 
<br /><span class="verse" id="7">7 </span>E vakayacora vakavinaka na nona cakacaka, me vaka e cakava tiko vua na Kalou, ka sega ni vei ira na tamata, 
<br /><span class="verse" id="8">8 </span>Ni kila tiko na cakacaka vinaka taucoko e vakayacori, ena solia na kenai sau na Turaga, se da bobula se da galala. 
<br /><span class="verse" id="9">9 </span>Oi kemudou na Turaga, dou caka vinaka vei ira, me sa kakua na veivakasaurarataki tiko, ka mo dou kila ni tiko mai lomalagi na nomudou Turaga e levu cake, e sega vua na veivakaduiduitaki. 
<br /><span class="verse" id="10">10 </span>Me'u tinia, oi kemudou na wekaqu, mo dou kaukauwa tiko ena Turaga, kei na kena levu ni Nona kaukauwa vakaidina. 
<br /><span class="verse" id="11">11 </span>Dou tokara ka daramaka tiko nai yaragi ni Kalou, me rawa ni dou tucake qaqa tiko kina, ka vorata nai lawaki makawa ni tevoro. 
<br /><span class="verse" id="12">12 </span>Ni da sa sega ni veivala walega kei ira na tamata, ia eda veivala sara tikoga kei na dua nai tuvatuva ni bula vakatamata, kei na kaukauwa, kei koya sa lewa na kaukauwa ni butobuto, kei nai vavakoso yaloca ena veiyasana vakalomalagi. 
<br /><span class="verse" id="13">13 </span>O koya oqo mo dou sa vakayagataka sara ga nai yaragi kecega ni Kalou, me rawa ni dou tudei tiko ni yaco mai na veisiga ca, ni dou sa kitaka oqo, dou na qai tudei. 
<br /><span class="verse" id="14">14 </span>O koya oqo mo dou tucake, dou vauca ena tolomudou na dina, ka vakaisasabai na lomaseremudou ena i valavala dodonu, 
<br /><span class="verse" id="15">15 </span>ka vakaivava ena yavamudou ena cakacaka ni tukutuku vinaka ni veivinakati; 
<br /><span class="verse" id="16">16 </span>Vakauasivi sara, mo dou kauta voli e veisiga nai sasabai ni vakabauta, o koya, mo dou sabaya kina na nona gasau vanataki na tevoro. 
<br /><span class="verse" id="17">17 </span>Dou tokara e ulumudou nai sala ni bula, ka taura matua nai seleiwau ni Yalo Tabu, oqori na Vosa ni Kalou; 
<br /><span class="verse" id="18">18 </span>Dou masu tikoga ena masumasu kecega kei na daukerekere ena Yalo Tabu, dou yadrava tiko ka gumatua nomudou veinanumi ena masu, ena vukudra na tamata lotu - 
<br /><span class="verse" id="19">19 </span>Kivei au talega, me soli vei au na galala me'u vosa, me rawa kina ni'u tukuna vakadoudou me kilai na ka vuni ni tukutuku vinaka, 
<br /><span class="verse" id="20">20 </span>Ena ka oqo au sa vesuki tu kina; me rawa ni'u vosa doudou, me vaka ni sa dodonu me'u vosa. 
<br /><span class="verse" id="21">21 </span>Ia mo dou na kila, nai tuvaki ni noqu bula, kei na cakacaka au sa cakava, ena la'ki tukuna taucoko vei kemudou o Tikiko na taciqu lomani, a i talatala yalodina ni Turaga; 
<br /><span class="verse" id="22">22 </span>O koya au na talai koya yani vei kemudou, ena vuku ni veika au sotava, me rawa ni dou kila kina nai tuvaki ni bula eke, ka me vakaceguya talega na yalomudou. 
<br /><span class="verse" id="23">23 </span>Me nodra na vakacegu kei na loloma ena vakabauta na veiwekani, mai vua na Kalou o Tamada kei na Turaga o Jisu Karisito. 
<br /><span class="verse" id="24">24 </span>Vei ira kece sa lomana na noda Turaga o Jisu Karisito, ena yalodra taucoko, me nodra na yalololoma ni Kalou. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../50/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
