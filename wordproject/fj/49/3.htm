<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Efeso, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Efeso</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ena vuku ni ka oqo, oi au o Paula, na bobula i Karisito Jisu vei kemudou na kai matanitu tani - 
<br /><span class="verse" id="2">2 </span>Dou sa rogoca oti beka, ni oqo na gauna ni Nona yalololoma na Kalou vei kemudou, me vaka sa solia vei au, 
<br /><span class="verse" id="3">3 </span>Ni sa vakaraitaki vei au ena veivakatakilai vakayalo, na ka vuni oqo (me vaka na noqu a vola mada yani e liu, 
<br /><span class="verse" id="4">4 </span>Na gauna dou na wilika kina nai vola o ya, dou sa na rawa ni kila kina, na veika au kila, me baleta na ka vuni i Karisito) 
<br /><span class="verse" id="5">5 </span>Na ka vuni oqori, a sega ni vakatakilai vei ira na tamata lotu ena gauna e liu, ia oqo, sa qai vakatakila na Yalo Tabu, vei ira nona apositolo yalosavasava kei na parofita; 
<br /><span class="verse" id="6">6 </span>O ira na kai matanitu tani era sa taukena vata, ni da sa dua ga na yago, era na taukena talega na vanua yalataki e na vuku i Karisito, mai nai tukutuku vinaka, 
<br /><span class="verse" id="7">7 </span>O koya au sa lesi kina me kena i talatala, me vaka nai solisoli loloma ni Kalou, sa solia vei au, ena Nona cakacaka veivakurabuitaki. 
<br /><span class="verse" id="8">8 </span>Oi au e dua e lailai sara, mai vei ira na tamata rogo ni Kalou, au qai digitaki ena Nona loloma, me i talatala vei ira na kai matanitu tani, me'u vunautaka kina na i yau vuni talei e tu vei Karisito, 
<br /><span class="verse" id="9">9 </span>Me'u tukuna, me ra raica na kena totoka ni ka vuni oqo, ena Nona a vunitaka tu mai na Kalou, ka tekivu sara mai nai vakatekivu, ia sa qai vakatakila mai oqo, ena vuku i Jisu Karisito. 
<br /><span class="verse" id="10">10 </span>Ni sa nakita oti tu mai na Kalou, ena Nona rai yawa vakayalomatua, nai soqosoqo lotu me na tucake, ka vakaraitaka na Nona kaukauwa, vei ira sa turaga kei ira sa kaukauwa ena veimaliwa lala, 
<br /><span class="verse" id="11">11 </span>Oqo na Nona i naki sara na Kalou mai na i tekitekivu, ni na qai mai vakavotukanataka na ka kece, na Noda Turaga o Jisu Karisito. 
<br /><span class="verse" id="12">12 </span>Ena noda vakabauti Koya, sa solia kina vei keda, na yalo e qaqa kei na doudou, me da torova kina nai tikotiko tabu ni Kalou. 
<br /><span class="verse" id="13">13 </span>O koya oqo, au sa kerei kemudou kina, mo dou kakua ni guce, ena noqu vakararawataki ena vukumudou, ni oqo dou na lagilagi kina. 
<br /><span class="verse" id="14">14 </span>Ena vuku ni ka oqo, au cuva sobu kina me'u tekiduru, vua na Tama ni noda Turaga o Jisu Karisito, 
<br /><span class="verse" id="15">15 </span>Ni o Koya sa vakayacani kece kina na mata vuvale mai lomalagi kei vuravura, 
<br /><span class="verse" id="16">16 </span>Me solia vei kemudou o Koya, me vaka na noda i yau levu e tu vua, me vakaukauwataki kemudou ena yalona, ka mo dou kaukauwa e loma, 
<br /><span class="verse" id="17">17 </span>Me tikoga ena yalomudou na Karisito ena vakabauta; mo dou vakaukauwa ka tauyavutaki ena loloma, 
<br /><span class="verse" id="18">18 </span>ka rawata kina, mo dou kila vata kei ira kecega era sa lotu, se cava na kena rabailevu, kei na kena balavu, kei na kena titobu, kei na kena cecere - 
<br /><span class="verse" id="19">19 </span>ka mo dou kila na loloma i Karisito, o koya sa uasivia na kila ka vakatamata, ka mo dou sinai ena ka kecega sa sinai kina na Kalou. 
<br /><span class="verse" id="20">20 </span>O koya e rawa ni cakava ga na ka e via cakava, ka sega ni da vakasamataka rawa, me vaka na kaukauwa e tu vua, ni rawa me cakava vei keda, 
<br /><span class="verse" id="21">21 </span>Me vakarokorokotaki o Koya e nai soqosoqo lotu, ena vuku i Karisito Jisu, ena vei tabatamata kecega me sega ni mudu. Emeni.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
