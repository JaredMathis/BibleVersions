<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 23 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai talaki yani na tui mera soqoni kece mai o ira na qase e Juta kei Jerusalemi vei koya. 
<br /><span class="verse" id="2">2 </span>Sa cabe cake sara na tui kina vale nei Jiova kei ira kece na turaga ni Juta, kei ira talega na lewenivanua e Jerusalemi â€“ o ira na bete kei na parofita kei ira kecega na tamata, o ira na lalai kei ira talega era rogo. Sa qai wilika mera rogoca na veivosa kecega e tu e na i Vola ni Veiyalayalati ka a kune e vale nei Jiova. 
<br /><span class="verse" id="3">3 </span>Sa tucake tu na tui e na dua na yasa ni duru ka cakava e dua na veiyalayalati e na mata i Jiova, mera muri Jiova ka maroroya Nona i Vakaro kei na Nona i Tukutuku kei na i Nona i lesilesi, e na yalona taucoko, kei na lomana talega, me vakayacori na vosa ni veiyalayalati oqo ka volai tu e na i vola. Era sa qai vakadeitaka na tamata mera sa tucake e na vuku ni veiyalayalati. 
<br /><span class="verse" id="4">4 </span>Sa qai vakaroti Ilikaia na bete levu o koya na tui, o ira na bete e na i karua ni veta, kei ira na i vakatawa ni katuba, me ra sa kau tani mai na vale nei Jiova na i yaya kece ka ra a buli me nei Peali, vei Asira, kei ira na veika buli kei lomalagi; ka mani vakamai ira e na taudaku kei Jerusalemi e na rara mai Kitironi, ka me kau yani na kedra dravusa ki Peceli. 
<br /><span class="verse" id="5">5 </span>Sa qai biuti ira laivi na bete dauqaravi matakau ka ra a vakatabui ka vakayagataki tu mai vei tui Juta mera va kama na ka boivinaka e na veivanua cecere e na veikoro e Juta kei na veivanua kece ka wavoliti Jerusalemi, kei ira na va kama na ka boivinaka vei Peali, kina matanisiga, na vula, na veikalokalo, kei na veika buli e lomalagi. 
<br /><span class="verse" id="6">6 </span>Sa qai kauta mai tuba na matakau ceuceu mai na vale nei Jiova kina Uciwai o Kitironi e na taudaku kei Jerusalemi, mani vakamai ira e na Uciwai e Kitironi me ra dravusa ka qai kaburaka yani na kena dravusa kina nodra i bulubulu na tamata e keya. 
<br /><span class="verse" id="7">7 </span>Sa qai basuraka sobu na veivale ni tovo duka nodra na tamata ca ka ra tiko e loma ni vale i Jiova, na we ni liga ni nodra talitali na marama kina matakau ceuceu. 
<br /><span class="verse" id="8">8 </span>Ka sa kauti ira kece mai na bete taucoko e veikorokoro e Juta, ka vakacacana na veivanua cecere era a vakama tiko kina na ka boivinaka na bete, mai Kipa ki Pierisepa; a sa basuraka sobu tale ga o koya na veivanua cecere e na matamata ka toka ravita na i curucuru ni Matamata i Josua na kovana ni koro, ka tiko ena yasa i mawi ni matamata ni koro. 
<br /><span class="verse" id="9">9 </span>E dina ni ra sa sega ni lako cake mai na bete ni veivanua cecere kina i cabocabo ni soro i Jiova mai Jerusalemi, ia era sa kana madrai sega ni vakaleveni vata ga kei ira na wekadra. 
<br /><span class="verse" id="10">10 </span>Sa qai vakacacani Topeci, ka tiko e na Buca vei ira na Luve i Inomi, ka sega kina ni dua e rawa ni cakava na luvena tagane se luvena yalewa me vakamai e na bukawaqa vei Moloke. 
<br /><span class="verse" id="11">11 </span>Sa vakauti ira tani na ose ka ra a vakacabora tu na tui e Juta kina matanisiga, e na i curucuru kina vale i Jiova, e na loma ni rumu i Necani- Meliki, na i liuliu ka tiko e na rumu o ya, ka vakamai ira na qiqi ni valu e na bukawaqa. 
<br /><span class="verse" id="12">12 </span>Na i cabocabo ni soro ka tiko ena delavuvu, na rumu e cake i Easi, ka ra a tara na tui e Juta, kei na i cabocabo ni soro ka a tara o Manasa e na rua na rara ni vale i Jiova, sa basuraka sobu na tui ka vakavurumemeataka, ka kaburaka yani na kedra kuvu kina Uciwai o Kitironi. 
<br /><span class="verse" id="13">13 </span>Sa qai vakacacana na veivanua cecere na tui ka toka e na tokalau kei Jerusalemi, ka ceva tiko ni Ulunivanua ni Vadi Ca, ka a tara mada kina o Solomoni na tui me nei Asitoreci na nodra ka vakasisila na tamata i Amoni. 
<br /><span class="verse" id="14">14 </span>Ka sa vorovorolaka na veiduru eso ka taya sobu na matakau ceuceu, ka vakasoqona vata na sui ni tamata mera tu ena vanua o ya. 
<br /><span class="verse" id="15">15 </span>Kei na so tale na i cabocabo ni soro ka tiko mai Peali, kei na vanua cecere ka a vakaivalavalacataki Isireli kina o Jeropoami na luve i Nipati, a sa tara ruarua kina na i cabocabo ni soro kei na vanua cecere ka basuraka sobu; ka sa va kama na vanua cecere ka vakavurumemeataka, qai mai va kama yani na matakau ceuceu. 
<br /><span class="verse" id="16">16 </span>Ni sa vuki mai o Josaia, sa raica na veibulubulu e ulunivanua. Sa qai talaki yani o koya mera vakasoqoni kece mai na sui mai na i bulubulu ka qai mai vakamai ira yani e na i cabocabo ni soro ka vakadukadukalitaka sara me vaka na vosa i Jiova ka vunautaka na Nona tamata, o koya e talaucaka tiko na vosa oqo. 
<br /><span class="verse" id="17">17 </span>Sa qai tukuna o koya, "Na vatu ni bulubulu cava oqo au sa raica?" Era sa qai tukuna vua na turaga e nakoro, "Oqo na i bulubulu nei koya na tamata ni Kalou ka lako mai Juta, ka vunautaka na veika oqo dou a sa cakava ka vorata na i cabocabo ni soro e Peceli." 
<br /><span class="verse" id="18">18 </span>Sa qai tukuna, "Laivi koya ga me kakua ni dua e tara na suina." Era sa qai laiva tu ga na suina, kei na suidra na parofita ka kune mai Samaria. 
<br /><span class="verse" id="19">19 </span>Sa kauta tani talega o Josaia na vale ni lotu ena vanua cecere era tiko ena koro o Samaria, ka ra a se tara mai na tui e Isireli me ra vakacudrui Jiova kina, ka qai cakava vei ira o koya na ka kecega e ya cakava ki Peceli. 
<br /><span class="verse" id="20">20 </span>E vakamatei ira taucoko na bete ni vanua cecere era tiko e keya, e na i cabocabo ni soro, ka va kama yani kina na suidra na tagane, ka qai lesu tale i Jerusalemi. 
<br /><span class="verse" id="21">21 </span>Sa qai vakaroti ira na tamata taucoko na tui, ka tukuna, "Ni maroroya na Lako Sivia kivei Jiova na nomuni Kalou, me vaka e volai tu e na i Vola ni Veiyalayalati." 
<br /><span class="verse" id="22">22 </span>Na Lako Sivia vaka koya a sa sega tu ni dau vakayacori me tekivu mai na nodra gauna na turaganilewa e ra a lewai Isireli tu, se ena nodra veisiga taucoko na tui e Isireli kei ira na tui e Juta. 
<br /><span class="verse" id="23">23 </span>E na i ka tinikawalu ni yabaki nei Tui Josaia sa mai vakayacori kina na Lako Sivia oqo e na mata i Jiova mai Jerusalemi. 
<br /><span class="verse" id="24">24 </span>Sa qai biuta tani o Josaia o ira era dau veitaratara kei na yalo mai bulu, daucurumi, na vuvale ni kalou matakau, kei na ka vakasisila kece e kunei e na vanua o Juta kei Jerusalemi me rawa vua me vakayacora na vosa ni Vunau ka ra volai tu e nai vola e ya raica o Ilikaia na bete e na vale nei Jiova. 
<br /><span class="verse" id="25">25 </span>E sega ni dua na tui e liu vua me tautauvata kei koya, ni ya vuki vei Jiova e na yalona taucoko, e na lomana taucoko, kei na nona kaukauwa kecega, me vaka na Vunau taucoko nei Mosese; ka sega talega ni dua e vakataki koya ni oti na nona gauna. 
<br /><span class="verse" id="26">26 </span>Ia e ya sega ga ni lako tani mai o Jiova mai na Nona cudru waqawaqa ni veivakarusai levu, ni Nona cudru sa tubu cake me baleti Juta, baleta na veivakacudrui e ya cakava o Manasa vei Koya. 
<br /><span class="verse" id="27">27 </span>Sa qai tukuna o Jiova, "Au na kauti Juta tani talega e mataqu, me vaka na Noqu sa kauti Isireli tani, Ka'u na biuta tani talega na koro oqo o Jerusalemi Ka'u sa digitaka, kei na vale. Au a sa tukuna oti, 'Ena tiko kina na yacaqu.'" 
<br /><span class="verse" id="28">28 </span>Ia na vo ni cakacaka i Josaia, kei na ka kecega sa cakava o koya, e sega li ni volai tu e na kedra i vola tukutuku ni veigauna na tui e Juta? 
<br /><span class="verse" id="29">29 </span>E na nona gauna o Fero Niko na tui Ijipita e a lako ki na nona kere veivuke o tui Asiria, e na Uciwai na Uferetisi; ka sa valuti koya kina o Tui Josaia. Sa mani vakamatei koya o Fero Niko mai Mekito e na nona via vorati koya. 
<br /><span class="verse" id="30">30 </span>Sa qai kauta mai na yagona na nona tamata e na dua na qiqi ni valu mai Mekito, ka kauti koya mai ki Jerusalemi, ka buluti koya e na nonai bulubulu ga. Era sa qai ia na lewe ni vanua ka tauri Jioeasi na luve i Josaia, ka lumuti koya, ka buli koya me tui me kenai sosomi. 
<br /><span class="verse" id="31">31 </span>E sa yabaki ruasagavulu katolu o Jioeasi ni sa buli me tui, ka sa lewa mai Jerusalemi me vula tolu. Na yaca i tinana o Mutali na luve i Jeremaia na kai Lipina. 
<br /><span class="verse" id="32">32 </span>A sa daucaka ca o koya e na mata i Jiova, me vaka ga era dau cakava mai na nona qase. 
<br /><span class="verse" id="33">33 </span>Sa qai biuti koya o Fero Nikoi vale ni veivesu mai Ripila e na vanua o Amaci, me rawa ni kua ni lewa o koya mai Jerusalemi; ka mani vakatauca yani ena vanua na kena i totogi e rua na drau na udolu na dola na siliva kei na tolusagavulu na udolu na dola na koula. 
<br /><span class="verse" id="34">34 </span>Ia o Fero Niko sa buli Iliakimi na luve i Josaia me tui ka me sosomitaki tamana o Josaia ka veisautaka talega na yacana me o Jioiakimi. Sa qai kauti Joasi o Fero ka kauti koya ki Ijipita ka mani la'ki mate i keya. 
<br /><span class="verse" id="35">35 </span>A sa solia na siliva kei na koula o Jioiakimi vei Fero, ia sa lavaka na vanua mera soli vakacavacava kei na i lavo me vaka na i vakaro nei Fero; ka lavaka na siliva kei na koula mai vei ira na tamata e na vanua, mai vei ira kece me vaka na ka e dui rauti ira, me soli vei Fero Niko. 
<br /><span class="verse" id="36">36 </span>Sa yabaki ruasagavulu ka lima o Jioiakimi ena nona mai tui, ka tinikadua na yabaki na nona lewa e Jerusalemi. Na yaca i tinana o Sibuta na luve i Petaia na kai Ruma. 
<br /><span class="verse" id="37">37 </span>Sa dau caka ca o koya e na mata i Jiova ka ucuya ga na ka e dau cakava o tamana.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
