<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 18 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai yaco oqo e na i katolu ni yabaki i Osea na luve i Ela, na tui Isireli, sa tekivu me lewa mai Juta o Esekaia na luve i Easi na tui Juta. 
<br /><span class="verse" id="2">2 </span>E sa yabaki ruasagavulu ka lima o koya e na nona cabeta cake na i dabedabe vakatui, ka vakatulewa tiko e Jerusalemi me ruasagavulu ka ciwa taucoko na yabaki. Na yaca i tinana o Elai na luvena yalewa o Sakaraia. 
<br /><span class="verse" id="3">3 </span>E cakava o koya na ka e dodonu e na mata i Jiova, me vaka na veika e cakava mai na tamana o Tevita. 
<br /><span class="verse" id="4">4 </span>E kauta tani o koya na veivanua cecere ka vorolaka na veiduru tabu e so, tamusulaka na matakau ceuceu ka vorovorolaka vakamatailalai na gata varusa ka a bulia o Mosese, e na siga o ya era a vakama tiko kina na Isireli na ka boi vinaka ka vakatoka me o Niusitani. 
<br /><span class="verse" id="5">5 </span>E vakararavi vei Jiova na Kalou nei Isireli, ka sega tale ni dua na tui e liu vei koya e Juta, se o koya e taravi koya mai me tautauvata kei koya. 
<br /><span class="verse" id="6">6 </span>E tatakube matua toka o koya vei Jiova; ka sega ni lako tani mai na nona muri Koya, sa maroroya ga na Nona i vakaro, ka a vakarota o Jiova vei Mosese. 
<br /><span class="verse" id="7">7 </span>Sa tiko vata ga kei Koya o Jiova, na veivanua kecega e lako kina e vakayaco ka, ia sa vorati tui Asiria o koya ka sega ni via qaravi Koya. 
<br /><span class="verse" id="8">8 </span>E vakatulewataki ira na kai Filisitia me yaco sara i Kasa kei na i yalayala ni vanua, mai na vale ni vakatawa kina veikoro vakabai. 
<br /><span class="verse" id="9">9 </span>Ia sa qai yaco, e na i ka va ni yabaki i Esekaia na tui, ka sa i kavitu tiko ni yabaki i Osea na luve i Ela, na tui Isireli, sa lako cake mai o Salimavusa na tui Asiria i Samaria ka tuva i valu wavokita. 
<br /><span class="verse" id="10">10 </span>Ni mai oti na tolu na yabaki era sa taura e na i ka ono ni yabaki i Esekaia, ka sa i ka ciwa ni yabaki i Osea na tui Isireli, sa tauri o Samaria. 
<br /><span class="verse" id="11">11 </span>Ia o tui Asiria sa kauti Isireli laivi vakavesu i Asiria ka vakatikori ira mai Ela, e na yasa i Apori, na Uciwai e Koseni, kei na nodra veikoro na kai Mitia, 
<br /><span class="verse" id="12">12 </span>Ni ra sa sega ni rokova na domo i Jiova na nodra Kalou, ka vakacacana na Nona veiyalayalati kei na veika kece e ya vakarota o Mosese na tamata i Jiova; e ra sega ni via rogoca se cakava tale ga. 
<br /><span class="verse" id="13">13 </span>Ia e na i ka tini ka va ni yabaki i Esekaia na tui, sa lako cake o Sinakiripi na tui Asiria ka valuti ira na veikoro vakabai e Juta ka tauri ira. 
<br /><span class="verse" id="14">14 </span>Sa qai talaki o Esekaia na tui Juta kivei tui Asiria mai Lakisi, ka vaka, ne, "Au sa caka cala; mo lako tani mai vei au; na cava ga o na vakacolata vei au au na sauma." Sa qai vakacolata o tui Asiria vei Esekaia na tui Juta e ono na drau na udolu na dola e na siliva kei na ciwa na drau na udolu na dola e na koula. 
<br /><span class="verse" id="15">15 </span>Sa qai solia vua o Esekaia na siliva taucoko e kune e na vale i Jiova kei na vale ni yau nei koya na tui. 
<br /><span class="verse" id="16">16 </span>A sa qai luvata tani mai o Esekaia na koula mai na katuba ni vale i Jiova kei na veiduru e sa tuvana oti tu o Esekaia na tui Juta, ka solia yani vei tui Asiria. 
<br /><span class="verse" id="17">17 </span>Ia o tui Asiria sa qai tala yani na Tatani, na Rapisarisi, kei na Rapisaki mai Lakisi, kei na dua na mataivalu levu i Jerusalemi vei Tui Esekaia. Era sa lako cake ka lako mai i Jerusalemi. Ia ni ra sa yaco mai e ratou sa tucake tu e na yasa ni salisali ni wai na tobu wai e cake, ka toka e na bati ni sala kina Rara Sinai. 
<br /><span class="verse" id="18">18 </span>Ena gauna e ratou sa kacivi koya oti kina na tui, o Iliakimi na luve i Ilikana, o koya e lewa na vale, o Sipina na vunivola, kei Joa na luve i Esafa, na daunivolavola, e ratou sa lako mai tuba vei ira. 
<br /><span class="verse" id="19">19 </span>Sa qai tukuna vei ira o Rapisaki, "Mo tukuna oqo vei Esekaia, 'Sa tukuna oqo na tui levu na tui Asiria: "Na nuidei cava oqo o vakararavi tiko kina? 
<br /><span class="verse" id="20">20 </span>"O tukutukuna tiko ni tiko na i tuvatuva kei na kaukauwa vakaivalu, ia era ka ni vosavosa ga. O cei tale beka o vakararavi tiko vua mo via vorati au kina? 
<br /><span class="verse" id="21">21 </span>"Raica 'qo! O sa vakararavi tiko kina i titoko ni gasau kavoro, o Ijipita, kevaka ena ravi kina ligana e dua na tamata, ena lako yani ki ligana ka vakamavoataka. E na vaka talega o ya o Fero na tui Ijipita kevaka e vakararavi vua e dua. 
<br /><span class="verse" id="22">22 </span>"Ia kevaka o tukuna vei au, 'Keimami vakararavi vei Jiova na neimami Kalou,' e sega beka ni o Koya na Nona vanua cecere kei na Nona i cabocabo ni soro e sa kauta tani o Esekaia, ka tukuna vei Juta kei Jerusalemi 'O dou na lotu e na i cabocabo ni soro oqo mai Jerusalemi'?"' 
<br /><span class="verse" id="23">23 </span>"Ena vuku ni ka oqo, au sa kerei iko, mo cakava e dua na yalayala vua na noqu turaga, na tui Asiria, au na qai solia vei iko e rua na udolu na ose â€“ kevaka o rawa ni rawati ira mai mera vodoka! 
<br /><span class="verse" id="24">24 </span>"O na vakasuka lesu rawa vakacava e dua na kavetani mai na i veta e ra ni nona tamata na noqu turaga, ka mo qai biuta na nomu vakararavi ki Ijipita me baleta na qiqi ni valu kei ira na dau vodo ose? 
<br /><span class="verse" id="25">25 </span>"Au sa lako cake mai oqo ka sega o Jiova kina vanua oqo me'u vakarusa? Sa tukuna vei au o Jiova, 'Mo curuma yani na vanua oqori, ka vaqeavutaka.'" 
<br /><span class="verse" id="26">26 </span>E ratou sa qai tukuna vei Rapisaki o Iliakimi na luvei Ilikaia, o Sipina kei Joa, "Au kerea mo vosa mada vei keitou na nomu tamata e na vosa vaka ni rawa ni keitou kila, ka mo kakua ni vosa vei keitou e na vosa vaka Iperiu ni ra vakarorogo tiko na tamata era tiko ena bai." 
<br /><span class="verse" id="27">27 </span>Era sa tukuna yani na Rapisaki vei iratou, "E talai au beka mai na noqu turaga kivua na nomudou turaga vei kemudou talega me keitou tukuna na vosa oqo, ka sega vei ira na tamata era dabe tiko e na bai, e ra na kania ka gunuva talega na nodra benu vata kei kemudou?" 
<br /><span class="verse" id="28">28 </span>Era sa qai tucake na Rapisaki ka kaci vakadomoi levu e na vosa vaka Iperiu, ka vaka, "Ni rogoca na nona vosa na tui levu, na tui Asiria! 
<br /><span class="verse" id="29">29 </span>"Sa tukuna na tui: 'Dou kakua ni vakatara me vakaisini kemudou o Esekaia, ni na sega ni rawa vei koya me sereki kemudou mai na ligana; 
<br /><span class="verse" id="30">30 </span>'Se mo dou vakatarai Esekaia me vakayacora mo dou vakararavi vei Jiova, ka tukuna, "Ena sereki keda vakaidina o Jiova; e na sega ni soli yani na koro oqo kina ligana na tui Asiria."' 
<br /><span class="verse" id="31">31 </span>"Dou kakua ni vakarorogo vei Esekaia, ni sa vosa vakaoqo na tui Asiria, 'Dou veisaututaki vata kei au ena dua na ka ni loloma ka lako mai vei au i tuba; ka dou na kana vakayadua oi kemudou mai na nona vaini kei na veitamata yadua mai na nona lolo, ka na gunuva talega na tamata yadua na wai mai na nona i vurevure ni wai; 
<br /><span class="verse" id="32">32 </span>'Me yacova na noqu lako mai ka kauti kemudou yani kina dua na vanua e vaka ga na nomudou vanua, na vanua ni kakana kei na waini vou, na vanua ni madrai kei na veivaini, na vanua ni veiolive kei na deni o ni, me rawa ni dou bula kina ka sega ni mate. Ia dou kua ga ni vakarorogo vei Esekaia, de na qai rawai kemudou, e na nona tukuna, "O Jiova ena sereki keda." 
<br /><span class="verse" id="33">33 </span>'E dua beka na kalou ni veimatanitu cava ga e sa bau vakabula na nona vanua mai na liga i tui Asiria? 
<br /><span class="verse" id="34">34 </span>'E vei o ira na kalou ni Amaci, kei Arapati? E vei o ira na kalou ni Sifavaimi kei Ina kei Aiva? Era sa vakabulai Samaria beka mai na ligaqu? 
<br /><span class="verse" id="35">35 </span>'O cei beka na Kalou mai na nodra vanua me vakabula rawa na nodra matanitu mai na ligaqu, me rawa kina vei Jiova me vakabulai Jerusalemi mai na ligaqu?'" 
<br /><span class="verse" id="36">36 </span>Era sa vakadigagalu o ira kece na tamata ka sega ni sauma yani vua e dua na vosa; ni sa vakarota mai na tui oqo, "Dou kakua ni sauma." 
<br /><span class="verse" id="37">37 </span>E ratou sa qai lako mai o Iliakimi na luvei Ilikaia, o koya sa daulewa na vale, o Sipina na vunivola, kei Joa na luve i Esafa, na dauni volavola, kivei Esekaia ka dresulaka na nodratou i sulu, ka tukuna vei koya na nodra vosa na Rapisaki.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
