<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 3 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A sa yaco me tui e Isireli o Jiorami na luvei Eapi mai Samaria e na i ka tinikawalu ni yabaki i Jiosafati na tui Juta, ka mani veiliutaki sara e keya me tinikarua na yabaki. 
<br /><span class="verse" id="2">2 </span>A sa caka ca o koya e na mata i Jiova, ka sega ni ucui rau o tamana kei tinana, e na nona a kauta tani na duru tabu i Peali ka a bulia o tamana. 
<br /><span class="verse" id="3">3 </span>Ia e tomana tikoga o koya na i valavala ca i Jeropoami na luvei Nepati, ka vakaivalavalacataki ira na Isireli; e sega ni biuta rawa o koya. 
<br /><span class="verse" id="4">4 </span>Ia o Mesa na tui Moape na daususu sipi e dau sauma vei tui Isireli e na veigauna kecega e dua na drau na udolu na luve ni sipi kei na vuti ni sipi e rauta ni dua na drau na udolu na sipi tagane. 
<br /><span class="verse" id="5">5 </span>Sa qai yaco, e na gauna e sa mate kina o Eapi, sa tekivu me vorati tui Isireli o tui Moape. 
<br /><span class="verse" id="6">6 </span>A sa lako tani mai Samaria o Jeorami na tui ka vakasokumuni ira vata na Isireli. 
<br /><span class="verse" id="7">7 </span>A sa lako ka talatala yani vei Jiosafati na tui Juta, ka vaka, "O tui Moape e sa veivorati tiko kei au. E rawa ni o lako vata kei au me valuti o Moape?" A sa sauma o koya, "Au na lako cake; o iko vata kei au e daru dua ga, na noqu tamata era sa nomu tamata, na noqu ose e sa na nomu ose talega." 
<br /><span class="verse" id="8">8 </span>A sa tukuna o koya, "Ena gaunisala cava e daru na lako cake kina?" A sa sauma o koya ka vaka, "Ena sala e na vanua liwa ka donui Itomi." 
<br /><span class="verse" id="9">9 </span>E ratou sa lako vata o tui Isireli, tui Juta kei tui Itomi, ka muria yani na i lesu ni sala me siga vitu; a sa sega na medra wai na mataivalu, kei ira talega na manumanu era muri ira tiko. 
<br /><span class="verse" id="10">10 </span>Sa mani vosa o tui Isireli ka vaka, "Ulei! E sa kacivi iratou vata na lewe tolu na tui oqo o Jiova kina ligadra na Moape." 
<br /><span class="verse" id="11">11 </span>A sa vosa o Jiosafati ka vaka, "E sega beka ni tiko eke e dua na parofita i Jiova me rawa ni keimami vakatarotarogi Jiova vei koya?" E sauma sara mai e dua vei ira na dauveiqaravi i tui Isireli ka vaka, "O Ilaisa na luvei Safati e tiko oqo, o koya e daulivi wai ena liga i Ilaijia." 
<br /><span class="verse" id="12">12 </span>Sa tukuna sara yani o Jiosafati, "Sa tiko vei koya na vosa i Jiova." E ratou sa mani veikau sobu sara vei koya o tui Isireli, o Jiosafati kei tui Itomi. 
<br /><span class="verse" id="13">13 </span>Sa qai vosa o Ilaisa vua na tui Isireli ka vaka, "Na cava me'u cakava o au vei iko? Mo lako vei ira na parofita i tamamu kei ira na parofita i tinamu." A sa tukuna vua o tui Isireli, "E sega, ni sa kacivi iratou vata na tui tolutolu oqo o Jiova me soli iratou kina ligadra na Moape." 
<br /><span class="verse" id="14">14 </span>Sa qai tukuna o Ilaisa, "Me vaka sa bula o Jiova ni lewe vuqa, o Koya au sa tu e matana, kevaka au sega ni rokova na nona tiko o Jiosafati na tui Juta, au sega sara ga ni wanonovi iko, se me'u raici iko. 
<br /><span class="verse" id="15">15 </span>"Ia oqo mo kauta mai vei au e dua na dau ni vakatagi." Sa qai yaco, ni sa qiriqiri o koya na dau ni vakatagi, a sa yaco mai vei koya na liga i Jiova. 
<br /><span class="verse" id="16">16 </span>Sa mani tukuna o koya, "Sa vosa vakaoqo o Jiova: 'Mo kelia e vuqa na i keli e na buca oqo.' 
<br /><span class="verse" id="17">17 </span>"Ni sa tukuna vakaoqo o Jiova: 'O na sega ni raica na cagi, se mo na raica na uca; io na buca oqori ena sinai ena wai, me rawa kina o iko, nomu bulumakau kei ira nomu manumanu me ra gunu.' 
<br /><span class="verse" id="18">18 </span>"Oqo e ka rawarawa ga ena mata i Jiova; Ena soli ira talega na kai Moape kina ligamu. 
<br /><span class="verse" id="19">19 </span>"Ka mo dou kabai ira talega na veikoro vakabai kei na veikoro digitaki eso, ka dou tamusuki ira sobu na veivunikau vinaka, ka vakamacara na veivurevure ni wai, qai vakacacana na veiqele vinaka kecega ena vatu." 
<br /><span class="verse" id="20">20 </span>Ia sa mani yaco e na mataka ni sa vakacabori tiko na i madrali laukana, sa drodro curumi Itomi mai na wai ka sa sinai ka vuabale na vanua e na wai. 
<br /><span class="verse" id="21">21 </span>Ia ni ra sa rogoca na kai Moape ni ratou sa lako cake mai na tui me valuti ira, era sa soqoni vata mai o ira vakayadua ga era sa rawa ni roqo na i yaragi kei ira era sa qase cake; ka ra sa mai tucake tu e na i yalayala ni vanua. 
<br /><span class="verse" id="22">22 </span>Era sa cavu tu yani e na mataka lailai, ni sa ramase tu e dela ni wai na rarama ni matanisiga, ia o ira na Moape era sa raica na wai e na yasana ka dua ni sa damudamu tu me vaka na dra. 
<br /><span class="verse" id="23">23 </span>Era sa tukuna, "Na dra oqo; era sa na veimatematei vakaidina na tui e na i seleiwau; ia oqo, tou ia Moape, kina i toki ni valu!" 
<br /><span class="verse" id="24">24 </span>Ia ni ra sa yaco mai kina nodra keba na Isireli, era sa tucake na Isireli ka mokuti ira na Moape, era sa dro e matadra, ka ra sa curu yani kina nodra vanua ka vakamatei ira na kai Moape. 
<br /><span class="verse" id="25">25 </span>Era sa vaqeavutaka na veikorokoro, ka ra sa dui kolotaka yadudua na turaga na vatu e na veiqele vinaka kece ni vanua ka vakatawana; era sa bonata kece, na veimataniwai ka tamusuki ira sobu na veivunikau vinaka. Era sa vakadeitaka ga na vatu e KiriAraseci. Ia o ira na daurabo era sa tu vakavolivolita ka rabotaka. 
<br /><span class="verse" id="26">26 </span>Ia ni sa raica o tui Moape na i valu ni sa rui rerevaki dina vei koya, sa kauta vata kei koya e lewe vitunadrau na tamata era vakaiseleiwau, mera curu vakaukauwa yani vua na tui Itomi, ia era sa sega ni rawata. 
<br /><span class="verse" id="27">27 </span>A sa taura na luvena tagane ulumatua ka dodonu me sosomitaki koya na i tutu vakatui, ka vakacabora e dua na i soro kama e na dela ni bai vatu, a sa ka levu na cudru vei ira na Isireli. Era sa biuti koya tu yani ka lesu tale kina nodra vanua dina.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
