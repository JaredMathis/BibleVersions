<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 4 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa dua na marama ka vakawati kivua e dua na luve ni parofita sa mai tagi vei Ilaisa, ka tukuna, "Sa mate na nomu tamata na watiqu, ia o ni sa kila ni sa rerevaki Jiova o koya, ka ni sa lako talega mai na tamata au sa sega ni sauma rawa vua na noqu dinau, me mai kauti rau na luvequ tagane me rau la'ki nona bobula." 
<br /><span class="verse" id="2">2 </span>Sa vosa vua o Ilaisa ka vaka, "Na cava me'u cakava vei iko? Tukuna mai vei au, na cava e tiko vei iko e vale?" A sa tukuna vua "Sa sega ni dua na ka e tu vua na nomu vada e vale e dua ga na tavaya waiwai." 
<br /><span class="verse" id="3">3 </span>Sa qai tukuna vua, "Lako, la'ki kerea tale mai eso na saqa lala e veivanua kecega, mai vei ira na kai nomu kecegaOna saqa lala; me kakua ni lailai walega o kumuna mai. 
<br /><span class="verse" id="4">4 </span>"Ia ni o sa curu mai loma, mo qai sogota yani na katuba ka mo dra sogolati kei na luvemu; ka livia yani kina veisaqa kece oqori, ka biuta vakatikitiki mai o koya e sa sinai." 
<br /><span class="verse" id="5">5 </span>A sa lako mai o koya ka sogolati rau kei na luvena, ka a kau saqa mai kivei koya; ka sa liviraka sara yani. 
<br /><span class="verse" id="6">6 </span>Ia sa qai yaco, ena gauna era sa sinai kina na saqa, sa tukuna o koya vei na luvena, "Kauta tale mai vei au e dua na saqa." A sa tukuna o koya vei tinana, "Sa sega ni qai dua tale na saqa." Qai mudu na waiwai. 
<br /><span class="verse" id="7">7 </span>A sa lako mai o koya ka mai tukuna vua na tamata ni Kalou. Sa qai tukuna sara o koya, "Lako, la'ki volitaka na waiwai ka mo sauma kina na nomu dinau; ka mo drau qai bula o iko kei na luvemu e na kena vo." 
<br /><span class="verse" id="8">8 </span>E na dua na siga sa lako yani o Ilaisa ki Sunemi, a sa tiko mai keya e dua na yalewa e kilai levu, ka sa kerei koya me vakayagataka eso na kakana. E sa mani yaco, ena veigauna kece e dau tavali e keya, e sa dau curu sara ki loma me la'ki kania eso na kakana. 
<br /><span class="verse" id="9">9 </span>Sa vosa sara o koya vua na watina, "Mo raica mada oqo, au kila ni koya oqo e tamata yalosavasava ni Kalou, ka dau tavali tiko e ke vei kedaru e na veigauna. 
<br /><span class="verse" id="10">10 </span>"Au kerea, me daru cakava mada e dua na rumu lailai e cake; ka me biu tale ga kina e dua na nona i mocemoce, dua na teveli, dua na i dabedabe, kei na dua nai tutu ni cina; Me rawa kina vei koya, e na veigauna kecega e lako mai kina vei kedaru, me curu sara yani kina." 
<br /><span class="verse" id="11">11 </span>E na dua na siga ni sa lako yani ki keya o koya, e curu sara yani kina rumu e cake ka mani davo no. 
<br /><span class="verse" id="12">12 </span>Sa tukuna sara vei Keasi na nona dauveiqaravi, "Mo kaciva mada mai na yalewa ni Sunemi oqo. Ia ni sa kacivi sa lako sara ma ka mai tucake tu e matana. 
<br /><span class="verse" id="13">13 </span>A sa vosa sara vua ka vaka, "Mo tukuna vakaoqo vei koya, 'Raica o sa rui kauwai vakalevu vei keirau e na veikauwaitaki dina. Na cava sara mada au rawa ni cakava vei iko? O vinakata li me'u vosa e na vukumu vua na tui se ki vua na kavetani ni valu?'" Sa sauma sara yani o koya, "Au sa dau tiko vata ga kei ira na wekaqu." 
<br /><span class="verse" id="14">14 </span>Sa tukuna sara yani o koya, "Na cava sara mada me na caka vua?" Sa sauma yani o Keasi ka vaka, "O koya e yada, e sega tu ni vakaluveni, ka sa qase talega mai o watina." 
<br /><span class="verse" id="15">15 </span>Sa mani tukuna yani o koya, "Kacivi koya mai," Sa kacivi sara mai o koya ka mai tucake tu donuya na katuba. 
<br /><span class="verse" id="16">16 </span>Sa tukuna sara yani o koya, "Ena gauna vata oqo e na yabaki e lako mai, o na roqota kina e dua na gonetagane." Sa tukuna sara o koya, "Sega, noqu turaga, na Tamata ni Kalou, mo ni kakua ni lasu vua na nomuni dauveiqaravi!" 
<br /><span class="verse" id="17">17 </span>Ia sa qai mani kunekune dina na yalewa, ka vakasucuma sara e dua na gonetagane e na gauna dina ga e lokuci kina, me vaka sa tukuna oti vua o Ilaisa. 
<br /><span class="verse" id="18">18 </span>A sa tubu cake sara na gone. Ia sa qai yaco e na dua na siga e lako sobu yani na gone vei tamana, kivei ira era tamusuki sila tiko. 
<br /><span class="verse" id="19">19 </span>Sa tukuna sara o koya vei tamana, "Na uluqu, Na uluqu!" Sa tukuna sara o koya vua na nona dauveiqaravi, "Mo colati koya yani kivei tinana." 
<br /><span class="verse" id="20">20 </span>Ena gauna sa yaco yani kina vei tinana sa keveta o koya ka tenea me yaco sara na yakavi, a sa qai mate. 
<br /><span class="verse" id="21">21 </span>A sa keveta cake yani o koya ka la'ki vakotora e na nona i davodavo na Tamata ni Kalou, sogota yani vua na katuba, ka curu tale mai tuba. 
<br /><span class="verse" id="22">22 </span>A sa la'ki kacivi watina tagane, ka tukuna, "Au kerea mo vakatala mada mai vei au e dua na cauravou kei na dua na asa, me rawa ni cici mada ga vakatotolo vua na tamata ni Kalou ka lesu tale mai." 
<br /><span class="verse" id="23">23 </span>Sa tukuna sara o koya, "Na cava o lako kina vei koya e daidai? E se sega ni Vula Vou se na Siga ni Vakacecegu." Sa tukuna sara o koya "Ena daumaka ga." 
<br /><span class="verse" id="24">24 </span>A sa vauca sara yani nona i vodovodo kina asa, ka tukuna vua na nona dauveiqaravi, "Mo vakaciciva totolo na asa ka gutuwa yani; mo kakua ni vakaberabera me yacova ni'u sa tukuna yani vei iko." 
<br /><span class="verse" id="25">25 </span>A sa biubiu sara o koya, ka lako kusarawa yani vua na tamata ni Kalou e na ulunivanua o Kameli. Sa qai yaco, ni sa raici koya vakayawa mai na tamata ni Kalou, Sa tukuna sara vei Keasi na nona dauveiqaravi, "Raica, na yalewa ni Sunemi! 
<br /><span class="verse" id="26">26 </span>"Au kerea mo cici sara ga oqo ka la'ki tavaki koya, ka tukuna vua, 'Vakacava o lako vakavinaka mai? E vinaka tiko beka o watimu? E vinaka tale tiko beka ga na gone?'" Sa tukuna sara o koya "Ena daumaka ga." 
<br /><span class="verse" id="27">27 </span>Ia ni sa yaco mai vua na tamata ni Kalou e delana, sa mokota sara na yavana, ia sa toro mai o Keasi me biligi koya laivi. Sa vosa yani na tamata ni Kalou ka vaka, "Biuti koya ga; ni sa rui rarawa vakaidina na lomana, ia sa vunia talega vei au o Jiova, ka sega ni tukuna vei au." 
<br /><span class="verse" id="28">28 </span>Sa tukuna sara o koya, "Au a kerea beka vua na noqu turaga e dua na gonetagane? E sega beka ni'u a cavuta, 'Mo kakua ni vakaisini au'?" 
<br /><span class="verse" id="29">29 </span>A sa tukuna vei Keasi, "Mo vakarautaki iko, ka taura na noqu i titoko ki ligamu, ka mo lako yani e na sala. Kevaka o drau sota vata kei na dua, kua ni veikidavaki kei koya; kevaka e dua e kidavaki iko, kua ni sauma; ia mo la'ki biuta ga na noqu i titoko e matana na gone." 
<br /><span class="verse" id="30">30 </span>Sa qai vosa o tinani gone ka vaka, "Me vaka sa bula o Jiova, ka sa bula vakakina na yalomu, au na sega vakadua ni biuti iko." A sa tucake sara ka muri koya yani. 
<br /><span class="verse" id="31">31 </span>A sa liu sara tiko yani vei rau o Keasi, ka la'ki vakotora sara na i titoko e matana na gone; ia e sega ni dua na domo se dua na rorogo e voqa mai. Sa mani lesu tale o koya me rau la'ki sota, ka tukuna sara vua, "E se sega ni yadra rawa mai na gone." 
<br /><span class="verse" id="32">32 </span>Ia ni sa curu mai loma ni vale o Ilaisa, sa davo matemate tu na gone e na nona i davodavo. 
<br /><span class="verse" id="33">33 </span>A sa curu yani ki loma, sogolatia na katuba vei rau, ka masu vei Jiova. 
<br /><span class="verse" id="34">34 </span>A sa lako cake ka davoca na gone, na gusuna kina gusu ni gone, na matana kina mata ni gone, na ligana kina liga ni gone; a sa vakadre o koya e dela ni gone, ka sa yaco me katakata mai na lewe ni yagona na gone. 
<br /><span class="verse" id="35">35 </span>A sa lesu mai ka mai veilakoyaki tiko e loma ni vale, e lako cake ka lako sobu, sa baci lako tale ka vakadre tale e dela ni gone; ka sa tekivu me suru mai vakavitu na gone, ka dolava rawa sara na matana. 
<br /><span class="verse" id="36">36 </span>A sa kacivi Keasi ka tukuna vua, "Mo kaciva mai na yalewa ni Sunemi oqo." A sa kacivi koya sa ra o koya. Ia ni sa curu mai vei koya, sa tukuna, "Mo keveta cake na luvemu." 
<br /><span class="verse" id="37">37 </span>A sa curu yani o koya, cuva sobu ki yavana, ka vakacuva na uluna; a sa keveta cake na luvena ka lako yani. 
<br /><span class="verse" id="38">38 </span>A sa lesu tale ki Kilikali o Ilaisa, ka donuya sara ga e dua na gauna ni dravuisiga. Era a dabe tikivi koya toka na luve ni parofita ka vosa sara o koya vua na nona dauveiqaravi, "Mo vakatokara yani e dua na kuro, ka mo vakasaqara eso na rourou me kedra na luve ni parofita." 
<br /><span class="verse" id="39">39 </span>A sa lako yani e dua ki nai teitei me la'ki minika mai eso na rourou, a sa kunea e dua na wa e tubu wale ka vetia mai kina eso na timo ni veikau, ka vakasinaita kina nona i sulu, a sa lako mai ka roverovea kina loma ni kuro, ia era sega tu mada ga ni kila se na cava o ya. 
<br /><span class="verse" id="40">40 </span>A sa mani takivi sara yani vei ira na turaga mera kania. Ia ni ra sa kania tiko na ka o ya, e ra sa qolou mai ka vaka, "Na Tamata Ni Kalou, sa tiko vakaidina na mate ena loma ni kuro!" Era sa sega ni kania rawa. 
<br /><span class="verse" id="41">41 </span>Sa mani tukuna o koya, "Dou kauta mai eso na valawa." A sa balata yani o koya kina loma ni kuro, ka tukuna sara, "Dou vota yani vei ira na tamata, me rawa ni ra kana." A sa sega ni dua na ka me gaga e na loma ni kuro. 
<br /><span class="verse" id="42">42 </span>A sa lako mai e dua na tamata mai Pali Salisa, ka kauta mai kivua na tamata ni Kalou na i sevu ni madrai, e ruasagavulu na i buli madrai parile, kei na sore ni witi dreu e na nona loma ni kato. A sa vosa ka vaka, "Mo solia yani kivei ira na tamata, me ra kania." 
<br /><span class="verse" id="43">43 </span>Ia sa mani tukuna vakaoqo nona dauveiqaravi, "Na cava? Me'u vakarautaka tu oqo e matadra na lewe dua na drau na tamata?" Sa tukuna tale o koya "Mo solia ga vei ira oqori, me ra kana kina; ni sa tukuna vakaoqo o Jiova: 'Era na kana kece ka so ena vo tu ga.'" 
<br /><span class="verse" id="44">44 </span>A sa vakarautaka e matadra, ka ra sa kana ka vo tu eso, me vaka na vosa i Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
