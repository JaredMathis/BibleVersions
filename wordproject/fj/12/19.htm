<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 19 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ia sa qai yaco, ni sa rogoca o Esekaia na tui, sa basuraka nona i sulu, ubi koya e na i sulu taga, ka curu yani kina vale i Jiova. 
<br /><span class="verse" id="2">2 </span>Sa qai talai Iliakimi o koya e lewa na vale, o Sipina na vunivola, kei ira na qase vei ira na bete, ka ra ubi e na i sulu taga, kivei Aisea na parofita na luve i Emosi. 
<br /><span class="verse" id="3">3 </span>Era sa tukuna vua, "Oqo na ka sa tukuna o Esekaia: 'E dai oqo, e siga ni ca, kei na veivunauci, kei na vosa vakacaca, ni ra sa lako mai na gone mera sucu, ia sa sega ga na kaukauwa me kauti ira yani ki liu. 
<br /><span class="verse" id="4">4 </span>'De sa na rogoca beka o Jiova na nomuni Kalou na vosa kecega era sa cavuta na Rapisaki, o koya ka tala mai na nona turaga o tui Asiria me vosabecataka na Kalou bula ka na vunauca na vosa sa rogoca o Jiova na nomudou Kalou. Ena vuku ni ka oqo, mo dou laveta cake na nomudou masu me baleti ira na kena vo era se tiko.'" 
<br /><span class="verse" id="5">5 </span>E ratou sa qai lako mai vei Aisea na tamata i Tui Esekaia. 
<br /><span class="verse" id="6">6 </span>Sa qai vosa o Aisea ka tukuna vei ira, "Mo dou tukuna oqo vua na nomudou turaga, 'Sa tukuna vakaoqo o Jiova: "Dou kakua ni rerevaka na vosa dou sa rogoca, ka sa vosavakacacataki Au kina na tamata i tui Asiria. 
<br /><span class="verse" id="7">7 </span>"Au na vakatala vakaidina vei koya e dua na yalo, ka na rogoca o koya e dua na i tukutuku vuka, ka na lesu tale kina nona vanua; Au na qai vakayacori koya me bale e nai seleiwau e na nona vanua." '" 
<br /><span class="verse" id="8">8 </span>Sa qai lesu tale yani o Rapisaki, ka kunei tui Asiria ni sa valuti Lipina tiko, ni sa rogoca o koya ni sa biuti Lakisi mai. 
<br /><span class="verse" id="9">9 </span>Na tui sa qai rogoci Tiriaka na tui "Raica, sa lako mai o koya me vala vata kei iko." Sa qai tala tale yani o koya e dua vei Esekaia, ka vaka, 
<br /><span class="verse" id="10">10 </span>"Mo qai tukuna oqo vei Esekaia na tui Juta, ka tukuna: 'Kakua ni vakatara na nomu Kalou o koya o vakararavi tiko vua me vakaisini iko, ka vaka, "Ena sega ni soli o Jerusalemi kina liga i tui Asiria." 
<br /><span class="verse" id="11">11 </span>'Raica! o sa na rogoca oti na ka era a cakava na vei tui eso ni Asiria kina vanua taucoko e na nodra vakarusai ira; o na bula rawa beka li o iko? 
<br /><span class="verse" id="12">12 </span>'E vakabulai ira beka na kalou ni veimatanitu eso o ira sa vakarusai ira o tamaqu? O Kosani, Arani, kei Risifa, kei ira na kai Iteni ka ra tiko mai Tilasari? 
<br /><span class="verse" id="13">13 </span>'E vei o tui Amaci? O tui Aripati, kei koya na tui ni koro levu o Sifaraimi, kei Aiva?'" 
<br /><span class="verse" id="14">14 </span>Sa ciqoma sara na i vola o Esekaia mai na ligai koya na i talaki, ka wilika sara; sa qai cabe cake yani o Esekaia kina vale i Jiova, ka tevuka e na mata i Jiova. 
<br /><span class="verse" id="15">15 </span>Sa qai masu o Esekaia e na mata i Jiova, ka tukuna: "Oi kemuni Jiova na Kalou nei Isireli, o Koya sa tiko e na kedrau tadrua na Jerupi, o ni sa Kalou, oi Kemuni Duaduaga, e na veimatanitu kece e vuravura. O ni a bulia na lomalagi kei na vuravura. 
<br /><span class="verse" id="16">16 </span>"Mo ni vakala mada na daligamuni, Turaga Jiova ka rogoca, Mo ni dolava mada na matamuni, Jiova ka raica; ka rogoca na vosa i Sinakiripi, ka sa vakauta oti mai me vaka na Kalou bula. 
<br /><span class="verse" id="17">17 </span>"E dina, Jiova, o ira na tui kei Asiria era sa vakacacana sara vakalevu na veimatanitu kei na nodra qele, 
<br /><span class="verse" id="18">18 </span>"Ka ra sa va kama na nodra vei kalou matakau; ni ra a sega ga ni kalou, era cakacaka ga ni liga ni tamata â€“ na kau kei na vatu. O ya era sa vakarusa kina. 
<br /><span class="verse" id="19">19 </span>"O koya oqo, oi Kemuni Jiova na neimami Kalou, au masu, Mo ni vakabulai keimami mai na ligana, mera na kila kina na veimatanitu e vuravura ni sa i Kemuni duaduaga o Jiova na Kalou, oi Kemuni duadua ga." 
<br /><span class="verse" id="20">20 </span>Sa qai veitalai yani o Aisea na luve i Emosi vei Esekaia, ka vaka, "Sa i koya oqo na ka e tukuna o Jiova na Kalou nei Isireli: 'Baleta ni o sa masu mo vatonaki Sinakiripi na tui Asiria vei Au, Au sa rogoca.' 
<br /><span class="verse" id="21">21 </span>"Sa i koya oqo na vosa sa vosataka mai o Jiova me baleti koya: 'Na goneyalewa savasava ni Saioni, Sa raici iko sobu ka dredrevaki iko ni o ka beci. Na goneyalewa ni Jerusalemi Sa kurea na uluna e dakumu! 
<br /><span class="verse" id="22">22 </span>'O cei o sa vakalolovirataka ka vosavakacacana? Kivei cei sa voqa vakalevu kina na domomu, Ka tadola yani na matamu i cake? Ka vorati Koya na Yalosavasava ni Isireli. 
<br /><span class="verse" id="23">23 </span>Vei ira na nomu i talai o sa raici Jiova kina vaka ca. Ka tukuna: "E na kena bini kasauru tu na noqu qiqi ni valu, Au sa cabe cake mai kina dela ni ulunivanua, Kina i yalayala kei Lepanoni; Au na taya sobu na kena veisitari balavu Kei na kena kaukauwa digitaki: Au na curuma yani na kena yawa sara ni yalayala Kina kena veikau vivinaka 
<br /><span class="verse" id="24">24 </span>Au sa kelia ka gunuva na wai vulagi Ena qeteqete ni yavaqu Au sa vakamacara kece na uciwai lalai ni tataqomaki." 
<br /><span class="verse" id="25">25 </span>'E sega beka ni o rogoca e na veigauna sa oti Au a cakava vakacava Ena veigauna sa oti ena noqu a veibuli? Au a sa vakauta tiko mai me yacova oqo, Mo na yaco kina Mo koro vakabai sa talaraki sobu kina i binibini ni vakacacani. 
<br /><span class="verse" id="26">26 </span>Ia oqo e lailai walega na kaukauwa e tiko vei ira na tiko kina. Era sa rere vakalevu ka bikai; Era sa vaka na co ni vanua Kei na kau ni wai drokadroka Sa vaka na co ni dela ni vale Kei na witi sa vakacacani ni bera ni tei 
<br /><span class="verse" id="27">27 </span>'Ia au sa kila na vanua o tiko kina Na nomu curu yani tuba kei na nomu curu mai loma. 
<br /><span class="verse" id="28">28 </span>Baleta na nomu cudru katakata vei Au Kei na nomu veivakasosataki E sa lako cake mai ki daligaqu o ya na vuna Au na vakaciqira na noqu siwa e na qara ni ucumu kei na i tatarovi kina tebe ni gusumu Au na qai vakasukai iko lesu tale Ena sala ga o a muria mai. 
<br /><span class="verse" id="29">29 </span>'Oqo e na i vakatakilakila vei iko o na kania e na yabaki oqo na ka ga e bula vakai koya E na i karua ni yabaki na veika ga e tubu cake mai na ka e tautauvata o ya. Ia e na i katolu talega ni yabaki na kabukaburaki kei na tatamusuki Dou tea na veivaini ka kania sara na vuana. 
<br /><span class="verse" id="30">30 </span>O ira na vo ni wasewase era sa dro mai na vuvale i Juta Ena ti sobu tale na wakadra, Ka na tubu dodonu cake na vuadra. 
<br /><span class="verse" id="31">31 </span>Ia mai Jerusalemi e na lako mai na kena e vo tiko. Kei ira era a dro mai na Ulunivanua o Saioni, Na lomakatakata i Jiova ni lewe vuqa e na cakava na ka oqo.' 
<br /><span class="verse" id="32">32 </span>"Ia sa tukuna vakaoqo o Jiova me baleta na tui Asiria: 'Ena sega ni lako mai o koya kina koro oqo Se me na vanataka e keya e dua na gasau Se me lako mai liu e na i sasabai Se me tara cake e dua na i binibini qele me vorata na mataivalu. 
<br /><span class="verse" id="33">33 </span>Na sala ena muria mai, Na sala vata o ya e na muria lesu tale; Ena sega kina ni lako mai o koya kina koro oqo.' Sa tukuna oqo o Jiova. 
<br /><span class="verse" id="34">34 </span>'Ni'u na taqomaka na koro oqo, Me'u vakabula Ena Vukuqu kei na vuku i Tevita o koya na Noqu tamata.'" 
<br /><span class="verse" id="35">35 </span>Sa qai mani yaco e na dua na bogi sa lako yani na agilosi i Jiova, ka vakamatea e na loma ni nodra keba na kai Siria e dua na drau walusagavulu ka lima na udolu; ia ni ra sa yadra e na mataka lailai na tamata, sa tu e keya na yagodra sa ra mate kece. 
<br /><span class="verse" id="36">36 </span>Ia o Sinakiripi na tui Asiria sa qai biubiu e na nona i lakolako lesu, me lako i vale, ka sa la'ki tiko i Ninive. 
<br /><span class="verse" id="37">37 </span>Sa qai mani yaco, ni sa lotu tiko o koya e na loma ni vale ni soroi Nisiroki na nona kalou, a rau sa vakamatei koya e na i seleiwau na luvena o Ataramiliki kei Sarisiri, ka rau mani dro yani i Ararata. Sa qai mai lewa o Isaratoni e na nona i tutu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
