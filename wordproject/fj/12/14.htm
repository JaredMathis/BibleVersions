<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 14 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>E nai karua ni yabaki i Jioasi na luve i Jioeasi, na tui Isireli, sa dabeca o Amasaia na luve i Joasi na tui Juta nai dabedabe vakatui. 
<br /><span class="verse" id="2">2 </span>E sa yabaki ruasagavulu kalima o koya e na gauna e mai tui kina, ka sa lewa tiko e Jerusalemi me ruasagavulu ka ciwa na yabaki. Na yaca i tinana o Jioadani e Jerusalemi. 
<br /><span class="verse" id="3">3 </span>E cakava o koya na ka e dodonu e na mata i Jiova, ia e sega ga ni tautauvata sara kei na tamana o Tevita; e cakava ga o koya na ka e cakava e liu o Joasi na tamana. 
<br /><span class="verse" id="4">4 </span>E a sega ni mani kau laivi sara na veivanua cecere, ka ra se vakacacabo tikoga na tamata ka vakama na ka boi vinaka e na veivanua cecere. 
<br /><span class="verse" id="5">5 </span>Sa qai yaco, na gauna ga sa vakataudeitaki kina na matanitu e ligana, sa tekivu sara o koya me vakamatei ira na nona tamata era a vakamatei tamana na tui. 
<br /><span class="verse" id="6">6 </span>Ia na luvedra o ira era a laba, e a sega ni vakamatei ira me vaka na ka sa volai e nai Vola ni Vunau i Mosese, ka a vakarota kina o Jiova, ka vaka, "Era na sega ni vakamatei na tamani gone e na vuku ni luvedra, ka vakatalega vei ira na gone era na sega ni vakamatei me baleti ira na tamadra; ia ena vakamatei ga na tamata e na vuku ni nona i valavala ca." 
<br /><span class="verse" id="7">7 </span>Sa vakamatea o koya e tini na udolu na kai Itomi e na buca ni Masima ka sa tauri Sela e nai valu, ka vakatoka na yacana me o Jokicili me yacova na siga ni kua. 
<br /><span class="verse" id="8">8 </span>Sa qai vakau i tukutuku o Amasaia kivei Jioasi na luve i Jioeasi, na luve i Jeu, na tui Isireli, ka vaka, "Lako mai, me daru mai veiqali sominiwai mada e nai valu." 
<br /><span class="verse" id="9">9 </span>O Jioasi na tui Isireli sa talatala vei Amasaia na tui Juta ka tukuna, "Na kau votovotoa ka tiko mai Lepanoni e a kau yani ki na sitari e tiko mai Lepanoni, ka vaka, 'Solia mai na luvemu yalewa vua na luvequ tagane me watina,' ka sa dua na manumanu kila e tiko e Lepanoni e sa tavali ka butuqaqia na kau votovotoa. 
<br /><span class="verse" id="10">10 </span>"E dina ni o sa vakadrukai Itomi, ka sa laveti iko cake na yalomu; Vakalagilagi tiko e kea, ka tiko ga e vale; na cava o via siova yani kina na ca me vakabalei iko â€“ kei Juta?" 
<br /><span class="verse" id="11">11 </span>Ia sa sega ni via vakarorogo o Amasaia. Sa qai curu yani ki tautuba o Jioasi na tui Isireli; ka rau sa qai veisotari mata kei Amasaia na tui Juta e Peci- Semesi e nei Juta. 
<br /><span class="verse" id="12">12 </span>Sa qai vakadrukai o Juta mai vei Isireli, ka ra sa dui dro na tamata ki na nona vale laca. 
<br /><span class="verse" id="13">13 </span>O Jioasi na tui Isireli sa qai vesuki Amasaia na tui Juta, na luve i Joasi, na luve i Asaia, mai Peci- Semisi; ka sa lako yani o koya ki Jerusalemi, ka basuka sobu na bai kei Jerusalemi mai na Matamata kei Ifereimi ki na Tutu ni Matamata O va na drau na kiupiti. 
<br /><span class="verse" id="14">14 </span>Ka sa kauta taucoko o koya na koula kei na siliva, nai yaya taucoko era a kune e na vale i Jiova kei na nona vale ni yau na tui, kei ira era tauri vakavesu, ka lesu ki Samaria. 
<br /><span class="verse" id="15">15 </span>Ia na vo ni cakacaka kece i Jioasi ka cakava o koyaOna nona kaukauwa, kei na nona a valuti Amasaia na tui Juta â€“ era sega li volai ena nodra i vola tukutuku ni veigauna na tui e Isireli? 
<br /><span class="verse" id="16">16 </span>Ia sa moce vata kei ira na nona qase o Jioasi, ka sa bulu mai Samaria vata kei ira na tui e Isireli. 
<br /><span class="verse" id="17">17 </span>Sa qai bula tiko o Amasaia na luve i Joasi na tui Juta me tinikalima na yabaki mai na gauna sa mate kina o Jioasi na luve i Jioeasi, na tui Isireli. 
<br /><span class="verse" id="18">18 </span>Ia na vo ni cakacaka i Amasaia, era sega li ni volai tu e nai vola tukutuku ni veigauna me baleti ira na tui e Juta? 
<br /><span class="verse" id="19">19 </span>Era sa qai bukia na kena vere e Jerusalemi, ka sa dro yani kina o koya ki Lakisi; ia era sa cicimuri koya tikoga ki Lakisi ka vakamatei koya mai kea. 
<br /><span class="verse" id="20">20 </span>Era sa qai vakavodoki koya mai ena ose, ka sa qai mai bulu o koya e Jerusalemi kei ira na nona qase e na K oro i Tevita. 
<br /><span class="verse" id="21">21 </span>O ira kece na tamata e Juta era sa kauti Asaraia ka se qai yabaki tinikaono ga, ka buli koya me tui ka sega ga ni o tamana o Amasaia. 
<br /><span class="verse" id="22">22 </span>Sa tarai Elaci o koya ka vakalesuya vei Juta, ka sa qai mai moce vata yani na tui kei ira na nona qase. 
<br /><span class="verse" id="23">23 </span>E nai katini kalima ni yabaki i Amasaia na luve i Joasi, na tui Juta, sa mai vakatulewa e Samaria o Jeropoami na luve i Jioasi, na tui Isireli, ka vasagavulu ka dua taucoko na yabaki ni nona lewa. 
<br /><span class="verse" id="24">24 </span>Sa caka ca o koya e na mata i Jiova ka sega ni lako tani mai o koya mai nai valavala ca taucoko i Jeropoami na luve i Nipati, ka a vakaivalavalacataki Isireli. 
<br /><span class="verse" id="25">25 </span>Sa vakasuka tale o koya nai yalayala kei Isireli mai nai curucuru i Amaci ki na Wasawasa o Araba me vaka na vosa i Jova na Kalou i Isireli, ka a vosataka vua na Nona tamata o Jona na luve i Amitai, na parofita ka cavutu mai Qaca-Eferi. 
<br /><span class="verse" id="26">26 </span>Sa raica mai o Jiova ni sa rui gaga na nodra vakararawataki na Isireli; o ira na bobula kei ira na galala. Ka sa sega ni dua na dauveivuke e Isireli. 
<br /><span class="verse" id="27">27 </span>E a sega ni tukuna o Jiova ni na bokoca laivi na yacadra na Isireli mai na ruku i lomalagi; ia sa vakabulai ira ga o Koya mai na liga i Jeropoami na luve i Joasi. 
<br /><span class="verse" id="28">28 </span>Ia na vo ni nona cakacaka o Jeropoami, kei na veika kece e sa cakava o koya â€“ na nona kaukauwa, nai valavala ni nona dau vakacibi-ivalu, kei na nona tauri vakavesu me baleti Isireli, mai tamasiko ki Amaci, na veika era taukena na Juta â€“ e sega beka ni volai e nai vola tukutuku ni veigauna baleti ira na tui e Isireli? 
<br /><span class="verse" id="29">29 </span>Sa mani moce vata kei ira na nona qase o Jeropoami, o ira na tui e Isireli. Sa qai taura na vakatulewa o Sakaraia na luvena.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
