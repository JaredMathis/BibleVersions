<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Ni sa raica o Acalaia na tinai Asaia na mate nei luvena, sa tucake ka vaqeavutaki ira taucoko na ravouvou ni vuvale vakatui. 
<br /><span class="verse" id="2">2 </span>Ia o Jiosipa, na luvena yalewa o Tui Jorami, ka ganei Asaia, sa tauri Joasi na luve i Asaia, ka butakoci koya laivi mai na kedra maliwa na luvedra na tui era sa vakamatei tiko; ka ra sa vunitaki koya kei na nona nasi e na dua na rumu ni moce, mai vei Acalaia, ka sega kina ni mani vakamatei o koya. 
<br /><span class="verse" id="3">3 </span>E rau sa mani vunitaki ruarua tiko o koya kei na nona nasi e na vale i Jiova me ono na yabaki, ni sa vakatulewa tu o Acalaia e na vanua taucoko o ya. 
<br /><span class="verse" id="4">4 </span>E na i kavitu ni yabaki e a talaki yani kina o Jeoiata me ra kau mai na kavetani ni veiyadrauâ€” vei ira na i vakatawa kei ira na dauyadraâ€”ka kauti ira mai vei koya kina vale i Jiova. Sa qai cakava vei ira e dua na veiyalayalati ka taura mai vei ira e dua na bubului e na vale i Jiova, ka vakaraitaka vei ira na luve ni tui. 
<br /><span class="verse" id="5">5 </span>Sa qai vakaroti ira, ka vaka, "Oqo na ka mo ni cakava; E lewe dua na i katolu vei kemuni ka dau mai cakacaka e na Siga ni Vakacecegu mera yadrava tiko na vale ni tui, 
<br /><span class="verse" id="6">6 </span>"Me dua tale na i katolu me ra tiko e na matamata mai Suri, ka me dua na i katolu me ra tiko e na matamata e dakudra na dauyadra. Mo dou yadrava tiko na vale de lakolako e na mani basuraki sobu. 
<br /><span class="verse" id="7">7 </span>"Na rua na i wasewase vei kemudou ka ra sega ni cakacaka e na Siga ni Vakacecegu me ra yadrava tiko na vale i Jiova e na vukuna na tui. 
<br /><span class="verse" id="8">8 </span>"Ia mo dou na qai tu wavokita na tui e na veiyasana kece, na tamata yadua me qumia tiko na nona i yaragi e na ligana; ia o koya e toro voleka mai, me na vakamatei o koya. Mo dou tikotikoga vata kei na tui e na nona curu yani i tuba kei na nona curu mai i loma." 
<br /><span class="verse" id="9">9 </span>Era sa cakava na kavetani ni veiyadrau na veika kecega sa vakarota o Jeoiata na bete. Era sa dui tauri ira yadua na nona tamata e dodonu mera cakacaka e na Siga ni Vakacecegu, kei ira era sega ni cakacaka e na Siga ni Vakacecegu, ka ra sa lako mai vei Jeoiata na bete. 
<br /><span class="verse" id="10">10 </span>Sa qai solia na bete vei ira na kavetani ni veiyadrau na moto kei na i sasabai ka ra a nona tu na Tui o Tevita, era tiko e na loma ni vale i Jiova. 
<br /><span class="verse" id="11">11 </span>Era sa qai tucake na dauyadra, o ira taucoko na tamata kei na i yaragi e ligadra, era sa tu wavolita na tui, mai na yasa i matau ni vale ni soro kina yasa i mawi ni vale ni soro, e na i cabocabo ni soro kei na vale. 
<br /><span class="verse" id="12">12 </span>Sa qai kauta mai tuba o koya na luve ni tui, vakadabera i uluna na i sala vakatui, ka solia vei koya na i yaragi; era sa buli koya me tui ka lumuti koya, era sa vakasausau ka vaka, "Me bula dede na tui!" 
<br /><span class="verse" id="13">13 </span>Ia ni sa rogoca o Acalaia na domodra na dauyadra kei ira na tamata, sa lako sara mai vei ira era tiko e na vale ni Kalou. 
<br /><span class="verse" id="14">14 </span>Ni sa rai yani, sa raici koya na tui ni sa tucake tu e na dua na duru me vaka na kena i vakarau vakavanua; o ira na i liuliu kei ira na dau uvu davui era sa tiko e na yasa ni tui. Era sa reki ka mamarau na lewe ni vanua taucoko ka ra sa uvu davui yani. Sa qai basuraka na nona i sulu o Acalaia ka kacivaka yani, "Vuaviri! Vuaviri!" 
<br /><span class="verse" id="15">15 </span>Sa qai vakaroti ira na kavetani ni veiyadrau o Jeoiata na bete, kei ira na i liuliu vakaivalu, ka tukuna vei ira, "Dou kauti koya yani tuba ka yadrava, ka vakamatei ira e na i seleiwau o ira yadua e ra vakamuri koya." Ni sa tukuna oti na tui, "Me kua ni vakamatei o koya e na loma ni vale i Jiova." 
<br /><span class="verse" id="16">16 </span>Era sa tauri koya vakaukauwa; ka sa muria yani o koya na nodra gaunisala na ose e na matamata kina vale ni tui ka sa vakamatei mai keya. 
<br /><span class="verse" id="17">17 </span>Sa qai cakava o Jeoiata e dua na veiyalayalati vei Jiova, vua na tui, kei ira na tamata, ni ra na tamata tikoga i Jiova, ka vaka talega kina na tui kei ira talega na tamata. 
<br /><span class="verse" id="18">18 </span>Era sa qai lako taucoko yani na lewe ni vanua e keya kina vale ni soro i Peali, ka ra sa basuraka sobu. Era sa vorolaka ka vakavurumemeataka vakamatailalai na i cabocabo ni soro, kei na kena veimatakau ka vakamatei Matani na bete i Peali e na mata ni cabocabo ni soro. Sa qai digitaka eso na i liuliu na bete mera vakaraica tiko na vale i Jiova. 
<br /><span class="verse" id="19">19 </span>Sa qai tauri ira na kavetani ni veiyadrau, o ira na dauyadra, kei ira na i vakatawa, kei ira na tamata taucoko e na vanua o ya, ka ra sa kauti koya sobu mai na tui mai na vale i Jiova, ka ra sa muria yani na matamata e dau yadravi ka yaco sara yani kina vale ni tui. Sa mani la'ki dabe sara o koya kina i dabedabe vakatui. 
<br /><span class="verse" id="20">20 </span>Era sa reki; ka marau na lewe ni vanua taucoko, ka sa vakanomodi na koro, baleta ni ra sa vakamatei Acalaia e na i seleiwau e na loma ni vale ni tui. 
<br /><span class="verse" id="21">21 </span>A se qai yabaki vitu ga o Jioasi ena nona cabeta cake na i tutu vakatui.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
