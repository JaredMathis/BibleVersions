<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 25 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai yaco e na i ka ciwa ni yabaki ni nona lewa, e na i ka tini ni vula, e na i ka tini ni siga ni vula o ya, sa lako vakaukauwa mai o Nepukanesa na tui Papiloni kei na nona mataivalu kecega ka mai tuva i valu wavokita, ka ra sa tara wavoki kina e dua na bai. 
<br /><span class="verse" id="2">2 </span>Sa mani wavoliti tu na koro me yacova na i ka tinikadua ni yabaki nei Tui Setekaia. 
<br /><span class="verse" id="3">3 </span>E na i ka ciwa ni siga e na i ka va ni vula sa yaco sara e dua na dausiga levu e na koro ka sega na kakana me baleti ira na lewe ni vanua. 
<br /><span class="verse" id="4">4 </span>Sa basuki talega yani na bai ni koro ka ra sa dro yani kina na tamata ni valu e na bogi e na matamata ka kedrau tadrua e rua na lalaga, ka donuya na nona loga senikau na tui, dina ga ni ra sa vakatawana tu na vanua o ya na kai Kalitia. Ka sa mani lako yani na tui e na sala kina buca. 
<br /><span class="verse" id="5">5 </span>Era sa qai cicimuria na tui o ira na mataivalu ni kai Kalitia, ka ra mani siviti koya e na vanua buca mai Jeriko. Ia o ira na nona mataivalu e ra sa dui veiseyaki mai vei koya. 
<br /><span class="verse" id="6">6 </span>Era sa taura na tui ka kauti koya cake ki vei tui Papiloni mai Ripila, ka ra sa vakatauca vua na lewa. 
<br /><span class="verse" id="7">7 </span>A ra sa vakamatei iratou na luvei Setekaia e matana, ka ra leuta tani mai na matana, vesuki koya e na i vesu varasa, ka kauti koya yani i Papiloni. 
<br /><span class="verse" id="8">8 </span>E na i ka lima ni vula, e na i kavitu ni siga ni vula o ya, (ka sa i ka tini ka ciwa ni yabaki i Nepukanesa na Tui Papiloni) o Nepusaratani na nodra kavetani na dauyadra, nona tamata dauveiqaravi o Tui Papiloni sa lako mai i Jerusalemi. 
<br /><span class="verse" id="9">9 </span>Sa qai va kamai na vale nei Jiova kei na vale ni tui; na veivale taucoko e Jerusalemi, kei na nodra vale na tamata rogo, sa va kama o koya e na bukawaqa. 
<br /><span class="verse" id="10">10 </span>Ia o ira kece na mataivalu ni kai Kalitia ka ra a tiko vata kei na nodra kavetani ni dauyadra era sa basuraka sobu taucoko na bai kei Jerusalemi. 
<br /><span class="verse" id="11">11 </span>Sa qai kauti ira yani o Nepusaretani na nodra kavetani na tamata dauyadra o ira na bobula kei ira na vo ni tamata era se tiko e na koro kei ira era a biubiu ka dro yani vei tui Papiloni, kei ira na i vovo ni tamata era lewe vuqa. 
<br /><span class="verse" id="12">12 </span>Ia o kavetani ni valu sa biuta tu ga e so na tamata dravudravua ni vanua mera samaka na veivaini kei ira na dauteitei. 
<br /><span class="verse" id="13">13 </span>Na duru varasa era tiko e na vale i Jiova na qiqi kei na Waitui varasa ka tiko e na vale i Jiova, era sa vorolaka vakamatailalai na kai Kalitia, ka kauta yani na kena varasa ki Papiloni. 
<br /><span class="verse" id="14">14 </span>Era sa kauta talega na kuro, na i sivi, na i koti, na sevuni, kei na veiyaya varasa kecega ka ra dau vakayagataka na bete mera veiqaravi kina. 
<br /><span class="verse" id="15">15 </span>Na i tavuteke kei na beseni, na veika kece era koula dina sara kei na siliva dina, sa kauta tani talega na nodra kavetani na dauyadra. 
<br /><span class="verse" id="16">16 </span>Na duru e rua na Waitui, kei na qiqi, ka se bulia o Solomoni me baleta na vale i Jiova, na varasa ni veiyaya kece oqo era sega ni vakamacalataki rawa. 
<br /><span class="verse" id="17">17 </span>Na balavu ni dua na duru e rauta ni ruasagavulu ka vitu na fiti kei na kena delana e sa varasa. Na cecere ni delana e ra veimama na fiti na laini ni waya kei na pomekaraneti ka ra wavokita na delana era sa varasa kecega. 
<br /><span class="verse" id="18">18 </span>Ia na kavetani ni valu sa tauri Seraia na bete levu, Sevanaia na i karua ni bete, kei iratou na tolu na i vakatawa ni katuba. 
<br /><span class="verse" id="19">19 </span>Sa kauta tani talega o koya e na koro e dua na vakailesilesi ka dauqaravi ira na tamata ni valu, e lewe lima na tamata e ratou dau volekata na tui ka ratou a kune ena koro, na dauveidigitaki vei ira na mataivalu ka ra dau vakasokumuna nodra veitokoni na lewenivanua, kei na onosagavulu na tamata ni vanua ka ra a kunei e na koro. 
<br /><span class="verse" id="20">20 </span>Ia o Nepusaratani, na nodra kavetani na dauyadra, sa kumuni ira ka kece oqo ka kauti ira yani kivei tui Papiloni mai Ripila. 
<br /><span class="verse" id="21">21 </span>Sa qai samuti ira o tui Papiloni ka vakamatei ira mai Ripila e na vanua o Amaci. Sai koya oqo na nona kau vakabobula mai o Juta mai na nona vanua dina. 
<br /><span class="verse" id="22">22 </span>A sa buli Ketalaia o koya na luve i Eikami, na luve i Safani me nodra kovana na tamata era a vo tikoga mai Juta, ka biuti ira tu yani o Nepukanesa na tui Papiloni. 
<br /><span class="verse" id="23">23 </span>Ia ni ra sa rogoca o ira na kavetani ni valu, o ira kei na nodra tamata, ni sa buli Ketalaia o tui Papiloni me kovana, era sa lako mai vei Ketalaia i Misipa â€“ o Isimeli na luvei Necanaia, Joanani na luve i Karia, Seraia na luvei Tenumeci, na kai Netofacite, kei Jaasaraia na luvena e dua na Maakacite o ira kei ira nodra tagane. 
<br /><span class="verse" id="24">24 </span>Sa qai cakava o Ketalaia e dua na bubului e matadra kei ira nona tamata, ka tukuna vei ira, "Dou kakua ni rerevaki ira na nodra tamata na kai Kalitia. Dou tikoga ena vanua ka qaravi tui Papiloni, ka dou na vinaka kina oi kemudou." 
<br /><span class="verse" id="25">25 </span>Ia sa qai yaco e na i kavitu ni vula sa lako mai o Isimeli na luve i Necanaia, na luve i Elisama, mai na vuvale vakatui kei na lewe tini na tamata ka ra samuta ka vakamatei Ketalaia, na Jiu, kei ira talega na kai Kalitia ka ra a tiko vata kei koya mai Misipa. 
<br /><span class="verse" id="26">26 </span>Ia o ira kece na tamata, o ira na i veta e ra kei ira na i veta e cake, o ira na kavetani ni valu era sa tucake ka lako yani ki Ijipita; ni ra sa rerevaki ira na kai Kalitia. 
<br /><span class="verse" id="27">27 </span>A sa qai yaco e na i ka tolusagavulu ka vitu ni yabaki ni nona kau vakabobula o Jioiakini na tui Juta, e nai ka tini ka rua ni vula, e na i ka ruasagavulu ka vitu ni siga ni vula sa sereki Jioiakini na tui Juta mai vale ni veivesu o Ivili- Merotaki na tui Papiloni, e na yabaki sa mai tekivu kina na nona lewa. 
<br /><span class="verse" id="28">28 </span>Sa vosa vaka yalovinaka vei koya, ka solia sara vua e dua na i dabedabe kilai levu ka cecere mai vei ira na vo ni tui era a tiko vata tukuna mai Papiloni. 
<br /><span class="verse" id="29">29 </span>Ia sa qai veisau na i sulu mai vale ni veivesu i Jioiakini, ka sa kana madrai tiko ena veigauna ena mata ni tui e na nona bula taucoko. 
<br /><span class="verse" id="30">30 </span>Na ka e qai vakarautaki vei koya, sa dau votai tiko mai vua e dua na i votavota kakana ka solia mai na tui, e na veisiga yadua, e na nona bula taucoko.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../13/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
