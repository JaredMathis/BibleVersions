<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>2 Tui, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Tui</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa kaciva o Ilaisa e dua vei ira na luve ni parofita, ka tukuna vei koya, "Mo vakarautaki iko, mo kauta na tavaya waiwai oqo e ligamu, ka lakoi Ramoci Kiliati. 
<br /><span class="verse" id="2">2 </span>"Ni o sa yaco yani keya, mo vaqarai Jeu na luve i Jiosafati, na luve i Nimisai, mo curu i loma ka vakaduri koya cake mai vei ira nona i tokani, ka kauti koya yani kina dua na rumu e loma sara. 
<br /><span class="verse" id="3">3 </span>"Mo qai taura na tavaya waiwai ka sova yani ki uluna ka tukuna, 'Sa tukuna vakaoqo o Jiova; "Au sa lumuti iko mo tui e Isireli.'" Ni oti o ya, mo dolava na katuba ka dro yani, mo kakua ni vakaberabera." 
<br /><span class="verse" id="4">4 </span>Ia na cauravou, nona dauveiqaravi na parofita sa tekivu sara yani nona i lakolakoi Ramoci Kiliati. 
<br /><span class="verse" id="5">5 </span>Ni sa yaco yani o koya, era sa dabe toka na kavetani ni valu; sa tukuna sara yani, "E tiko vei au oqo e dua na nomu i tukutuku, I Liuliu Ni Mataivalu" Sa vosa mai o Jeu ka vaka, "O cei vei keirau?" Sa tukuna yani o koya, "E baleti iko, Na i Liuliu Ni Mataivalu." 
<br /><span class="verse" id="6">6 </span>Sa tucake sara o koya ka curu yani i vale. Sa sova sara yani na waiwai ki uluna, ka tukuna vua, "Sa vosa vakaoqo o Jiova na Kalou nei Isireli: 'Au sa lumuti iko mo nodra tui na tamata i Jiova, e Isireli. 
<br /><span class="verse" id="7">7 </span>'Mo basuraka sobu na vuvale i Eapi na nomu turaga, Me'u na sauma kina na nodra dra na Noqu tamata na parofita, kei na nodra dra kecega na tamata i Jiova, e na liga i Jesepeli. 
<br /><span class="verse" id="8">8 </span>'Ni na qeavu taucoko na vuvale i Eapi; Ka'u na tamusuki ira taucoko na sucu tagane mai vei Eapi kei Isireli, o ira era bobula kei ira era galala. 
<br /><span class="verse" id="9">9 </span>'Au na cakava kina na vuvale i Eapi me vakataka na vuvale i Jeropoami na luve i Nepati, me vaka talega na vuvale i Basa na luve i Aija. 
<br /><span class="verse" id="10">10 </span>'Era na kani Jesepeli na koli ena dua na i uma qele ni vanua e Jesirieli, e na sega talega ni dua e buluti koya.'" Sa qai dolava na katuba o koya ka dro yani. 
<br /><span class="verse" id="11">11 </span>Sa qai curu mai tuba o Jeu vei ira na dauveiqaravi ni nona turaga, ka mani vosa sara yani vei koya e dua vei ira, "E daumaka tiko beka na ka kece? Na cava e lako mai kina vei iko na tamata sese oqo?" Sa tukuna yani o koya vei ira, "O ni sa kilai koya ni tamata madila ka karaki vosa." 
<br /><span class="verse" id="12">12 </span>Era sa mani tukuna, "Na lasu! Tukuna sara ga vei keimami oqo." Sa mani tukuna o koya, "Oqo kei na ka oqo e tukuna vei au o koya 'Sa tukuna vakaoqo o Jiova: "Au sa lumuti iko mo nodra tui na Isireli."'" 
<br /><span class="verse" id="13">13 </span>Era sa taura vakusakusa na nodra i sulu na tamata yadudua ka tevuka e vukuna e na dela ni kabakaba; ka ra sa uvu davui yani, ka vaka, "Sa tui o Jeu!" 
<br /><span class="verse" id="14">14 </span>Qai bukiveretaki Jorami o Jeu na luve i Jiosafati, na luve i Nimisai. (Ia o Jorami e taqomaki Ramoci Kiliati tiko kei Isireli taucoko mai vei Asaeli na tui Siria. 
<br /><span class="verse" id="15">15 </span>Ia sa lesu tale tiko o Jorami ki Jesirieli me rawa ni mavo mada mai na nona mavoa ka ra a vakamavoataki koya kina na kai Siria e na nona a vala vata kei Asaeli na tui Siria). Sa qai tukuna o Jeu, "Kevaka mo dou vakasamataka, me kakua ni dua me dro bula mai na koro me la'ki tukutuku ki Jesirieli." 
<br /><span class="verse" id="16">16 </span>Sa qai vodoka e dua na qiqi ni valu o Jeu ka lako yani ki Jesirieli, ni sa davo tiko mai keya o Jorami; ka sa lako sobu talega mai o Asaia na tui Juta me mai sikovi Jorami. 
<br /><span class="verse" id="17">17 </span>Sa duri tu e dua na i vakatawa ka yadrava tiko na vale cecere e na vanua o Jesirieli, ka sa raici ira na i lawalawa i Jeu ni ra sa lako tiko mai, ka tukuna, "Au sa raica e dua na i lawalawa tamata." Sa tukuna sara o Jorami, "Mo tala e dua na dau vodo ose ka tukuna vua me la'ki tavaki ira, ka me tukuna vei ira, 'Dou mai veisaututaki?'" 
<br /><span class="verse" id="18">18 </span>Sa mani cici sara yani na dau vodo ose me tavaki koya, ka tukuna, "Sa tukuna mai oqo na tui: 'Dou mai veisaututaki?'" Sa qai tukuna o Jeu, "Na cava tiko mada vei kemudou na veisaututaki? Vuki ka muri au mai." Sa mai tukutuku sara o na i vakatawa, "E ya sa lako vei ira o koya e talai, ia sa sega ni qai lesu tale mai." 
<br /><span class="verse" id="19">19 </span>Sa qai talai yani na i karua ni tamata dauvodo ose kivei ira, ka tukuna, "Sa tukuna oqo na tui: 'E ka ni veisaututaki?'" Sa sauma yani o Jeu, "Na cava tiko mada vei kemudou na veisaututaki? Saumaki ka muri au mai." 
<br /><span class="verse" id="20">20 </span>Sa qai tukutuku sara o koya na i vakatawa ka vaka, "A sa lako cake vei ira o koya, ia sa sega ni qai lesu tale mai; ia o koya e draiva tiko e vaka sara ga e dau draiva o Jeu na luve i Nimisai, ni dau draiva o koya vakacudrucudru!" 
<br /><span class="verse" id="21">21 </span>Sa tukuna sara o Jorami, "Dou vakavakarau," Sa vakarautaki sara na nona qiqi ni valu. E rau sa qai curu vata yani i tuba o Jorami na tui Isireli kei Asaia na tui Juta kina nodra dui loma ni qiqi sara; a rau sa lako sara yani me sota kei Jeu, ka ra la'ki sota sara kei koya e na i tikotikoi Nepoci na kai Jesirieli. 
<br /><span class="verse" id="22">22 </span>Sa qai yaco, ni sa raici Jeu o Jorami sa tukuna sara yani, "O mai veisaututaki, Jeu?" Sa sauma yani o koya, "Na veisaututaki cava, ni sa rui sivia na dautagane kei na vakadraunikau i tinamu o Jesepeli?" 
<br /><span class="verse" id="23">23 </span>Sa saumaki o Jorami ka dro yani, ka tukuna yani vei Asaia "Na verevuni, Asaia!" 
<br /><span class="verse" id="24">24 </span>Sa qai taura cake na nona dakai titi o Jeu e na nona i gu taucoko ka vanai Jiorami kina e na rukuruku ni tabana; ka curu basikataka sara na utona, ka mani lutu sobu sara o koya e na loma ni nona qiqi ni valu. 
<br /><span class="verse" id="25">25 </span>Sa qai tukuna o Jeu vei Pitikari na nona kavetani, "Keveti koya cake, ka kolotaki koya yani kina sala ni were i Nepoci na kai Jesirieli; ka nanuma, e na gauna e daru a vodo vata tiko kina e na daku i Eapi na tamana, sa vakatauca o Jiova na i colacola oqo vei koya: 
<br /><span class="verse" id="26">26 </span>'E dina au a raica vakaidina sara ga e nanoa na dra i Nepoci kei na nodratou dra na luvena,' sa tukuna o Jiova, 'Ia Au sa na sauma lesu tale vei iko e na buki vere oqo,' sa tukuna o Jiova. Ia oqo, mo tauri koya ka kolotaki koya yani kina i uma qele, me vaka na vosa i Jiova." 
<br /><span class="verse" id="27">27 </span>Ia ni sa raica na veika oqo o Asaia na tui Juta, sa dro yani e na sala i Peci Aqani. Sa qai cicimuri koya yani o Jeu, ka tukuna, "Vanai koya talega e loma ni nona qiqi ni valu." E ratou sa vanai koya e na i cabecabe e Quri, e na vanua vaka Apiliame. Sa mani dro yani o koya i Mekito, ka la'ki mate sara kina. 
<br /><span class="verse" id="28">28 </span>Era sa kauti koya yani na nona i tokani e na qiqi ni valu ki Jerusalemi, ka buluti koya vata kei ira na nona qase e nona i bulubulu e na Koro i Tevita. 
<br /><span class="verse" id="29">29 </span>E nai ka tinikadua ni yabaki i Jorami na luve i Eapi, sa qai yaco me tui Juta o Asaia.   
<br /><span class="verse" id="30">30 </span>Sa qai yaco mai Jesirieli o Jeu, sa rogoca sara mai o Jesepeli; a sa boroya na matana ka ukutaka na uluna, ka rai sobu sara mai katuba leka. 
<br /><span class="verse" id="31">31 </span>Ni se qai curu ga yani o Jeu e matamata, sa tukuna mai o koya, "E i lakolako vinaka, Simiri, na daulaba ni nomu turaga?" 
<br /><span class="verse" id="32">32 </span>Sa qai dagava cake yani na katuba leka o koya, ka tukuna, "O cei e to vata kei au? O cei?" E rau sa raici koya sobu mai e lewe rua se tolu na euniki (matanivanua). 
<br /><span class="verse" id="33">33 </span>Sa qai tukuna yani o koya, "Kolotaki koya sobu mai." E ratou sa qai kolotaki koya sobu, ka sa sikava yani na lalaga kei na ose na nona dra; a sa butuki koya sobu e na yavana. 
<br /><span class="verse" id="34">34 </span>Ia ni sa curu yani i loma, sa la'ki kana sara ka gunu. Sa qai tukuna, "Dou lako oqo ka la'ki raica na yalewa sa cudruvi oqo, ka buluti koya, ni sa luve ni tui o koya." 
<br /><span class="verse" id="35">35 </span>Era sa la'ki buluti koya, ka ra sa sega ni kunea na i tuvaki dina ni dagona ka so ga na i vovo ni qavokavoka, na yavana, kei na qeteqete ni ligana. 
<br /><span class="verse" id="36">36 </span>E ratou sa mani lesu tale mai ka tukuna vua, Sa qai tukuna o koya, "Sa i koya oqo na vosa i Jiova, ka a cavuta vua na Nona tamata o Ilaijia na kai Tisipa, ka vaka, 'E na i uma qele ni vanua e Jesirieli era na kania kina na yago i Jesepeli na koli; 
<br /><span class="verse" id="37">37 </span>'Ia na yago mate i Jesepeli e na vaka na i sovasova ni benue na dela ni vanua, e nai uma qele e Jesirieli, ka ra na sega kina ni tukuna rawa, "E davo no e ke o Jesepeli."'"</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
