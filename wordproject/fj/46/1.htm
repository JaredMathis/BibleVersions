<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Koronica, chapter 1 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Koronica</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oi au o Paula, sa kacivi me apositolo i Jisu Karisito, ena lewa ni Kalou kei Sosiceni e dua ga na wekada, 
<br /><span class="verse" id="2">2 </span>Kivei ira nai soqosoqo lewe ni lotu sa nona na Kalou era tiko mai Koronica, o ira sa kacivi me nona digitaki ni sa vakasavasavataki ira o Jisu Karisito, ka vaka talega kina na lewe ni lotu ena veivanua kecega, era masuta na yaca ni noda turaga o Jisu Karisito na noda turaga ka nodra talega: 
<br /><span class="verse" id="3">3 </span>Me tiko vei kemudou na loloma kei na nona vakacegu na Kalou o tamada kei na turaga o Jisu Karisito. 
<br /><span class="verse" id="4">4 </span>Au sa vakavinavinakataka tikoga na Kalou, baleta na nona loloma sa tiko vei kemudou ena vukui Karisito Jisu o koya sa solia, 
<br /><span class="verse" id="5">5 </span>Ni dou sa vakasaututaki sara vakalevu, ena vosa matua mo dou cavuta kei na vuku mo dou kila kina na dina, 
<br /><span class="verse" id="6">6 </span>Dou sa kila oti ka vakadinadinataka vei kemudou na ka sa cakava o Karisito, 
<br /><span class="verse" id="7">7 </span>Au marau ni dou gumatua tikoga ena nomudou waraka na nona rairai mai na noda turaga, o Jisu Karisito kei na kena sega ni yali tani mai vei kemudou e dua nai solisoli vakayalo, 
<br /><span class="verse" id="8">8 </span>Oqori sara ga ena tauri kemudou tiko kina i otioti, ena siga ni nona rairai mai na noda turaga o Jisu Karisito ni dou sa sega cala tu. 
<br /><span class="verse" id="9">9 </span>Na Kalou e dina, o koya ga sa kacivi kemudou mai, mo dou veitokani vata kei na luvena, na noda turaga o Jisu Karisito. 
<br /><span class="verse" id="10">10 </span>Au sa kerei kemudou sara ga oqo na veiwekani, ena yaca ni noda turaga o Jisu Karisito, mo dou veirogoci ka cakacaka vata, me kakua ni tiko ena kemudou maliwa na veitovaki ena yaco kina na tawase, ia mo dou veiyaloni ka lomavata ena dua ga nai naki. 
<br /><span class="verse" id="11">11 </span>Na nomudou bula na veiwekani, era mai tukuna vei au o ira na lewe ni vuvale nei Kiloi, ni sa tiko vei kemudou e dua na duidui ka dou veivala tiko kina. 
<br /><span class="verse" id="12">12 </span>Na ka au via tukuna, ni so vei kemudou e cavuta tiko, "Oi au sa nei Paula," eso "Oi au sa nei Apolosa," eso "Oi au sa nei Kifa," eso "Oi au sa nei Karisito." 
<br /><span class="verse" id="13">13 </span>E tu beka vei Karisito na bula ni veiwasei? E vakoti beka o Paula ena kauveilatai ena vukumudou? Se dou sa papitaisotaki beka ena yaca i Paula? 
<br /><span class="verse" id="14">14 </span>Au vakavinavinaka vua na Kalou ni sega saraga ni dua vei kemudou me'u papitaisotaka, ka vakavo ga o Kirisipo kei Kaio au papitaisotaki rau, 
<br /><span class="verse" id="15">15 </span>Me kakua ni dua e bai nanuma ni'u via tekivuna tiko e dua na vakabauta vou mo dou muri au. 
<br /><span class="verse" id="16">16 </span>O ira talega na matavuvale nei Sitavana au papitaisotaki ira, ka sega tale e dua au nanuma ni'u papitaisotaka. 
<br /><span class="verse" id="17">17 </span>O Karisito e sega ni talai au me'u vei papitaisotaki, ia me'u vunautaka ga nai tukutuku vinaka, ka sega ni'u vunau me'u vakayagataka na kila ka vakatamata, de'u qai vakatawayagataka kina na kaukauwa ni kauveilatai i Karisito. 
<br /><span class="verse" id="18">18 </span>Ni sa ka lialia vei ira sa rusa na kena vunautaki na kauveilatai, ia sa vakaraitaka kina na Kalou na nona kaukauwa vei keda sa vakabulai. 
<br /><span class="verse" id="19">19 </span>Ni sa volai: "Au na vakarusa na nodra vuku na tamata, ka vakatawayagataka na ka vinaka era vulica rawa." 
<br /><span class="verse" id="20">20 </span>Era sa tu mada E vei na tamata vuku? Era tu mada E vei na vunivola lelevu? Era tu mada E vei na vuni lawa ni gauna oqo? Na vuku ni vuravura sa vakamadualaka na Kalou me rairai vakalialia tu? 
<br /><span class="verse" id="21">21 </span>Ena nona vuku na Kalou, e kila tu mai liu ni sega ni rawata na vuku vaka tamata me kila na Kalou, sa qai yaco na veivakabulai ena kena vunautaki na nona vosa, era sa qai tukuna na vuku vakatamata ni ka lialia. 
<br /><span class="verse" id="22">22 </span>O ira na Jiu era via raica sara e dua na cakacaka mana mera qai vakadinata, o ira na kai matanitu tani era rogoca ga era vakabauta, oqo na yalomatua. 
<br /><span class="verse" id="23">23 </span>Ia keitou vunautaka na mate i Karisito ena kauveilatai, e mai tarovi ira tale na Jiu, era qai tukuna na kai matanitu tani ni ka lialia, 
<br /><span class="verse" id="24">24 </span>Ia vei ira sa kacivii, ira na Jiu kei ira na kai Kirisi, na Karisito sa kaukauwa ni Kalou kei na vuku na Kalou. 
<br /><span class="verse" id="25">25 </span>Baleta na lialia ni Kalou e vuku cake mai vei ira na tamata, kei na malumalumu vaKalou e kaukauwa mai vei ira na tamata. 
<br /><span class="verse" id="26">26 </span>Dou dikeva mada na nomudou kacivi na veiwekani, e sega ni levu vei kemudou e tu vua na vuku vakavuravura, se me dua sa bau rogo, se dua vei kemudou e tamata vutuniyau, e sega sara. 
<br /><span class="verse" id="27">27 </span>Ia na Kalou sa dau vakayagataka na ka e nanuma o vuravura ni lialia, me vakamadualaka kina na vuku vakavuravura, kei na nona digitaka na ka e raica o vuravura ni malumalumu, me vakamadualaka kina na kaukauwa e tu e vuravura; 
<br /><span class="verse" id="28">28 </span>Na Kalou e digitaki ira sara ga na tamata beci, kei ira eda nanuma ni sega sara ga ni dua na ka e rawa ni ra rawata, me vakamalumalumutaki kina na ka e cakava o vuravura. 
<br /><span class="verse" id="29">29 </span>Me kakua sara kina ni dua na tamata me dokadokai koya ena mata ni Kalou. 
<br /><span class="verse" id="30">30 </span>Ia na Kalou duadua ga, o koya sa vuni bula sa yaco ena vuku i Jisu Karisito eda sa mai vuku kina vakalou kei na noda vakadonui kei na noda vakasavasavataki kei na noda sa vakabulai - 
<br /><span class="verse" id="31">31 </span>Me vaka na ka sa volai: "Kevaka e dua me dokadoka, me dokadokataka ga na ka sa cakava vua na turaga."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
