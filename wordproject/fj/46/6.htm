<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Koronica, chapter 6 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Koronica</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>A cava ni dua na duidui vei kemudou, mo dou kauta sara na leqa oqori kina mataveilewai vei ira na sega ni lotu, ni tu ga nai soqosoqo lotu na vanua vinaka vei kemudou, mo dou kauta kina nomudou leqa? 
<br /><span class="verse" id="2">2 </span>Dou sega tiko beka ni kila na vuravura oqo eda na lewa na tamata lotu? Kevaka dou na lewa na vuravura oqo, a cava dou qai sega ni vakavinavinakataka rawa kina na leqa lalai vakaoqo? 
<br /><span class="verse" id="3">3 </span>Dou sega beka ni kila eda na lewai ira na agilosi? Ka sa dodonu vei kemudou mo dou sa raica vakayalomatua na nomudou dui leqa dou sotava tiko oqo? 
<br /><span class="verse" id="4">4 </span>A cava sa rui bibi kina vei kemudou na mataveilewai vakavuravura, ka sega ni dou kauta kina matabose ni soqosoqo lotu, me dikeva ka vakatulewa kina? 
<br /><span class="verse" id="5">5 </span>Au vosa vakaoqo mo dou madualaki kemudou, sa sega beka ni dua e tiko vei kemudou, me tu vua na vuku kei na yalomatua, me vakavinakataka na nomudou leqa vakaveiwekani? 
<br /><span class="verse" id="6">6 </span>Ia oqo na tacimu sara ga mo qai kauti koya kina mataveilewai, mera qai laki walia tu nomudrau leqa na sega ni lotu! 
<br /><span class="verse" id="7">7 </span>O koya oqo, sa sega ni qai dua nai vakaraitaki vinaka dou vakaraitaka tiko vei ira na sega ni lotu, ena nomudou kauta tiko nomudou leqa kina mataveilewai, na cava e sega ni dou ciqoma rawa kina mo dou vakacacani? Na cava sega ni dou taura rawa kina mo dou vakaisini? 
<br /><span class="verse" id="8">8 </span>Ia oi kemudou mada ga dou cala tiko, ka dou vakaisina tiko na wekamudou vakayalo! 
<br /><span class="verse" id="9">9 </span>Dou sega tiko beka ni kila o ira kece na sega ni yalododonu, era na sega ni rawata na matanitu ni Kalou? Dou kakua ni vakalialiai kemudou: O ira sa tiko vata ni se bera na vakawati, o ira na dauqaravi matakau, o ira na veibutakoci (dauyalewa, dautagane) o ira na veiwatini vakatagane kei na veiwatini vakayalewa, o ira na veilasami ga vakatagane, 
<br /><span class="verse" id="10">10 </span>O ira na daubutako, o ira na daukocokoco, o ira na daumateni kei ira na dau veivakasewasewani, o ira sa vaka oqo, era na sega ni rawata na matanitu ni Kalou. 
<br /><span class="verse" id="11">11 </span>Na nomudou bula e vaka tu o ya e liu. Ia oqo dou sa vakasavasavataki ka vakavoui mai, ia dou sa qai vakadonui ena vuku ni yaca i Jisu na noda turaga kei na Yalo Tabu ni Kalou. 
<br /><span class="verse" id="12">12 </span>E sega ni dua na ka me tabu vei au, ia e levu na ka e sega ni yaga vei au. E dina mada ga ni'u rawa ni vakayagataka kece, ia au sega ni vinakata ga me dua na ka oqo me mai lewai au. 
<br /><span class="verse" id="13">13 </span>Na kakana me baleta na kete kei na kete me baleta na kakana, sega ni tukuni mo veitaliataki iko kina, ni Kalou ena vakarusai rau ruarua. E sega ni buli na yago mo tiko vata kina ni se bera na vakawati, na yagomu me vakarokorokotaki kina na Kalou, ni yagomu sa vale ni Kalou. 
<br /><span class="verse" id="14">14 </span>Na Kalou ena vakaturi keda cake ena nona kaukauwa me vaka e vakayacora vua na turaga. 
<br /><span class="verse" id="15">15 </span>Dou sega beka ni kila, o koya sa veitikini yago vata kei Karisito? Me'u na taura na veitikiniyagoi Karisito ka laki veisematitaka vata me dua kina na yalewa dautagane? Ena sega ni rawa! 
<br /><span class="verse" id="16">16 </span>Dou sega tiko beka ni kila, o koya sa veitikini yago vata kei na yalewa dautagane e rau sa na dua ga na yago vata? Ni oi rau na lewe rua, sa tukuni, "e rau sa dua ga na yago." 
<br /><span class="verse" id="17">17 </span>Ia o koya sa duavata me veikabiti vata kei na turaga, e rau na yalo e dua bau ga. 
<br /><span class="verse" id="18">18 </span>O ya na vuna au tukuna kina, mo dou dro yawa tani mai, ena tiko vata se bera na vakawati kei na veibutakoci ena loma ni vakawati. Ni o valavala ca ena i valavala ca oqo, o sa vakaleqa tikoga vakai iko na yagomu. 
<br /><span class="verse" id="19">19 </span>E sega beka ni dou sa kila oti, ni yagomudou sa vale ni Yalo Tabu ka sa dau curumi kemudou, ni o koya na kalou sa vakatikora e yalomudou, e sega ni dodonu kina mo dou veitaliataka na yagomudou? 
<br /><span class="verse" id="20">20 </span>Ni Kalou sa mai voli kemudou ena dua nai sau e sau levu sara, o koya mo dou vakarokorokotaka na Kalou ena yagomudou kei na yalomudou, ni oi keda sa nona tu na kalou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
