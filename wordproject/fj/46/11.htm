<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Koronica, chapter 11 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Koronica</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Dou vakatotomuri au, ni'u sa vakatotomuri Karisito tiko. 
<br /><span class="verse" id="2">2 </span>Au vakavinavinakataki kemudou na veiwekani, ena nomudou nanumi au ena ka kecega, mo dou maroroya tiko nai tovo au laki vakaraitaka yani vei kemudou. 
<br /><span class="verse" id="3">3 </span>Ia au vinakata mo dou kila ni sa ulu ni tamata kece o Karisito, sa ulu ni yalewa na tagane, kei na ulu i Karisito na Kalou. 
<br /><span class="verse" id="4">4 </span>Ni masu se parofisai na tagane kevaka e ubi tiko na uluna, e vakaraitaka ni sega ni doka na uluna. 
<br /><span class="verse" id="5">5 </span>Ia kevaka me dua na yalewa e masu se parofisai qai sega ni ubi tiko na uluna, e vakaraitaka ni sega ni doka na uluna, ena tautauvata kevaka me tasi taucoko na nona qavokavoka. 
<br /><span class="verse" id="6">6 </span>Kevaka e sega ni ubi na uluni yalewa me koti tasi. Ia kevaka e madualaki koya na yalewa ni koti tasi, me sa ubi ga na uluna. 
<br /><span class="verse" id="7">7 </span>Na tagane e sega ni dodonu me ubi na uluna, ni o koya nai yaloyalo kai ukuuku ni kalou; ia na yalewa nai ukuuku ni tagane. 
<br /><span class="verse" id="8">8 </span>Sa sega ni buli mai vua na yalewa na tagane, ia na yalewa ga e buli mai vua na tagane. 
<br /><span class="verse" id="9">9 </span>E sega ni buli na tagane me baleti koya na yalewa, ia na yalewa e buli me baleti koya sara ga na tagane. 
<br /><span class="verse" id="10">10 </span>Oqo na vuna me ubi tiko kina na ulu ni yalewa mei vakatakilakila ni sa lewai tu, ena vukudra na agilosi mera marau kina. 
<br /><span class="verse" id="11">11 </span>Na lewa ni turaga, na tagane kei na yalewa me rau dau veirogorogoci ka veitarai cake. 
<br /><span class="verse" id="12">12 </span>Ni yalewa e buli mai vua na tagane, kei na nona tadu mai e dua na tagane e tadu mai vua na yalewa; ia na veika kece e vu mai vua na Kalou. 
<br /><span class="verse" id="13">13 </span>Dou lewa vakai kemudou mada. Ena rairai rakorako beka ke dua na yalewa, me masu vua na Kalou me qai sega ni ubi tiko na uluna? 
<br /><span class="verse" id="14">14 </span>E sega beka ni da sa vulica mai na noda i vakarau ni bula na tamata, kevaka e mani balavu sivia na drau ni ulu ni tagane e sa na vakamaduataki koya tale? 
<br /><span class="verse" id="15">15 </span>Ia nai ukuuku ni yalewa na drau ni ulu balavu, ni kena tiko na drau ni ulunabalavu me rawa ni nona i ubi. 
<br /><span class="verse" id="16">16 </span>Kevaka e dua me via veiletitaka na ka oqo, sa sega ni neitou i valavala oqo, se na nodra na vei soqosoqo lotu ni Kalou. 
<br /><span class="verse" id="17">17 </span>Au sega ni marautaki kemudou ena noqu solia yani nai vakasala oqo, ena gauna mo dou dau soqoni vata kina, e sega ni dau basika na vinaka vei kemudou, dou sa qai ca ga vakalevu. 
<br /><span class="verse" id="18">18 </span>Nai matai mada ga, ni dou dau soqoni vata vakai soqosoqo lotu, au rogoca ni dou sa dui tatawasewase tu, eso nai tukutuku oqo au sa vakadinata. 
<br /><span class="verse" id="19">19 </span>Ena sega ni yali na veiba me sega ni caka ena kemudou maliwa, me rawa ni ra laurai kina na tamata dina. 
<br /><span class="verse" id="20">20 </span>O koya oqo ni dou soqoni vata ena dua na yasana, dou sa sega ni ia dina nai vakayakavi ni turaga. 
<br /><span class="verse" id="21">21 </span>Ena gauna mo dou kania kina, sa sega tale ni dou qai veiwaraki sa dui nanumi koya ga na tamata, eso e via kana ni ra sa sega ni kana, eso sa laki mateni tale ni sa rui sivia na ka e gunuva. 
<br /><span class="verse" id="22">22 </span>E cava! Sa sega nomudou vale mo dou laki kana kina ka gunu kina? Sa rui dou beca nai soqosoqo lotu ni Kalou, ka vakamadualaki ira na sega ni rawa ka ni sega ni dua na ka era kauta mai? A cava tale me'u tukuna vei kemudou? Me'u dokai kemudou li ena ka oqo? Au sa sega ni dokai kemudou. 
<br /><span class="verse" id="23">23 </span>Ni'u a rogoca mai vua na turaga na ka ka'u a tukuna talega vei kemudou: Ni sa taura nai buli madrai na turaga o Jisu ena bogi sa soli yani kina o koya; 
<br /><span class="verse" id="24">24 </span>Ni sa vakavinavinakataka oti, sa dovia ka tukuna, "Dou taura, ka kania; oqo na yagoqu sa doviraki ena vukumudou; dou kitaka oqo mo dou vakananumi au kina." 
<br /><span class="verse" id="25">25 </span>Sa vakatalega kina na bilo, ni sa kania oti nai vakayakavi o koya, sa tukuna, "Na bilo oqo na veiyalayalati vou ena noqu dra. Dou kitaka oqo mo dou vakananumi au kina, ena gauna kecega dou gunuva kina." 
<br /><span class="verse" id="26">26 </span>Ena gauna kecega dou kania kina na madrai oqo ka gunuva na bilo oqo, dou tukuna tiko na nona mate na turaga me yacova ni lesu tale mai. 
<br /><span class="verse" id="27">27 </span>O koya oqo, o koya vakayadua ga sa kana mai na madrai oqo ka gunu mai na bilo ni turaga oqo, ka sega ni doka ena vakadinadinataki ni sa cala ena vuku ni yago kei na dra i Karisito. 
<br /><span class="verse" id="28">28 </span>Ia me dikevi koya na tamata vakai koya, me qai kania na madrai ka gunuva na bilo. 
<br /><span class="verse" id="29">29 </span>O koya e kania ka gunuva ka sega ni doka, e kania ka gunuva tiko na nona cudruvi vakai koya, nona sega ni kauwaitaka na bibi ni nona mai mate na turaga. 
<br /><span class="verse" id="30">30 </span>O ya na vuna e lewe levu sa malumalumu ka tauvi mate kina vei kemudou, ka lewe levu talega sa mate. 
<br /><span class="verse" id="31">31 </span>Kevaka meda dikevi keda vinaka, eda na sega ni cudruvi. 
<br /><span class="verse" id="32">32 </span>Ia ni da sa cudruvi, eda sa cudruvi mai vua na turaga, meda kakua kina ni lewai me cudruvi vata kei ira na kai vuravura. 
<br /><span class="verse" id="33">33 </span>O koya oqo, kemudou na wekaqu, ni dou sa mai soqoni vata mo dou kana, dou tovolea mo dou dau veiwaraki. 
<br /><span class="verse" id="34">34 </span>Ia kevaka e dua sa via kana, me kana rawa mai nodratou, me kakua ni yaco ena nomudou soqoni vata me cudruvi kina o koya. Na veika tale sa vo tiko, au na qai la'ki vakadodonutaka ni'u sa yaco yani.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
