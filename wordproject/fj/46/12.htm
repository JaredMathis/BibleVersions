<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>1 Koronica, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Koronica</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Oqo ena vuku ni solisoli vakayalo, oi kemudou na veiwekani; au sega ni vinakata mo dou sega ni kila: 
<br /><span class="verse" id="2">2 </span>Mo dou kila ena gauna se bera kina ni dou mai lotu, dou a vakacalai tu kina veimatakau kara sega ni vosa rawa, ena nomudou veikauyaki voli. 
<br /><span class="verse" id="3">3 </span>O koya oqo, au vakaraitaka vei kemudou ena sega ni rawa me dua e vosa ena yalo ni Kalou, me qai vosa vakacacataki Jisu, ena sega talega ni rawa vua e dua me tukuna ni sa turaga o Jisu, ke sega ni vakavuna vua na Yalo Tabu. 
<br /><span class="verse" id="4">4 </span>Sa duidui nai solisoli, ia e dua ga na Yalo Tabu. 
<br /><span class="verse" id="5">5 </span>Sa duidui talega na tiki ni veiqaravi e vakayacori, ia e dua ga na turaga. 
<br /><span class="verse" id="6">6 </span>E duidui na cakacaka e cakava na turaga vei keda, ia e dua ga na Kalou sa cakava tiko na veika kece oqori, ena noda dui bula kecega. 
<br /><span class="verse" id="7">7 </span>Ia sa vakatakilai na Yalo Tabu vei ira na tamata yadua me baleti ira kece. 
<br /><span class="verse" id="8">8 </span>Na Yalo Tabu sa solia vua e dua na vosa vaka yalomatua, vua tale e dua na vosa ni kila ka, ena cakacaka talega na Yalo Tabu. 
<br /><span class="verse" id="9">9 </span>Vua tale e dua na vakabauta ena cakacaka tikoga ni Yalo Tabu, vua tale e dua nai solisoli ni veivakabulai ena cakacaka tikoga ni Yalo Tabu, 
<br /><span class="verse" id="10">10 </span>Vua tale e dua me cakava na ka e veivakakurabuitaki, vua tale e dua me parofisai, vua tale e dua me dau kila na yalo, vua tale e dua me vosataka na vosa tani, vua tale e dua me vakadewataka na vosa tani, 
<br /><span class="verse" id="11">11 </span>Ia na Yalo Tabu e dua bauga sa cakava na ka kecega oqo, ni sa vota vei ira na tamata yadua me vaka sa vinakata o koya. 
<br /><span class="verse" id="12">12 </span>Me vaka sa dua ga na yago ka sa levu na kena veitikina, ia na veitikina ena dua na yago oqori e levu sara, ka sa dua ga na yago, sa vaka talega kina na Karisito. 
<br /><span class="verse" id="13">13 </span>Na Yalo Tabu e dua bau ga eda sa papitaisotaki kina ena yago e dua bau ga â€“ se Jiu se o ira na kai Kiriki, se bobula se tamata sereki â€“ eda sa vagunuvi kecega ena Yalo Tabu e dua bau ga. 
<br /><span class="verse" id="14">14 </span>Ni yago e sega ni dua walega na tikina, ia e levu na kena vei tikina. 
<br /><span class="verse" id="15">15 </span>Kevaka me tukuna mai na yava, "Baleta ni'u sega ni liga, oi au sa sega ni tiki ni yago," ena sega beka ni vakila tiko o koya e dua na ka ena yago? 
<br /><span class="verse" id="16">16 </span>Kevaka me qai tukuna tale na daliga, "Baleta ni'u sega ni mata, oi au sa sega ni tiki ni yago," ena sega beka ni vakila tiko o koya e dua na ka ena yaco? 
<br /><span class="verse" id="17">17 </span>Kevaka me sa mata taucoko na veitiki ni yago kece, ena qai rawa vakacava me rogoci na ka? Kevaka me sa daliga taucoko na veitikina, sa na qai sega na ucuda meda boi kina? 
<br /><span class="verse" id="18">18 </span>Ia oqo sa cakava na veitikini yago kece oqori na Kalou, ena yago me vaka na nona lewa. 
<br /><span class="verse" id="19">19 </span>Kevaka na veitikina oqori me dua ga na tikina, ena vakacava tu mada na yago? 
<br /><span class="verse" id="20">20 </span>O ya na vuna e cakava kina na Kalou me levu na veitikina e na dua na yago. 
<br /><span class="verse" id="21">21 </span>Na mata ena sega ni rawa me tukuna ena liga, "O iko e sega ni yaga vei au," se na ulu ena yava, "O iko e sega ni yaga vei au." 
<br /><span class="verse" id="22">22 </span>Na veitiki ni yago e sega ni dau kauwaitaki vakalevu ni o koya e sega tu ni dua na ka, o koya e dua nai tavi bibi e vakayacora tiko. 
<br /><span class="verse" id="23">23 </span>Na veitiki ni yagoda eda sega ni dau doka o koya e sega ni raici; veitikida ga e laurai eda doka vakalevu cake, 
<br /><span class="verse" id="24">24 </span>Na veitikida e laurai me kua soti ni vakasakiti. Ia na Kalou sa biuta tu na veitikini yago kece oqori, eso me laurai ka so me sega ni laurai, 
<br /><span class="verse" id="25">25 </span>Me kakua kina ni veisei na yago, ia na veitikina kece me veitaraicake ka cakacaka vata. 
<br /><span class="verse" id="26">26 </span>Kevaka sa sotava tiko na rarawa e dua, na veitikina kecega me vakila na rarawa o ya; se dua na tikina me laveti cake, mera marau vata na veitikina kece. 
<br /><span class="verse" id="27">27 </span>Oqo oi kemudou na yagoi Karisito, ka dou veitikina yadudua vua. 
<br /><span class="verse" id="28">28 </span>Ena i soqosoqo lotu sa vakatikora eso na Kalou, ai matai na Apositolo, ai karua na parofita, ai katolu na qasenivuli ni Volatabu, ni oti o ya na veivakurabuitaki, nai solisoli ni vakabula na tauvimate, o ira na dauveivuke, o ira na dautuvatuva ka, kei ira na dauvosataka na veivosa tani eso. 
<br /><span class="verse" id="29">29 </span>Era sa Apositolo kece li? Era sa parofita kece li? Era sa qasenivuli ni Volatabu kece li? Era sa daucakava kece li na cakacaka e veivakurabuitaki? 
<br /><span class="verse" id="30">30 </span>Sa tiko kece beka vei ira nai solisoli ni vakabula na tauvimate? Era sa vosataka kece tiko li na vosatani eso? Era sa dauvakavakadewa kece tiko li? 
<br /><span class="verse" id="31">31 </span>Ia oqo, mo dou dui gadreva nai solisoli e uasivi sara. Au na vakaraitaka vei kemudou e dua ena vinaka cake na kena sala.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
