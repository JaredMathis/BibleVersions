<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 38 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a>
<span class="chapread">38</span>
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 38</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa cakava na i cabocabo ni soro kama ena kau akaia; lima na kiupiti na kena balavu ka lima na kiupiti na kena rabaâ€” ka veiraurau na yasana vavaâ€”ka tolu na kiupiti na kena cere. 
<br /><span class="verse" id="2">2 </span>Sa toka na i leu ena tutuna vava, sa duavata ga na tikina ni i leu, ka ubi ka boroi ena varasa. 
<br /><span class="verse" id="3">3 </span>Sa cakava talega nai yaya kecega ni cabocabo ni soro; na sedre, na i sivi ni dravusa, na dari, na i cula ni leweni manumanu kei na tere ni qilaiso, sa caka kece oqo ena varasa. 
<br /><span class="verse" id="4">4 </span>Sa cakava na lawalawa varasa me dau tu ena veimama ni cabocabo ni soro. 
<br /><span class="verse" id="5">5 </span>Sa cakava e va na i tautauri ena tutu ni cabocabo, rua ena dua na yasana ka rua tale ena yasana ka dua. Sa caka ena varasa mei curucuru ni i vua. 
<br /><span class="verse" id="6">6 </span>Nai vua oqo sa caka ena kau akaia ka sa boroi ena varasa. 
<br /><span class="verse" id="7">7 </span>Sa vakacurumi nai vua ena i tautauri sa toka ena yasa ni cabocabo me colati kina. Na boto ni cabocabo sa botani ena kau raraba. 
<br /><span class="verse" id="8">8 </span>Sa caka talega e dua na dari varasa levu ka yavana talega na varasa, sa caka mai na nodra iloilo na marama sa dau veiqaravi era sa dau wawa tu ena katuba ni vale ni veitavaki. 
<br /><span class="verse" id="9">9 </span>Sa caka na varada ena yasana vaka ki na ceva; sa vakabaitaki na varada ena lineni tali vakamatau me limasagavulu na i yate. 
<br /><span class="verse" id="10">10 </span>Sa ruasagavulu na kena duru, ka ruasagavulu talega na kena i sema caka ena varasa, ka sa siliva na i ruberube kece ena duru. 
<br /><span class="verse" id="11">11 </span>Ena yasana ki cake sa limasagavulu talega na i yate na kena balavu, sa ruasagavulu na kena duru vata kei na kena i sema caka ena varasa e ruasagavulu talega. Na i ruberube ena duru sa caka ena siliva. 
<br /><span class="verse" id="12">12 </span>Na varada ena yasana vaka ki na ra, sa ruasagavulu ka lima na i yate na kena balavu, ka sa tini na kena duru. Sa tini talega na kena i sema kei na i ruberube kina duru kei na kena i vesu sa caka ena siliva. 
<br /><span class="verse" id="13">13 </span>Sa vaka talega kina na yasana e na tokalau ni sa rusagavulu ka lima na i yate. 
<br /><span class="verse" id="14">14 </span>Na varada vaka ki na matamata sa vitu veimama nai yate, na kena balavu, sa tolu na kena duru kei na tolu na i sema, 
<br /><span class="verse" id="15">15 </span>Sa vaka talega kina na varada dakuna, ena dakuna oqo sa vitu veimama na i yate na kena balavu, sa tolu na kena duru, sa tolu na kena i sema. 
<br /><span class="verse" id="16">16 </span>Na varada kece vakavolivolita na vale sa tali vakamatau kina na lineni. 
<br /><span class="verse" id="17">17 </span>Na i sema ni duru kece oqo sa varasa, na i ruberube ena duru kece sa siliva kei na kena i vesu, ena uluna kece sa caka ena siliva kece kei na veika kece e loma sa siliva. 
<br /><span class="verse" id="18">18 </span>Nai tatarovi ena matamata sa tuvani vakavinaka ka tali vakamatau ena i sulu karakarawa, sulu lokaloka, kei na i sulu damudamu makare sara kei na lineni matai lalai sara. Na kena balavu sa tolusagavulu na i yate ka rua veimama na i yate na kena cere kei na kena raraba. 
<br /><span class="verse" id="19">19 </span>Sa va na kena duru ka va na kena i sema caka ena varasa, na i ruberube ena duru sa caka ena siliva kei na kena i vesu talega sa siliva. 
<br /><span class="verse" id="20">20 </span>Na pini kece ni vale ni veitavaki kei na kena varada wavoki sa caka ena varasa. 
<br /><span class="verse" id="21">21 </span>Oqo nai wiliwili vakayaya ena vale ni Kalou, o ya na Vale ni Veitavaki sa tu kina na i vakadinadina, sa wili me vaka na i vakaro i Mosese, ena nodra veiqaravi na Livai, mai na liga i Icamari na luvei Eroni na bete levu. 
<br /><span class="verse" id="22">22 </span>O Baselieli na luvei Urei na luvei Uri mai na yavusa o Juta, sa cakava kece me vaka sa vakarota o Jiova vei Mosese. 
<br /><span class="verse" id="23">23 </span>Sa tiko vata kei koya o Aoliapi na luvei Aisameki mai na yavusa o Tani na dauâ€“ ceuceu ka dau-droini na dau-talitali ena ka karakarawa, lokaloka kei na sulu damudamu makare sara kei na lineni matailalai. 
<br /><span class="verse" id="24">24 </span>Na koula sa vakayagataki ena cakacaka ni Vanua Tabu, sa koula e soli mai e tolu na udolu walu na drau na paudi bibi. 
<br /><span class="verse" id="25">25 </span>Na siliva me vaka na i wiliwili ni tamata sa tinikarua na udolu na paudi bibi: 
<br /><span class="verse" id="26">26 </span>O ira na ono na drau ka tolu na udolu, lima na drau lima sagavulu na tagane yabaki ruasagavulu ka lako cake era sa solia ya limasagavulu na sede. 
<br /><span class="verse" id="27">27 </span>Na i sema qara kece ena Vale Tabu sa tinikadua na udolu, ono na drau na paudi bibi na siliva, koya me dua na drau tinikaono na paudi bibi dua na i sema qara. 
<br /><span class="verse" id="28">28 </span>Mai na vo ni va na drau na paudi bibi na siliva, sa cakava kina o koya nai ruberube ena duru, kei na wa ni veivauci. 
<br /><span class="verse" id="29">29 </span>Na i solisoli varasa sa volekata sara me tolu na tani. 
<br /><span class="verse" id="30">30 </span>Sa caka kina na i sema qara kecega, na katuba ni vale Tabu ni veitavaki, na i cabocabo varasa, na tere lawalawa ni qilaiso kei na yaya taucoko ni cabocabo ni soro, 
<br /><span class="verse" id="31">31 </span>Nai sema qara ni varada taucoko, na yavu ni matamata ni varada, na pini taucoko ni vale kei na pini taucoko ni varada.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="39.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
