<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 7 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 7</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vosa o Jiova vei Mosese ka vaka: "Au sa buli iko oti mo vaka na Kalou vei Fero, kei Eroni na nomu parofita. 
<br /><span class="verse" id="2">2 </span>"Mo tukuna kece na veika au sa vakarota vei iko. O Eroni na tacimu ena vosa vei Fero me vakatalai ira kece na luvei Isireli me ra lako tani mai na vanua. 
<br /><span class="verse" id="3">3 </span>"Au na vakaukauwataka na yaloi Fero, ka Au na vakalevutaka nai vakatakilakila kei na vei ka era kurabui kina na kai Ijipita. 
<br /><span class="verse" id="4">4 </span>"O Fero ena sega ni rogoci iko, me rawa ni tarai Ijipita kina na Ligaqu, ka kauti ira tani mai na Noqui valu kei ira na Noqu tamata na luvei Isireli mai na vanua o Ijipita ena lewa kaukauwa. 
<br /><span class="verse" id="5">5 </span>"Era na kila kina na Ijipita ni sai Au o Jiova, Ni'u sa dodoka yani na ligaqu vei Ijipita me'u kauti ira tani mai na luvei Isireli mai vei ira." 
<br /><span class="verse" id="6">6 </span>E rau sa cakava vaka kina o Mosese kei Eroni me vaka sa vakaroti rau kina o Jiova. 
<br /><span class="verse" id="7">7 </span>Sa yabaki walusagavulu o Mosese ka sa yabaki walusagavulu ka tolu o Eroni, ni rau sa la'ki vosa vei Fero. Na I Titoko Veivakurabuitaki Nei Eroni 
<br /><span class="verse" id="8">8 </span>Sa vosa vei Mosese kei Eroni o Jiova ka vaka: 
<br /><span class="verse" id="9">9 </span>"Ni sa vosa vei kemudrau o Fero, me tukuna kina, 'Drau vakaraitaka mada e dua nai vakatakilakila,' mo qai tukuna vei Eroni, 'Taura na nomu i titoko ka viritaka e mata i Fero, ka ena yaco me gata.'" 
<br /><span class="verse" id="10">10 </span>E rau sa lako o Mosese kei Eroni vei Fero ka e rau sa cakava me vaka sa tukuna vei rau o Jiova me rau tukuna. Sa viritaka o Eroni na i titoko ena mata i Fero kei ira na nona dauveiqaravi, ka sa vuki me gata. 
<br /><span class="verse" id="11">11 </span>O Fero talega sa kacivi ira na nona tamata vuku, na dauvakatevoro, na daucakamana e Ijipita, era sa cakava talega na ka e rau sa cakava o Mosese ena marau. 
<br /><span class="verse" id="12">12 </span>Era sa viritaka ki na qele na nodra i titoko ka era sa gata mai. Ia, nai titoko ga i Eroni sa tiloma kece na nodra i titoko. 
<br /><span class="verse" id="13">13 </span>Sa qai kaukauwa ga na yaloi Fero, ka sa sega ni via vakarorogo vei rau o Mosese kei Eroni me vaka sa tukuna oti o Jiova. 
<br /><span class="verse" id="14">14 </span>Sa tukuna o Jiova, vei Mosese: "Sa baci yalo kaukauwa tale o Fero, sa bese ni laivi na tamata me ra lako. 
<br /><span class="verse" id="15">15 </span>"Lako vei Fero ena mataka lailai, ni sa lako ki wai o koya, mo tucake tu mai bati ni wai mo sotavi koya; mo kauta tiko na i titoko e ligamu. 
<br /><span class="verse" id="16">16 </span>"Mo tukuna vua; 'O Jiova na nodra Kalou na Iperiu sa talai au mai oqo vei iko me'u tukuna, "Mo laivi ira na Noqu tamata me ra lako ka qaravi Au ena vanua liwa," me yacova mai oqo, o se sega ga ni via rogoca e dua na ka! 
<br /><span class="verse" id="17">17 </span>'Sa tukuna o Jiova, "Ena ka oqo o na kila kina ni sai Au o Jiova. Au na samuta na wai ena i titoko ka ena vuki na wai me dra. 
<br /><span class="verse" id="18">18 </span>"Na ika era tiko ena loma ni wai era na mate kece, ena boica na wai, era na bese ni gunu wai mai kina o ira na Ijipita."'" 
<br /><span class="verse" id="19">19 </span>Sa vosa vei Mosese o Jiova, "Mo tukuna vei Eroni, 'Taura na i titoko e ligamu ka dodoka yani na ligamu ki na wai e Ijipita kei na kena vei sala ni wai na uciwai, na tobu talega kei na vanua kecega sa tu kina na wai sa na vuki me dra, ena vanua taucoko e Ijipita, ena bilo kau kei na bilo vatu.'" 
<br /><span class="verse" id="20">20 </span>E rau sa cakava o Mosese kei Eroni me vaka na i vakaro i Jiova. Sa laveta na i titoko ka samuta na wai ena mata i Fero kei ira na nona dauveiqaravi. Sa vuki na wai kece me dra. 
<br /><span class="verse" id="21">21 </span>Era sa mate na ika kecega, sa bona mai na wai, era sa sega ni rawa ni gunuva na wai o ira na Ijipita. Sa dra kecega na wai ena vanua. 
<br /><span class="verse" id="22">22 </span>Era sa cakava talega vakakina na kai Ijipita ena mamarau; sa qai yalo kaukauwa cake ga o Fero, ka sa sega ni via vakarorogo ki vei Mosese kei Eroni me vaka nai vakaro i Jiova. 
<br /><span class="verse" id="23">23 </span>Sa tucake o Fero ka lesu ki nona vale ni sa sega ni via vakayavalati ena dua na ka. 
<br /><span class="verse" id="24">24 </span>Era sa kelikeli na Ijipita me vakasaqaqara wai me ra gunu kina. Ni ra sa sega ni gunu rawa mai na uciwai. 
<br /><span class="verse" id="25">25 </span>Sa oti e vitu na siga ni sa samuta na veiuciwai o Jiova.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
