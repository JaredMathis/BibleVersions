<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 25 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vosa o Jiova vei Mosese ka vaka: 
<br /><span class="verse" id="2">2 </span>"Mo vosa vei ira na luvei Isireli, me ra kauta mai vei Au na i solisoli. Me kau mai vei ira sa via solia walega, ni sa yalona kina, me tauri mai vei ira nai solisoli. 
<br /><span class="verse" id="3">3 </span>"Na i solisoli oqo mo ni taura mai vei ira: na koula, na siliva, na varasa; 
<br /><span class="verse" id="4">4 </span>"Na i sulu karakarawa, lokaloka, kei na kena roka damudamu rarama sara, na lineni culavakamatau kei na vuti ni me; 
<br /><span class="verse" id="5">5 </span>"Na kuli ni luveni sipi boro damudamu, na kuli ni rapete, na kau akaia; 
<br /><span class="verse" id="6">6 </span>"Na waiwai ni cina, na i waki ni waiwai ni veilumuti kei na i waki ni veika boi vinaka; 
<br /><span class="verse" id="7">7 </span>"Na veivatu talei me vaka na Onikisa, na veivatu talei ni Efoti kei na veivatu talei ni tuvatuva e lomaserena na bete. 
<br /><span class="verse" id="8">8 </span>"Me ra cakava vei Au e dua na vale ni soro, Me'u tiko kina ena kedra maliwa. 
<br /><span class="verse" id="9">9 </span>"Me vaka na veika kece Au sa vakaraitaka vei iko, oqori na kena mataqali vata na valevakacevaceva, kei na kena vakaiyayataki, me caka kece me vaka kina. 
<br /><span class="verse" id="10">10 </span>"Me caka e dua na kato ena kau na Akaia, me tolu, tolu na i kava nafiti na kena balavu, rua, dua na i kava na fiti na kena raraba, kei na rua, dua na i kava na fiti na kena cecere. 
<br /><span class="verse" id="11">11 </span>"Mo qai vakataqara, me kabi e delana na koula dina, e loma e tuba talega, ena veiyasana taucoko me dregati vinaka ena koula dina. 
<br /><span class="verse" id="12">12 </span>"Me va na mama koula ena veitutuna vava, me rua ena tutuna ka dua, ka rua me veidonui ena tutuna tale ka dua. 
<br /><span class="verse" id="13">13 </span>"Mo cakava na kau balavu ena kau na Akaia ka ubia na yasana kece ena koula. 
<br /><span class="verse" id="14">14 </span>"Mo biuta na biuta na kau balavu e rua oqori ena dela ni kato, ni curumaki yani ena mama koula, sa vakarautaki tu, ena tutu ni kato vava, me dau colati kina na kato mai vei ira. 
<br /><span class="verse" id="15">15 </span>"Na kau babalavu oqori me curu tikoga ena mama koula, ka me kua vakadua ni kau tani mai kina. 
<br /><span class="verse" id="16">16 </span>"Mo qai biuta ena loma ni kato na vosa ni vakadinadina. Au na solia vei iko. 
<br /><span class="verse" id="17">17 </span>"Mo cakava talega e dua na i dabedabe ni yalololoma ena koula dina, me tolu, tolu na i kava na fiti na kena balavu, dua veimama na fiti na kena raraba. 
<br /><span class="verse" id="18">18 </span>"Mo cakava e rua na "Jerupi" ena koula dina me tuki vinaka ena mua ruarua ni dabedabe ni yalololoma. 
<br /><span class="verse" id="19">19 </span>"Mo cakava e dua na Jerupi ena dua na yasana ka dua tale ena dua tale na yasana; mo cakava na Jerupi, me rau sema vata kei na i dabedabe ni yalololoma. 
<br /><span class="verse" id="20">20 </span>"Na Jerupi oqo me rau dedeka yani na tabadrau vaka ki cake me vakaruruga tu na i "dabedabe ni yalololoma" ka me rau rai vata tu ki loma, na matadrau na "Jerupi" me vakadodonu tu ga ki na i dabedabe ni yalololoma. 
<br /><span class="verse" id="21">21 </span>"Mo biuta na i dabedabe ni yalololoma ena dela ni "kato," ena loma ni kato mo biuta kina na Vosa ni Vakadinadina. Au a solia vei iko. 
<br /><span class="verse" id="22">22 </span>"E kea Au na sota kina vata kei iko, Au na vosa mai vei iko mai na dela ni dabedabe ni yalololoma, mai na kedrau maliwa na Jerupi e rau sa toka ena dela ni "kato" ni Vosa ni Vakadinadina, ena ka kecega Au na solia vei iko ena i vakaro kivei ira na luvei Isireli. 
<br /><span class="verse" id="23">23 </span>"Mo cakava talega e dua na teveli caka ena kau na Akaia, me tolu na fiti na kena balavu, dua veimama na fiti na kena raraba, ka me rua, dua naikava na fiti na kena cere. 
<br /><span class="verse" id="24">24 </span>"Me vakaisulu ka ubia vinaka ena koula dina, me muloci vinaka ena koula. 
<br /><span class="verse" id="25">25 </span>"Me vakaitatarovi vinaka na yasana taucoko, me dua na i caga na kena raba. Me muloci ena koula na i tatarovi taucoko. 
<br /><span class="verse" id="26">26 </span>"Me caka talega kina e va na mama koula, ka me ra biu ena tutu vava ni teveli, ena vanua e coba mai kina na yavana. 
<br /><span class="verse" id="27">27 </span>"Na mama oqo me kabita tiko na tutu ni teveli me taura tiko na kau ni lavelave ni teveli. 
<br /><span class="verse" id="28">28 </span>"Mo cakava na kau i tautauri ena kau na Akaia ka ubia na kau ena koula, oqori na i lavelave ni teveli. 
<br /><span class="verse" id="29">29 </span>"Na kena veleti, na veleti titobu, kei na beseni mei sovasova. Me caka kece oqo ena koula dina. 
<br /><span class="verse" id="30">30 </span>"Me biu tiko kina na madrai vakaraitaki ena veiyasana kecega me'u raica tiko kina.   
<br /><span class="verse" id="31">31 </span>"Mo cakava talega e dua na i tutunicina ena koula dina, na i tutunicina me cakacakataki ena i tuki. Me sema vata, me dua kecega na tikina na kena duru tu donu, na veitabana, na kena bilo, na i waqawaqa kei na kena senikau. 
<br /><span class="verse" id="32">32 </span>"Me ono na tabana, me ra lako mai ena yasana, me tolu na tabana ni tutu ni cina ena dua na yasana, ka tolu tale ena dua tale na yasana. Me ra sema kece mai na duru tu donu. 
<br /><span class="verse" id="33">33 </span>"Me tolu na bilo me lako mai vaka na seni amodiâ€”me lako mai ena dui tabana mai na tabana e duru tu donu. 
<br /><span class="verse" id="34">34 </span>"Na tabana tu donu me ukutaki ena seni amodi, e va na bilo vata kei na senikau. 
<br /><span class="verse" id="35">35 </span>"Me toka e cake e dua kei na ono mai na veitabana yadua mai na tabana levu tu donu. 
<br /><span class="verse" id="36">36 </span>"Na veika kece oqo me caka mai na koula dina ka me dua-vata kecega na tikina. 
<br /><span class="verse" id="37">37 </span>"Mo qai cakava mai kina e vitu na cina. Na cina kece oqo me solia na rarama vaka yani ki liu. 
<br /><span class="verse" id="38">38 </span>"Na kena i dabedabe ni cina me koula dina. 
<br /><span class="verse" id="39">39 </span>"Me caka kece na vei yaya oqo ena koula me dua na taledi. 
<br /><span class="verse" id="40">40 </span>"Oqo me caka kece me vaka nai tuvatuva sa vakaraitaki mai na ulunivanua.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
