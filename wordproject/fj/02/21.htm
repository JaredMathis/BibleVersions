<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 21 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Oqo na lewa, mo vakatauca vei ira na tamata: 
<br /><span class="verse" id="2">2 </span>"Kevaka o sa volia e dua na Iperiu sa veiqaravi, me veiqaravi o koya me ono na yabaki, ena i kavitu ni yabaki mo ni qai laiva me lako ena galala, ka me kua ni sauma e dua na ka. 
<br /><span class="verse" id="3">3 </span>"Kevaka sa lako lala mai, me lesu lala tale, kevaka sa lako vata mai kei watina me lesu tale vata kei watina. 
<br /><span class="verse" id="4">4 </span>"Kevaka sa soli vua e dua na watina, ka sa vakasucuma vua e dua na gone, tagane se yalewa ena gauna ni nona tiko vaka taukeni, na watina kei na luvena me nei koya me lako wale ga yani, me vaka ni a lako wale mai. 
<br /><span class="verse" id="5">5 </span>"Kevaka sa tukuna na dauveiqaravi, 'Au sa lomani kequ i taukei, kei na watiqu, kei na luvequ, au na sega ni via lako,' 
<br /><span class="verse" id="6">6 </span>"Na kena i taukei me qai kauta mai na dauveiqaravi vua na turaga ni lewa. Me qai kau mai ki na mata ni katuba, ka culai na daligana ka vakatakilakilataki, me qai qarava tiko na nona turaga me sega ni mudu. 
<br /><span class="verse" id="7">7 </span>"Kevaka e dua na tamata sa volitaka na luvena yalewa me dauveiqaravi, me kua ni lako o koya me vaka era sa dau cakava na dauveiqaravi tagane. 
<br /><span class="verse" id="8">8 </span>"Kevaka sa sega ni vakalomavinakataka na kena i taukei, o koya sa kauta mai me rau veiwatini, sa dodonu me vakagalalataki, me kua ni volitaka vua na vulagi, baleta ni sa cakacaka vakaveivakaisini vua. 
<br /><span class="verse" id="9">9 </span>"Kevaka sa musuki o koya vei luvena tagane, e dodonu me caka tiko vua na i valavala ni veiqaravi vinaka vei ira na goneyalewa. 
<br /><span class="verse" id="10">10 </span>"Kevaka sa taura tale e dua na yalewa na cauravou oqo, me soli tiko ga vua na dodonu ni kakana, i sulu kei na dodonu kece ni yalewa vakawati. 
<br /><span class="verse" id="11">11 </span>"Kevaka sa sega ni cakava na veika kece oqo vua na yalewa, me qai lako na yalewa oqo ena galala ka tabu ni sauma e dua nai lavo. 
<br /><span class="verse" id="12">12 </span>"Kevaka e dua sa vakamavoataka e dua tale ka vakamatea sara, me vakamatei o koya sa cakava. 
<br /><span class="verse" id="13">13 </span>"Kevaka sa sega ni tiko vakavuni o koya, ia, na Kalou sa soli koya ki na ligana, io, Au na digitaka vua na vanua me ra dro kina. 
<br /><span class="verse" id="14">14 </span>"Kevaka e dua na tamata sa nakita oti me vakamatea na kai nona, mo ni kauti koya tani mai na Noqu i cabocabo ni soro, me vakamatei. 
<br /><span class="verse" id="15">15 </span>"O koya sa samuti tamana se tinana, me vakamatei vakaidina. 
<br /><span class="verse" id="16">16 </span>"O koya sa butakoca mai na tamata ka kauta mai vakavesu, ka volitaka, se sa kune ni tiko e ligana, me vakamatei o koya. 
<br /><span class="verse" id="17">17 </span>"O koya sa rukaka na tamana se tinana, me vakamatei o koya oqo. 
<br /><span class="verse" id="18">18 </span>"Kevaka e rau sa veivala e lewe rua ka sa samuti e dua ena vatu se ena liga ka sega ni mate, ia, sa davo tiko ga ena nona i davodavo, 
<br /><span class="verse" id="19">19 </span>"Kevaka sa tucake tale ka veilakoyaki voli ena nona i titoko, me qai sereki o koya sa veisamuti. Me qai sauma ga vei koya sa mavoa, na nona gauna sa vakayali yani. Kei na nona sotavi tiko me yacova ni sa bula vinaka sara. 
<br /><span class="verse" id="20">20 </span>"Kevaka e dua sa vakamavoataka na nona dauveiqaravi tagane se yalewa ena kuita, ka sa mate sara ena ligana, me totogitaki o koya sa cakava oqo. 
<br /><span class="verse" id="21">21 </span>"Kevaka e se bula tiko me dua se rua na siga, me kua ni qai totogitaki, ni o koya oqo sa tamata taukeni. 
<br /><span class="verse" id="22">22 </span>"Kevaka era sa vala na tagane ka sa laki mavoa kina e dua na yalewa sa bukete tiko, ka vakavuna na nona vakasucu dole, e dina ke sega tale ni dua na ka ca e yaco sara, me totogitaki o koya sa cakava oqo me vaka sa lewa yani o tama ni gone; me qai sauma me vaka sa lewa yani o turaga ni lewa. 
<br /><span class="verse" id="23">23 </span>"Kevaka e qai yaco e dua na ka ca sara, me qai soli na bula mei sau ni bula, 
<br /><span class="verse" id="24">24 </span>"Na mata ki na mata, na bati ki na bati, na liga ki na liga, na yava ki na yava, 
<br /><span class="verse" id="25">25 </span>"Na kama ki na kama, na mavoa ki na mavoa, na kuita ki na kuita. 
<br /><span class="verse" id="26">26 </span>"Kevaka e dua sa samuta na mata i koya ka dua se matana na dauveiqaravi ka vakarusa sara, me qai laivi o koya me galala ena vuku ni matana. 
<br /><span class="verse" id="27">27 </span>"Kevaka sa vakalutuma na bati koya na dauveiqaravi tagane se yalewa, me qai sereki o koya ena vuku ni batina. 
<br /><span class="verse" id="28">28 </span>"Kevaka sa vakamatea e dua na tamata, se tagane se yalewa, e dua na bulumakau, me qai vakaviriki ena vatu me mate ka me kua ni laukana na lewena. Na i taukei ni bulumakau me sereki. 
<br /><span class="verse" id="29">29 </span>"Kevaka sa dauveivakamavoataki e liu na bulumakau oqo, ka sa kila vinaka na kena i taukei, ia sa sega ga ni qarauna vinaka, sa qai yaco me vakamate tamata, me qai vakaviriki ena vatu me mate na bulumakau, me vakamatei talega na kena i taukei. 
<br /><span class="verse" id="30">30 </span>"Kevaka sa vakatauci vua me sauma e dua nai wasewase ni i lavo, me qai sauma me vakabulai koya kina ena i lavo sa lavaki vua. 
<br /><span class="verse" id="31">31 </span>"Kevaka sa cumulaka vakaca e dua na gonetagane se goneyalewa, sa tautauvata vei ira kece na lewa oqo. 
<br /><span class="verse" id="32">32 </span>"Kevaka sa cumulaki e dua na dauveiqaravi tagane se yalewa, me qai soli vua na nona turaga e tolusagavulu na sikele siliva, kei na bulumakau talega me vakaviriki ena vatu me mate. 
<br /><span class="verse" id="33">33 </span>"Kevaka e dua sa dolava e dua na qara, se kelia e dua na qara ka qai sega ni ubia, ka sa qai lutu kina e dua na bulumakau se asa, 
<br /><span class="verse" id="34">34 </span>"Me qai vakavinakataka na qara na kena i taukei; me qai solia na i lavo vua na i taukei ni manumanu, me qai nona na manumanu. 
<br /><span class="verse" id="35">35 </span>"Kevaka e dua na bulumakau sa vakamavoataka e dua tale na bulumakau ka mate sara kina, me qai volitaki na bulumakau sa bula tiko ka me rau qai wasea talega na bulumakau sa mate. 
<br /><span class="verse" id="36">36 </span>"Kevaka sa dau kilai ena gauna e liu, ni sa dau veivakamavoataki na bulumakau o ya, ka sa sega ni maroroya vakavinaka na kena i taukei, me qai vakasosomitaki na bulumakau ena bulumakau, me nona ga na kena i taukei na bulumakau sa mate.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
