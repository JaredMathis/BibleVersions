<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 9 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vosa tale o Jiova vei Mosese, ka vaka: "Tucake vakamataka lailai, ka tu ena mata i Fero ka tukuna vua, 'Sa tukuna vakaoqo o Jiova na nodra Kalou na Iperiu. "Mo laivi ira na Noqu tamata me ra lako, me ra la'ki qaravi Au. 
<br /><span class="verse" id="2">2 </span>"Kevaka o sa bese ni sereki ira, ka via vesuki ira tikoga, 
<br /><span class="verse" id="3">3 </span>"Rogoca, na ligai Jiova ena tara na nomu bulumakau, na nomu ose, na nomu asa, na nomu kameli, na nomu bulumakau ni cakacaka kei na nomu sipiâ€”Ena dua na kedra mate ca sara. 
<br /><span class="verse" id="4">4 </span>"O Jiova ena cakava e dua na veivakaduiduitaki mai na nodra manumanu susu na Isireli mai na nodra na Ijipita. Ena sega ni dua e mate mai na nodra na luvei Isireli."'" 
<br /><span class="verse" id="5">5 </span>O Jiova sa biuta e dua na kena gauna, "Ni mataka, ena cakava o Jiova na veika oqo ena vanua." 
<br /><span class="verse" id="6">6 </span>Sa cakava dina na veika oqo o Jiova ena siga ka tarava. Era sa mate na manumanu e Ijipita, ia, na nodra na luvei Isireli sa sega. 
<br /><span class="verse" id="7">7 </span>Sa vakatataro o Fero, ka sa dina, ni sa sega ni mate e dua na nodra manumanu na Isireli. Sa qai kaukauwa ga mai na yalo i Fero ka sa sega ni laivi ira na Isireli me ra lako. 
<br /><span class="verse" id="8">8 </span>O Jiova sa vosa vei Mosese kei Eroni ka vaka, "Drau taura na dravusa mai na lavo ka solia vei Mosese me kaburaka yani ki lomalagi ena mata i Fero. 
<br /><span class="verse" id="9">9 </span>"Ena yaco me kuvu ena vanua taucoko o Ijipita, oqori ena vakavuna na bo me ra kacabote ca sara vei ira na tamata yadua kei na manumanu e Ijipita." 
<br /><span class="verse" id="10">10 </span>E rau sa taura na dravusa mai na lovo ka tu ena mata i Fero, sa qai kaburaka o Mosese vaka ki lomalagi. Sa yaco me ra bo dra kece na kai Ijipita kei na kena manumanu talega. 
<br /><span class="verse" id="11">11 </span>Era sa sega ni tu rawa e matai Mosese o ira na daucaka mana baleta na bo sa tu vei ira kei ira kece na Ijipita. 
<br /><span class="verse" id="12">12 </span>O Jiova sa vakayaloqataki Fero tale, ka sa sega ni via vakarorogo, me vaka sa vosa kina vei Mosese o Jiova. 
<br /><span class="verse" id="13">13 </span>Sa vosa o Jiova vei Mosese, "Mo yadra vakamataka ka tu ena mata i Fero ka tukuna vua, 'Sa tukuna vakaoqo o Jiova na nodra Kalou na Iperiu, "Laivi ira na Noqu tamata me ra lako ka qaravi Au, 
<br /><span class="verse" id="14">14 </span>"Ena gauna kece oqo, au na tala na noqu veimate ca kecega me tara na yalomu, kei na nodra na nomu dauveiqaravi, kei ira na nomu tamata, mo kila kina ni sa sega e dua e tautauvata kei Au e vuravura. 
<br /><span class="verse" id="15">15 </span>"Oqo, kevaka Au sa dodoka na ligaqu ka tarai iko kei ira na nomu tamata ena mate ca, o ni na yali dina mai vuravura. 
<br /><span class="verse" id="16">16 </span>"Oqo dina na i naki ni noqu vakaturi iko cake, me rawa Ni'u vakaraitaka na noqu kaukauwa vei iko, me vakatakilai yani na yacaqu e vuravura taucoko. 
<br /><span class="verse" id="17">17 </span>"Ia, oqo, o se vakacerecerei iko tikoga vei ira na noqu tamata, ena nomu sega ni via sereki ira. 
<br /><span class="verse" id="18">18 </span>"Mo kila, ni mataka ena gauna vata ga oqo, au na vakatauca mai na uca cevata e se bera vakadua ni tau eke mai na gauna e dua kina na vanua, me yacova oqo. 
<br /><span class="verse" id="19">19 </span>"Oqo mo na vakasoqona rawa mai na manumanu era sa tu ena nomu i teitei, ni uca cevata oqo ena lutuki ira kece na manumanu kei na tamata e tu e tautuba, era na mate kina."'" 
<br /><span class="verse" id="20">20 </span>O ira kece sa rerevaka na vosa i Jiova, ena kedra maliwa na dauveiqaravi i Fero kei na nona manumanu, e ra sa dro kece ki na nodra veivale. 
<br /><span class="verse" id="21">21 </span>O ira kece sa beca na vosa i Jiova, era sa tu ga e tuba kei na nodra manumanu. 
<br /><span class="verse" id="22">22 </span>Sa tukuna o Jiova vei Mosese, "Dodoka yani na ligamu vaka ki lomalagi, me tau mai na uca cevata ki na vanua taucoko e Ijipita, vei ira na tamata, na manumanu, na veika kece sa tei e na vanua taucoko e Ijipita." 
<br /><span class="verse" id="23">23 </span>Sa dodoka yani na i titoko o Mosese vaka ki lomalagi; o Jiova sa vakatauca mai na kurukuru kei na uca cevata kei na bukawaqa ki na qele. Sa vakatauca o Jiova na uca cevata ena vanua o Ijipita. 
<br /><span class="verse" id="24">24 </span>Sa tau mai na uca cevata kei na bukawaqa, e rau sa veiwaki vata, era sa rui bibi sara, ka sa sega ni bau kune vakadua e Ijipita mai na gauna e tauyavutaki kina. 
<br /><span class="verse" id="25">25 </span>Sa ravuta na vanua taucoko e Ijipita, o ira kece sa tiko e tuba, na tamata kei na manumanu; na vei ka talega sa tei kei na vei vunikau kecega sa bula. 
<br /><span class="verse" id="26">26 </span>Sa sega ga e Koseni, na vanua era sa tiko kina na luvei Isireli. 
<br /><span class="verse" id="27">27 </span>Sa talatala o Fero me lako mai o Mosese kei Eroni ka tukuna vei rau. "Au sai valavala ca, ka sa dodonu o Jiova, era sa caka ca sara na noqu tamata. 
<br /><span class="verse" id="28">28 </span>"Mo masuti Jiova, me kua tale ni dua na ka vakaoqo, na kurukuru kei na uca cevata, me sa rauta, au na sereki kemuni, me kua tale ni dua e tiko." 
<br /><span class="verse" id="29">29 </span>Sa tukuna vua o Mosese, "Ni'u sa lako tani mai na vanua, au na dodoka na ligaqu vei Jiova, ena mudu na kurukuru kei na uca cevata ka mo ni na kila ni sa nei Jiova na vuravura. 
<br /><span class="verse" id="30">30 </span>"Ia, o iko kei ira na nomu dauveiqaravi, au sa kila ni o ni sa sega ni via rerevaki Jiova." 
<br /><span class="verse" id="31">31 </span>Na vuata tau mada sa vakacacani kei na kena e tubu vou mai. 
<br /><span class="verse" id="32">32 </span>Na witi kei na sila vuti, sa sega ni vakacacani kei na kena e tubu vou mai. 
<br /><span class="verse" id="33">33 </span>Sa lako tani o Mosese mai vei Fero ka dodoka yani na ligana vei Jiova, ka sa mudu na kurukuru kei na uca cevata, ni sa sega tale ni tau mai ki vuravura. 
<br /><span class="verse" id="34">34 </span>Ni sa raica o Fero ni sa mudu na kurukuru kei na uca, sa qai valavala ca vakalevu tale; sa vakaukauwataka tale na yalona o koya kei ira na nona dauveiqaravi. 
<br /><span class="verse" id="35">35 </span>Sa kaukauwa sara ga na yalo i Fero; sa sega ni via sereki ira na luvei Isireli me ra lako, me vaka sa vosa kina o Jiova mai vei Mosese.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
