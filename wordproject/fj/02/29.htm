<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 29 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
<span class="chapread">29</span>
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 29</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Oqo na veika mo cakava me ratou vakatabui kina me ratou veiqaravi vei Au ena cakacaka vakabete. Mo taura e dua na bulumakau gone kei na rua na sipi gone, ka savasava, 
<br /><span class="verse" id="2">2 </span>"Kei na madrai sega ni vakaleveni, na keke sega ni vakaleveni veiwaki kei na waiwai, kei na keke mamare sara veiwaki ena waiwai, (me caka ena witi vinaka). 
<br /><span class="verse" id="3">3 </span>"Me biu oqori ena dua na sova ka me kau mai ena sova, vata kei na bulumakau kei na sipi gone e rua oqori. 
<br /><span class="verse" id="4">4 </span>"Kauti Eroni mai kei iratou na luvena ki na katuba ni vale ni veitavaki, ka mo vakasavasavataki iratou ena wai. 
<br /><span class="verse" id="5">5 </span>"Mo qai taura na i sulu ka vakasulumi Eroni kina kei na i ubi ni efoti, na efoti, na i ubi ni serena ka vauci koya ena i vau ni efoti. 
<br /><span class="verse" id="6">6 </span>"Biuta e uluna na i ubi ni ulu kei nai sala tabu ena i ubi ni ulu. 
<br /><span class="verse" id="7">7 </span>"Taura na waiwai ni veilumuti, sova e uluna ka lumuti koya kina. 
<br /><span class="verse" id="8">8 </span>"Mo qai kauti iratou mai na luvena ka vakasuluma vei iratou na i curucuru me yaco i tolodratou. 
<br /><span class="verse" id="9">9 </span>"Vauca na tolodratou ena i vau ni tolo, o Eroni kei iratou na luvena ka qai vakaisalataki iratou. Sa nodratou i tavi me cakava na cakacaka vakabete me sega ni mudu. Mo vakatabui Eroni kina kei iratou na luvena. 
<br /><span class="verse" id="10">10 </span>"Mo kauta talega mai na bulumakau ena mata ni vale ni veitavaki, o Eroni kei iratou na luvena, me ratou qai tabaka na ulu ni bulumakau. 
<br /><span class="verse" id="11">11 </span>"Mo qai vakamatea na bulumakau ena matai Jiova, ena katuba ni vale ni veitavaki. 
<br /><span class="verse" id="12">12 </span>"Mo qai kauta e so na dra ni bulumakau boroya na i leu ni cabocabo ni soro ena dra ni o vakayagataka nai qaqalo ni ligamu, ka sova na vo ni dra kece ki na yavu ni cabocabo ni soro. 
<br /><span class="verse" id="13">13 </span>"Mo taura kece na uro ni manumanu, ka vakama ena i cabocabo ni soro. 
<br /><span class="verse" id="14">14 </span>"Na lewe kece ni manumanu, na kulina, kei na benu kece, mo vakama ena taudaku ni bai. Oqori nai soro ni valavala ca. 
<br /><span class="verse" id="15">15 </span>"Mo taura talega e dua na luve ni sipi o Eroni kei iratou na luvena, me ratou tabaka na uluna na luve ni sipi oqo; 
<br /><span class="verse" id="16">16 </span>"Mo vakamatea na luve ni sipi oqo, ka taura na kena dra ka kureitaka kece ena cabocabo ni soro. 
<br /><span class="verse" id="17">17 </span>"Mo qai wasewase vakalailai na luveni sipi oqori, ka savata sara vakavinaka ka biuta vata tale kei na uluna. 
<br /><span class="verse" id="18">18 </span>"Mo qai vakama na luveni sipi taucoko ena i cabocabo ni soro. Oqori na i soro kama vei Jiova; oqori na ka boi vinaka, na i soro sa caka ena bukawaqa vei Jiova. 
<br /><span class="verse" id="19">19 </span>"Mo taura talega na luveni sipi ka dua, o Eroni kei iratou na luvena me ratou tabaka na ulu ni luve ni sipi oqo. 
<br /><span class="verse" id="20">20 </span>"Mo qai vakamatea na luveni sipi oqori, taura eso na kena dra ka boroya na bele ni daliga i matau i Eroni kei na bele talega ni daligadratou i matau na luvei Eroni, ena nodratou i dovidovi ni madrai i matau talega, kei nai qaqalo levu ni yavadratou i matau, ka kuretaka na kena vo ena i cabocabo ni soro. 
<br /><span class="verse" id="21">21 </span>"Mo taura talega eso na dra sa tiko ena cabocabo ni soro, kei na so na waiwai ni veilumuti, mo kureitaka vei Eroni, ena nona i sulu talega, me vaka talega kina ki vei iratou na luvena kei na nodratou i sulu talega, o Eroni kei iratou na luvena. 
<br /><span class="verse" id="22">22 </span>"Mo qai taura kece na uro ni luve ni sipi, na uro kece ni gacagaca, na uro ni sagana i matau (ni sa luve ni sipi ni veivakatabui oqo), 
<br /><span class="verse" id="23">23 </span>"Dua na i buli madrai, dua na keke caka ena waiwai, dua na keke mamare mai na sova ni madrai sega ni vakaleveni sa tiko ena mata i Jiova; 
<br /><span class="verse" id="24">24 </span>"Mo biuta kece oqo ena ligai Eroni kei na ligadra na luvena ka yalovaka, mei soro yalovaki ena mata i Jiova. 
<br /><span class="verse" id="25">25 </span>"Mo taura tale mai na ligadra ka vakama ena i cabocabo ni soro mei soro kama ka me ka boi vinaka ena mata i Jiova. Oqori na i soro sa caka vei Jiova ena bukawaqa. 
<br /><span class="verse" id="26">26 </span>"Mo taura na sarisari ni luve ni sipi sa vakatabui kina o Eroni ka yalovaka mei soro yalovaki vei Jiova; o ya me kemui votavota. 
<br /><span class="verse" id="27">27 </span>"Na luve ni sipi sa caka kina na veivakatabui mo vakasavasavataka, na serena sa yalovaki kei na sagana sa vakalavelaveti na i soro lavelaveti me kei Eroni kei iratou na luvena. 
<br /><span class="verse" id="28">28 </span>"Sa ka me lako mai vei ira na luvei Isireli kei Eroni kei iratou na luvena me vaka na i lesilesi me sega ni mudu. Ni sai koya oqo nai soro lavelaveti, mei soro lavelaveti mai vei ira na luvei Isireli, mai na i soro ni veivinakati, oqori na i soro lavelaveti vei Jiova. 
<br /><span class="verse" id="29">29 </span>"Nai sulu tabu nei Eroni, me nei luvena ni sa oti o koya, me lumuti vei iratou ka vakatabui vei iratou. 
<br /><span class="verse" id="30">30 </span>"Na luvena sa na bete me kenai sosomi me daramaka me vitu na siga, ni sa curu ki na vale ni veitavaki me veiqaravi ena tikina tabu. 
<br /><span class="verse" id="31">31 </span>"Mo taura talega na luve ni sipi ni veivakatabui, ka vakasaqara na lewena ena tikina tabu. 
<br /><span class="verse" id="32">32 </span>"O Eroni kei iratou na luvena, me ratou qai kania na lewe ni luve ni sipi kei na madrai sa tiko ena sova ena katuba ni vale ni veitavaki. 
<br /><span class="verse" id="33">33 </span>"Me ratou kania na veika oqori sa caka mei bulubulu, me vakatabui ka vakasavasavataki iratou; me kua ni kana kina na vulagi ni sa ka tabu. 
<br /><span class="verse" id="34">34 </span>"Kevaka e dua na lewe ni manumanu na i soro vakatabui, se madrai, sa vo tiko me yacova na mataka, me qai vakamai ena bukawaqa na veika oqori. Me kua ni laukana ni sa ka tabu. 
<br /><span class="verse" id="35">35 </span>"Mo cakava vei Eroni kei iratou kece na luvena me vaka sa vakaroti vei iko. Mo vakatabui iratou me vitu na siga. 
<br /><span class="verse" id="36">36 </span>"Mo vakacabora ena veisiga e dua na bulumakau tagane mei soro ni valavala ca e veibuluti. Mo vakasavasavataka nai cabocabo ni soro ni o sa cakava kina na veibuluti, mo lumuta me tawasei kina. 
<br /><span class="verse" id="37">37 </span>"Me vitu na siga me caka kina na veibuluti ni cabocabo ni soro ka vakasavasavataki. Na i cabocabo ni soro me ka tabu sara. Na ka kecega sa tara na i cabocabo ni soro e dodonu me ka tabu. 
<br /><span class="verse" id="38">38 </span>"Oqo na veika mo cabora ena i cabocabo ni soro, me rua na lami ena matai ni yabaki, ena veisiga, ka me caka tikoga. 
<br /><span class="verse" id="39">39 </span>"Dua na lami ena mataka, ka me dua tale na lami ni sa karobo na yakavi. 
<br /><span class="verse" id="40">40 </span>"Mo vakacabora e dua na lami vata kei na dua na i katini ni vakarau falawa veiwaki vata kei na waiwai e va nai vakarau, me va talega nai vakarau waini, mei soro laugunu. 
<br /><span class="verse" id="41">41 </span>"Na lami tale kadua, mo vakacabora ni sa karobo na yakavi, mo vakacabora vata kei na i soro vuata kei na i soro laugunu me vaka ena mataka, me ka boi vinaka, na i madrali sa caka ena bukawaqa vua na Kalou. 
<br /><span class="verse" id="42">42 </span>"Oqo na i soro kama me sa caka tikoga ena taba tamata kecega, ena katuba ni vale ni veitavaki ena mata i Jiova, na vanua Au na sotavi iko kina ka vosa vei iko. 
<br /><span class="verse" id="43">43 </span>"E kea, Au na sota kina kei ira na luvei Isireli, ka ena tawasei na vale vakacevaceva ena Noqu i ukuuku. 
<br /><span class="verse" id="44">44 </span>"Au na vakasavasavataka na vale ni veitavaki kei na kena i cabocabo ni soro. Au na vakasavasavataki Eroni kei iratou na luvena, me ratou veiqaravi vei Au vakabete. 
<br /><span class="verse" id="45">45 </span>"Au na tiko vata kei ira na luvei Isireli, ka me'u nodra Kalou. 
<br /><span class="verse" id="46">46 </span>"Era na kila ni sai Au o Jiova na nodra Kalou, o Koya sa kauti ira tani mai na vanua o Ijipita, me rawa Ni'u tiko vata kei ira. Sai Au o Jiova na nodra Kalou.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="30.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
