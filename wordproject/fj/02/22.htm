<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 22 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>"Kevaka e dua sa butakoca e dua na bulumakau se sipi ka vakamatea sara, se volitaka, me qai vakaisosomitaka na dua na bulumakau ena lima tale na bulumakau, kei na dua na sipi ena va tale na sipi. 
<br /><span class="verse" id="2">2 </span>"Kevaka sa kune dua na daubutako ni sa butako tiko, ka sa vakamatei kina, ena sega ni beitaki e dua na vuku ni dra o ya. 
<br /><span class="verse" id="3">3 </span>"Kevaka sa cilavi koya sa mate na siga. Me dua e qai beitaki ena veivakamatei oqori. Me solia na kenai sau taucoko ni veivakamatei, kevaka sa sega ni tu vua e dua na ka, me qai volitaki o koya ena vuku ni nona butako. 
<br /><span class="verse" id="4">4 </span>"Kevaka sa kune bulabula ni se bula tiko e ligana na ka e butakoci se bulumakau, se asa, se sipi, e dodonu me vakaruataka lesu na kena i sosomi. 
<br /><span class="verse" id="5">5 </span>"Kevaka e dua sa vakavuna na kena buturaki na i teitei (were ni vaini) ena nona sereka na manumanu me ra laki kana kina, me qai sauma lesu ena veika vivinaka duadua mai na nona vei vaini. 
<br /><span class="verse" id="6">6 </span>"Kevaka sa tete e dua na kama ka sa kama yavu kina na sila sa bini tu kei na sila e se bera ni musuki, o koya sa vakavuna na kama koya, me qai sauma lesu na veika sa vakacacani. 
<br /><span class="verse" id="7">7 </span>"Kevaka e dua sa kauta vua na wekana na i lavo se dua na ka me maroroi kina, ka sa butakoci mai na vale ni tamata o ya, kevaka sa kune na daubutako, me qai sauma lesu vakarua. 
<br /><span class="verse" id="8">8 </span>"Kevaka sa sega ni kune na daubutako, me qai kau mai nai taukei ni vale ki vua na turaga ni lewa, de sa tara na ligana na nona i yau na wekana. 
<br /><span class="verse" id="9">9 </span>"Ena ka kece ni lako vakaveitalia, se bulumakau, se asa, se sipi, se nai sulu se dua ga na ka sa yali ka sa la'ki tukuna tale e dua ni nona, oi rau nai to ruarua me rau lako mai ena matai turaga ni lewa; o koya sa beitaki mai vei turaga ni lewa, me qai sauma vakarua vua na kai nona. 
<br /><span class="verse" id="10">10 </span>"Kevaka e dua sa kauta vua na kai nona na asa, se bulumakau, se sipi, se dua ga na manumanu me maroroya, ka sa la'ki mate, se mavoa, se sa yali ka sega ni dua e raica. 
<br /><span class="verse" id="11">11 </span>"Me qai dua na bubului vei Jiova me rau cakava ruarua, ni sa sega ni tara na ligana e dua na ka baleta na ka sa nei kai nona; o ya me ciqoma o koya sa nona na ka, me kua tale ni dua na ka me caka kina. 
<br /><span class="verse" id="12">12 </span>"Kevaka e dina ni sa butakoci, me qai sauma taucoko vua na kena i taukei. 
<br /><span class="verse" id="13">13 </span>"Kevaka sa basuraki vakaca sara mai vua e dua na manumanu, me qai kau mai na kena i vakadinadina, ka, ena qai sega ni sauma kina e dua ka. 
<br /><span class="verse" id="14">14 </span>"Kevaka e dua sa kerea e dua na ka mai vua na kai nona, ka sa mavoa se mate sara, sa sega kina ni kila kina e dua na ka o kena i taukei. E dodonu me vakavinakataki koya. 
<br /><span class="verse" id="15">15 </span>"Kevaka sa tiko kina o kena i taukei, me kua ni dua na ka me caka kina, kevaka sa tauri vakaivoli mai, sa qai rauta ga na kenai sau oqori. 
<br /><span class="verse" id="16">16 </span>"Kevaka e dua na tagane sa vinakata e dua na yalewa sa sega ni tiko vata kei na tagane, ka se bera talega ni vosaki, ka e rau sa tiko vata sara, me sauma o koya na i sau ni yalewa sa vakawatitaki, ka me sa watina sara. 
<br /><span class="verse" id="17">17 </span>"Kevaka sa sega ni vinakata o tama ni yalewa me solia na luvena vei tagane, me qai solia o tagane nai lavo mei sau me vaka na i sau ni goneyalewa sega ni se tiko vata kei na tagane. 
<br /><span class="verse" id="18">18 </span>"Me kua ni vakatarai me bula tiko e dua na dau caka i sausau. 
<br /><span class="verse" id="19">19 </span>"O koya sa tiko vata kei na manumanu, me vakamatei o koya. 
<br /><span class="verse" id="20">20 </span>"O koya sa vakacaboi soro vua e dua tale na Kalou, ka sega ni ia vei Jiova, me vakarusai o koya oqori. 
<br /><span class="verse" id="21">21 </span>"Me kua na caka ca vei ira na vulagi se vakabobulataki koya, ni kemuni a vulagi tu mai Ijipita. 
<br /><span class="verse" id="22">22 </span>"Me ra kua ni vakacacani na yada kei ira na luveniyali. 
<br /><span class="verse" id="23">23 </span>"Kevaka era sa vakacacani, ka era sa tagi mai vei Au, Io, Au na rogoci ira vakaidina; 
<br /><span class="verse" id="24">24 </span>"Ena katakata mai na noqu cudru katakata, Au na vakamatei kemuni ena i seleiwau. Era na yada na watimuni, o ira na luvemuni era na sega ni vakatamani. 
<br /><span class="verse" id="25">25 </span>"Kevaka o sa soli dinau vei ira na Noqu tamata, o ira sa dravudravua ena kemuni maliwa, mo ni kua ni vaka e dua sa dausoli dinau vei o ya; me vakagalalataki mai na tubu ni dinau. 
<br /><span class="verse" id="26">26 </span>"Kevaka o sa taura na i sulu nei koya na kai nomu me ka ni yalayala, mo vakasuka tale vua ni bera ni dromu na matanisiga. 
<br /><span class="verse" id="27">27 </span>"Ni oqori sai vovo ga ni nona i ubi, sa sega tale nai karua ni nona i vakamamaca. Me cava e vakaitutuvi kina ni moce? Ni sa na tagi mai vei Au, Au na rogoca, ni, Au sa rui yalololoma. 
<br /><span class="verse" id="28">28 </span>"Mo ni kua ni vosacataka na Kalou, se rukaki ira na veiliutaki vei ira na tamata. 
<br /><span class="verse" id="29">29 </span>"Mo ni kua ni vakaberaberataka na sevutaka na i matai ni nomuni vuata dreu kei na kena wai. Na nomuni ulumatua tagane me soli talega mai vei Au. 
<br /><span class="verse" id="30">30 </span>"Me vaka talega kina na nomuni bulumakau kei na nomuni sipi, Me tiko vata ga kei ira na tinadra me vitu na siga, ena i kawalu ni siga me qai kau mai vei Au. 
<br /><span class="verse" id="31">31 </span>"O ni na qai ka tabu vei Au; mo ni kakua ni kania e dua na lewe ni manumanu sa basuraki mai vua tale e dua na manumanu ni vanua; mo ni viritaka me kena na koli.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
