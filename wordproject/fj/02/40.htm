<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 40 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a>
<span class="chapread">40 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 40</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa qai vosa vei Mosese o Jiova ka vaka: 
<br /><span class="verse" id="2">2 </span>"Ena matai ni siga ni matai ni vula, mo sa vakaduria na vale vakacevaceva, na vale ni veitavaki. 
<br /><span class="verse" id="3">3 </span>"Mo biuta e loma na kato ni Veidinadinati, ka latia na vanua e tiko kina na kato ena dua na i ubi latilati. 
<br /><span class="verse" id="4">4 </span>"Mo kauta mai na teveli ka vakarautaka kina na veika e dodonu me tiko vata; mo kauta talega mai na i tutu ni cina kei na kena cina. 
<br /><span class="verse" id="5">5 </span>Mo kauta talega mai na i cabocabo ni soro koula ni veika boi vinaka me toka yani ena mata ni kato ni vakadinadina, me qai dua na i latilati me wasea na rumu e rua oqori, mai na katuba ni vale ni veitavaki. 
<br /><span class="verse" id="6">6 </span>"Mo qai tuvana na i cabocabo ni soro kama ena mata ni katuba ni vale ni veitavaki 
<br /><span class="verse" id="7">7 </span>"Me biu na dari ni vuluvulu ena maliwa ni vale ni veitavaki kei na i cabocabo ni soro kama, me vakatawani ena wai. 
<br /><span class="verse" id="8">8 </span>"Mo vakarautaka na varada ni vale ni veitavaki ena yasana kece, ka me vivi cake na i ubi ena matamata ni veiqaravi. 
<br /><span class="verse" id="9">9 </span>"Mo taura na waiwai ni veilumuti ka lumuta na vale ni veitavaki kei na veika kece sa tu kina. Mo vakatabuya na kena i yaya kece, me ka tabu. 
<br /><span class="verse" id="10">10 </span>"Mo lumuta talega na i cabocabo ni soro kama kei na kena yaya kece ni veiqaravi, ka vakatabuya na i cabocabo ni soro. Me ka tabu sara na i cabocabo ni soro. 
<br /><span class="verse" id="11">11 </span>"Mo lumuta talega na dari ni vuluvulu kei na kena i dabedabe ka vakatabuya. 
<br /><span class="verse" id="12">12 </span>"Mo qai kauti Eroni mai vei iratou na luvena ki na katuba ni vale ni veitavaki ka vakasilimi iratou ena wai. 
<br /><span class="verse" id="13">13 </span>"Mo vakasulumi Eroni ena i sulu tabu ka lumuti koya ka vakatabui koya, me veiqaravi vei Au ena veiqaravi vakabete. 
<br /><span class="verse" id="14">14 </span>"Mo kauti iratou mai na luvena ka vakasulumi iratou ena i sulu balavu. 
<br /><span class="verse" id="15">15 </span>"Mo lumuti iratou me vaka o sa lumuti tamadratou, me ratou veiqaravi vei Au vakabete; na nodratou lumuti sa ka me sega ni mudu na nodratou veiqaravi vakabete ena i tabatamata kecega." 
<br /><span class="verse" id="16">16 </span>Sa cakava o Mosese me vaka sa vakarota vua o Jiova. 
<br /><span class="verse" id="17">17 </span>Sa qai yaco ni sa matai ni vula ena i karua ni yabaki, ena i matai ni siga ni vula, sa vakaduri cake na vale ni veitavaki. 
<br /><span class="verse" id="18">18 </span>Sa vakaduria cake na vale ni veitavaki o Mosese, vakaukauwataki na kena i sema, na kau vakababa sa cobacoba me veitauri kei na duru sa vakaduri. 
<br /><span class="verse" id="19">19 </span>Sa vakataqari na kena laca ka sa ubi yani ena kena i ubi, me vaka sa vakarota o Jiova vei Mosese. 
<br /><span class="verse" id="20">20 </span>Sa sega na i Vola ni Vakadinadina ka biuta ena loma ni kato, ka vakacuruma na i tautauri ni kato ena kena mama, ka biuta na i dabedabe ni yalololoma ena dela ni kato. 
<br /><span class="verse" id="21">21 </span>Sa qai kauta mai na kato ki na vale ni veitavaki, sa vakaliliga cake na i ubi, ka sa latia tani na kato ni Vakadinadina me vaka sa vakarota o Jiova vei Mosese. 
<br /><span class="verse" id="22">22 </span>Sa kauta na teveli ki na vale ni veitavaki ena yasana e cake ni vale ni veitavaki ena taudaku ni i ubi; 
<br /><span class="verse" id="23">23 </span>Sa biuta na madrai ena dela ni teveli ena matai Jiova, me vaka sa vakarota o Jiova vei Mosese. 
<br /><span class="verse" id="24">24 </span>Sa biuta na i tutu ni cina kei na cina ena vale ni veitavaki me veidonui kei na teveli ni madrai ena dua na yasana, o ya na yasana ki ra; 
<br /><span class="verse" id="25">25 </span>sa waqa tiko na cina ena mata i Jiova me vaka sa vakarota o Jiova vei Mosese. 
<br /><span class="verse" id="26">26 </span>Sa biuta na i cabocabo ni soro koula ena loma ni vale ni veitavaki ena mata ni ubi ki na tikina tabu sara; 
<br /><span class="verse" id="27">27 </span>sa vakama na veika boi kamikamica ena i cabocabo ni soro koula me vaka sa vakarota o Jiova vei Mosese. 
<br /><span class="verse" id="28">28 </span>Sa qai vakaliliga cake na i latilati ena katuba ni vale ni veitavaki, 
<br /><span class="verse" id="29">29 </span>Sa qai biuta na i cabocabo ni soro kama ena mata ni katuba ni vale ni veitavaki ka vakacabora kina na i soro kama kei na i soro laukana me vaka sa vakarota o Jiova vei Mosese. 
<br /><span class="verse" id="30">30 </span>Sa biu na dari ni vuluvulu ena loma ni vale ni veitavaki veidonui tikoga kei na i cabocabo ni soro kama, ka sa vakatawani ena wai me ia kina na vuluvulu; 
<br /><span class="verse" id="31">31 </span>O Mosese kei Eroni kei ira na luvena era sa vuluvulu ka savata na yavadra mai na wai o ya. 
<br /><span class="verse" id="32">32 </span>Ni ra sa lako ki na vale ni veitavaki, ka lako voleka ki na i cabocabo ni soro, me ra vuluvulu ka vuivui me vaka sa vakarota o Jiova vei Mosese. 
<br /><span class="verse" id="33">33 </span>Sa vakaduri cake na veika kece me baleta na vale ni veitavaki. Sa vakaotia o Mosese na cakacaka. 
<br /><span class="verse" id="34">34 </span>Sa ubia tu na vale ni veitavaki na vei o, ka sa vakasinaita na vale ni veitavaki na i serau ni Kalou. 
<br /><span class="verse" id="35">35 </span>Sa sega ni rawa ni curuma na vale ni veitavaki o Mosese, baleta ni sa vakaruruga tu na vale na veio kei na i serau ni Kalou sa vakasinaita tale tu ga na vale ni veitavaki oqo. 
<br /><span class="verse" id="36">36 </span>Ni sa kau tani mai na vale ni veitavaki na vei o, era sa toso ena nodra i lakolako na luvei Isireli. 
<br /><span class="verse" id="37">37 </span>Kevaka sa sega ni toso na veio, era sa sega talega ni toso na Isireli, me yacova na siga sa toso kina na vei o. 
<br /><span class="verse" id="38">38 </span>Na vei o nei Jiova sa ubia na vale ni veitavaki ena siga, ka sa tu na veiduru o bukawaqa ena bogi, ena matadra na vuvale kecega e Isireli, ena nodra i lakolako kecega.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../03/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
