<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Lako Yani, chapter 12 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lako Yani</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>Sa vosa o Jiova vei Mosese kei Eroni ena vanua o Ijipita ka vaka, 
<br /><span class="verse" id="2">2 </span>"Na vula oqo me sai tekitekivu ni veivula, me sa matai ni vula ni dua na yabaki vei kemuni. 
<br /><span class="verse" id="3">3 </span>"Mo vosa vei ira kece na soqosoqo ni Isireli ka vaka: 'E na i ka tini ni siga ni vula oqo, o ira kece na tagane me taura vua e dua na lami, me vaka na vuvale nei tamana, me dua na lami dua na vuvale. 
<br /><span class="verse" id="4">4 </span>'Kevaka sa vuvale lailai, me ra qai veirairai kei na dua tale na vuvale me veiveirauti kina na lami e dua oqori. 
<br /><span class="verse" id="5">5 </span>'Me lami savasava, me tagane ka yabaki dua, mo lewa ga, me sipi se me. 
<br /><span class="verse" id="6">6 </span>'Mo maroroya tiko me yacova na i ka tinikava ni siga ni vula tiko ga o ya. Na i soqosoqo taucoko ni Isireli me ra qai vakamatea ni sa dromu na matanisiga. 
<br /><span class="verse" id="7">7 </span>'Me ra qai taura e so na kena dra ka boroya na duru ruarua ni katuba kei na ulu ni katuba era sa kana tiko kina. 
<br /><span class="verse" id="8">8 </span>'Me ra kania na lewena ena bogi o ya ni sa tavu vinaka, kei na madrai sa sega ni vakaleveni kei na co wiwi me ra kania vata. 
<br /><span class="verse" id="9">9 </span>'Me kua ni laukana droka se saqa vata na wai, me tavu ga ena bukawaqaâ€”na uluna na yavana kei na kena wawa. 
<br /><span class="verse" id="10">10 </span>'Me kua tale ni dua na ka e vo me yacova na mataka, na veika sa vo me qai vakamai, ni sa biu ki na bukawaqa. 
<br /><span class="verse" id="11">11 </span>'Mo ni kana vaka oqo: me vakaivau na tolomuni, me vakaivava rawa na yavamuni, me tiko e ligamuni nai titoko. Mo ni kana sara vakatotolo, oqori na lako sivia i Jiova. 
<br /><span class="verse" id="12">12 </span>'Au na lako curuma yani na vanua taucoko e Ijipita ena bogi ni kanavata, ka Au na samuti ira kece na ulumatua ena vanua o Ijipita, na tamata kei na manumanu; kei ira kecega na Kalou e Ijipita, au na vakatauca na Noqu lewa: Oi au o Jiova. 
<br /><span class="verse" id="13">13 </span>'Na dra sa kemuni vakatakilakila, ena veivale sa boroi tiko kina. Ni'u sa raica na dra, Au na lako sivia na nomuni vale, ka ena sega ni tarai kemuni na veika ca me vakarusai kemuni, ena gauna Au na samuti Ijipita kina. 
<br /><span class="verse" id="14">14 </span>'Na siga oqo me dauvakananumi vei kemuni, mo ni maroroya me kana ni solevu vei Jiova ena nomuni tabatamata kecega. Mo ni maroroya me kana ni solevu ni sa kena lewa me sega ni mudu. 
<br /><span class="verse" id="15">15 </span>'Me vitu na siga mo ni kania na madrai sega ni vakaleveni. Ena matai ni siga me kau laivi kece na leveni mai vale. o koya sa kania na madrai vakaleveni mai na matai ni siga me yacova nai kavitu, na tamata koya me musuki tani mai Isireli. 
<br /><span class="verse" id="16">16 </span>'Ena matai ni siga, me dua na soqoni tabu, ena i kavitu ni siga me dua na soqo ni tabu vei kemuni. Me kua kina na cakacaka ena siga oqo; me ra kana ga na tamataâ€”ena veika ga o ni sa vakarautaka. 
<br /><span class="verse" id="17">17 </span>'Mo ni qarava talega na kana madrai sega ni vakaleveni, ni siga vata ga oqo au sa kauti kemuni tani mai na vanua o Ijipita. Mo ni vakananuma kina na siga oqo ena nomuni tabatamata kecega, ka me sa dua kina na kena lewa me sega ni mudu. 
<br /><span class="verse" id="18">18 </span>'Ena i ka tinikava ni siga ni matai ni vula ena kena yakavi, mo ni kana madrai kina sa sega ni vakaleveni me yacova na i ka ruasagavulu ka dua ni siga ema yakavi. 
<br /><span class="verse" id="19">19 </span>'Ena vitu na siga oqo, me kua kina ni kune e dua na leveni ena nomuni veivale, ena gauna ga sa kune kina e dua ni sa kania tiko na ka vakaleveni, na tamata oqo ena musuki laivi mai na i soqosoqo ni Isireli, veitalia ke vulagi sei taukei. 
<br /><span class="verse" id="20">20 </span>'Mo ni kua ni kania e dua na ka e vakaleveni, ena nomuni i tikotiko me laukana ga kina na madrai e sega ni vakaleveni.'" 
<br /><span class="verse" id="21">21 </span>Sa kacivi ira kece na qase e Isireli o Mosese ka tukuna vei ira, "Mo ni digitaka na lami ena vuku ni nomuni vuvale ka vakamatei na lami ni Lakosivia. 
<br /><span class="verse" id="22">22 </span>"Mo ni taura na Isopi ka tonia ena bilo levu sa tiko kina na dra ka boroya na ulu ni katuba kei na kena duru e rua, me kua ni dua e curu ki tuba ena bogi taucoko ka yacova na mataka. 
<br /><span class="verse" id="23">23 </span>"O Jiova ena lako mai, me samuti ira na Ijipita, ni sa raica na dra ena ulu ni katuba kei na kena duru, o Jiova ena lako sivia ka sega ni vakatara na dauveivakarusai me lako mai ki na nomu vale me samuta. 
<br /><span class="verse" id="24">24 </span>"Mo ni vakananuma na lewa oqo, me nomuni kei ira na luvemuni me sega ni mudu." 
<br /><span class="verse" id="25">25 </span>"Ena yaco na gauna ni o ni sa lako mai ki na vanua sa solia vei kemuni o Jiova, me vaka sa yalataka, mo ni qai dau nanuma na veiqaravi oqo. 
<br /><span class="verse" id="26">26 </span>"Ni ra sa tarogi kemuni o ira na luvemuni, 'Na cava na i balebale ni vei ka oqo?' 
<br /><span class="verse" id="27">27 </span>"Mo ni qai sauma, oqo na Lako sivia i Jiova, 'O koya sa lako sivia na nodra veivale na luvei Isireli mai Ijipita ena gauna sa veivakamatei kina vei ira na Ijipita ka vakabula na noda vuvale.'"Era sa vakacuva na uludra na tamata ka lotu. 
<br /><span class="verse" id="28">28 </span>Era sa lako na luvei Isireli ka vakayacora, me vaka sa vosa kina o Jiova vei Mosese kei Eroni, era sa vakayacora. Nai Katini Ni Totogi: Nodra Mate Na Ulumatua 
<br /><span class="verse" id="29">29 </span>Sa qai yaco, ena lomaloma ni bogi, sa vakamatei ira kece na ulumatua mai Ijipita o Jiova, mai vua na ulumatua i Fero, o koya sa liu sara ki vei koya na ulumatua i koya sa muri sara, kei na ulumatua ni manumanu kecega. 
<br /><span class="verse" id="30">30 </span>Sa tucake o Fero ena bogi, o ira kece na nona dauveiqaravi kei ira kece na Ijipita, sa dua na veitagicaki levu, sa sega ni dua na vale sa vo, na mate sa tiko kece ena veivale. 
<br /><span class="verse" id="31">31 </span>Sa kacivi Mosese o Eroni mai ka tukuna, "Mo ni tucake ka lako tani mai vei ira na noqu tamata, o kemudrau kei ira kece na luvei Isireli, mo ni lako ka qaravi Jiova me vaka o ni sa tukuna tiko. 
<br /><span class="verse" id="32">32 </span>"Mo ni kauta talega na nomuni manumanu me vaka o ni sa tukuna oti, ka lako ka cavuta vei au na veivakalouvinakataki." 
<br /><span class="verse" id="33">33 </span>Era sa veivakamasuti na Ijipita me ra lako tani vakatotolo, ni ra sa tukuna tiko, "Ni vakaidina era na mate kece." 
<br /><span class="verse" id="34">34 </span>Era sa taura na kedra ni se bera ni vakalevenitaki, sa sega na kedra i vaqa ka colata e tabadra. 
<br /><span class="verse" id="35">35 </span>Era sa cakava na luvei Isireli me vaka na vosa i Mosese, ka era sa kerea mai vei ira na Ijipita na veika sa caka ena siliva kei na koula kei na i sulu. 
<br /><span class="verse" id="36">36 </span>O Jiova sa solia na veitokoni vei ira na Isireli ena matadra na Ijipita me ra solia kina na Ijipita na veika era sa vinakata mai vei ira. Era sa taura mai vei ira na Ijipita. 
<br /><span class="verse" id="37">37 </span>Era sa lako na luvei Isireli mai Ramisese ki Sakoca, e ono na drau na udolu na tagane ena yavadra ka sega ni wili kina na gone. 
<br /><span class="verse" id="38">38 </span>E dua talega nai lawalawa levu sa lako cake vata kei ira, na manumanuâ€”sa ka levu na manumanu susu. 
<br /><span class="verse" id="39">39 </span>Era sa vavi keke sega ni vakaleveni ena falawa sa kau mai Ijipita: ni sa sega ni vakaleveni baleta na nodra sa lako vakatotolo mai Ijipita, ka era sa sega ni vakarautaka vakavinaka kina na veika vaka o ya. 
<br /><span class="verse" id="40">40 </span>Na nodra i lakolako na luvei Isireli era sa tiko mai Ijipita sa va na drau ka tolusagavulu na yabaki. 
<br /><span class="verse" id="41">41 </span>Ni sa mai cava na va na drau tolusagavulu na yabaki â€” ena siga sa mai cava kinaâ€”era sa lako tani mai na sotia ni Kalou mai na vanua o Ijipita. 
<br /><span class="verse" id="42">42 </span>Sa dua na bogi ni vakanananu ki vei Jiova ena Nona kauti ira tani mai na Ijipita. Oqo na bogi nei Jiova, na bogi sa vakatabaki dua vei ira na luvei Isireli ena nodra veitabagauna. 
<br /><span class="verse" id="43">43 </span>Sa tukuna o Jiova vei Mosese kei Eroni, "Oqo na i vakaro ni Lako Sivia, sa tabu ni dua na vulagi me kana kina. 
<br /><span class="verse" id="44">44 </span>"O ira kece na bobula sa voli ena i lavo, ka sa cilivi ira, me ra qai kana kina. 
<br /><span class="verse" id="45">45 </span>"O ira na daulako tu kei ira sa voli na nodra cakacaka me ra kua ni kana kina. 
<br /><span class="verse" id="46">46 </span>"Me laukana ga ena dua na vale: me kua ni kau ki tuba e dua na lewena, me kua ni kamusu na kena sui. 
<br /><span class="verse" id="47">47 </span>"Oqo, me ra maroroya kece o ira nai soqosoqo ni Isireli. 
<br /><span class="verse" id="48">48 </span>"Kevaka e dua na vulagi sa lako tu vata kei kemuni, ka sa via kania na Lako Sivia i Jiova, o ira kece na nona era tagane me ra cilivi. Ka me ra qai lako voleka mai ka vakaitavi; me vaka e dua ga na i taukei ni vanua o koya. Ni sa tabu me dua na sega cili me kana mai kina. 
<br /><span class="verse" id="49">49 </span>"Me dua ga na lewa vei ira na sucu i taukei kei ira sa daulako tu ka tiko vulagi vei kemuni." 
<br /><span class="verse" id="50">50 </span>Era sa caka vakakina na luvei Isireli me vaka sa vakarota o Jiova vei Mosese kei Eroni. 
<br /><span class="verse" id="51">51 </span>Sa qai yaco ena siga sara ga o ya, o Jiova sa kauti ira tani mai na luvei Isireli mai na vanua o Ijipita me vaka na nodra i valu.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
