<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Sere I Solomoni, chapter 5 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Sere I Solomoni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver"> 
 </span>
<p><span class="verse" id="1">1 </span> Au sa lako mai ki na noqu were, na ganequ na watiqu, Au sa mai kumuna na noqu mura kei na noqu ka boi vinaka, Au sa kania na oni kei na kena kamikamica, Au sa gunuva na mequ waini kei na mequ sucu.
<br /><span class="verse" id="2">2 </span>Au sa moce, ia, sa yadra tiko na yaloqu; Au sa rogoca na domo i koya au sa lomana! Sa tukituki mai ka tukuna, "Dolava vei au, noqu daulomani, Na noqu ruve, na noqu ka talei; Sa sinaitu na uluqu ena tegu, Na drauniuluqu sa suasua vakalevu ena tegu."
<br /><span class="verse" id="3">3 </span>Au sa luvata oti na noqu kote, me'u daramaka tale vakacava? Au sa savata oti na yavaqu, me'u vakaduka tale ena vuku ni cava?
<br /><span class="verse" id="4">4 </span>Sa tara mai nai dola ni katuba o koya au sa vinakata, Sa malaude mai na yaloqu ena vukuna.
<br /><span class="verse" id="5">5 </span>Au sa tucake me'u dolavi koya au sa lomana, sa tuturu tani mai ligaqu na mura boi vinaka, sa drodrova sobu na qaqalo ni ligaqu ki nai dola sara ni katuba au taura tiko.
<br /><span class="verse" id="6">6 </span>Ni'u sa dolava na katuba vei koya au sa lomana, sa yali, ni sa lako tani yani: Sa yali na yaloqu ni a vosa vei au o koya Au a qarai koya, ia, au sa sega ni kunei koya, Au a kacikacivi koya, ia sa sega ni rogo mai.
<br /><span class="verse" id="7">7 </span>O ira nai vakatawa ni koro, era sa raici au, era sa kuitataki au ka vakamavoataki au; o ira na dauraica na bai ni koro era sa kauta tani na noqu i ubi.
<br /><span class="verse" id="8">8 </span>Noqu kerekere oqo veikemuni na goneyalewa ni Jerusalemi, kevaka e dua sa raici koya ka'u sa lomana, dou tukuna vua, au sa tauvimate sara ga ena noqu via raici koya!
<br /><span class="verse" id="9">9 </span>Na cava sa uasivi kina o koya oqo, mai vei ira kece sa daulomani? O sa matavinaka mai vei ira kecega na goneyalewa. Na cava sa uasivi kina o koya oqo mai vei ira kecega sa daulomani, mo vakaroti keitou kina vakaoqo? Na Sulamaiti
<br /><span class="verse" id="10">10 </span>O koya au sa lomana, sa rarama ka damusa ka sa vinaka duadua mai vei ira na tini na udolu.
<br /><span class="verse" id="11">11 </span>Na uluna sa vaka na koula talei na drauniuluna sa loaloa taliva me vaka na reveni.
<br /><span class="verse" id="12">12 </span>Na matana sa vaka na ruve, ena bati ni uciwai, sa vakasilimi oti ena sucu ka sa sega ni vakamelei.
<br /><span class="verse" id="13">13 </span>Na baluna sa dravia ka boi vinaka, Na tebenigusuna sa viavia ni buca ga sa tuturu tiko mai kina nai boi me vaka nai boi ni mura.
<br /><span class="verse" id="14">14 </span>Na ligana sa koula ga ka sa tu vata na veivatutalei. Na yagona sa lumilumisa ka buli vakamatau me vaka na safaia.
<br /><span class="verse" id="15">15 </span>Na yavana sa vaka na duru vatu sa yavutaki ena vatutalei. Na kena i rairai sa vaka na sitari digitaki mai Lepanoni.
<br /><span class="verse" id="16">16 </span>Na vosa ni gusuna sa rui kamikamica, io, sa Domoni dina o koya, o koya oqo au sa vinakata sara, na noqu lomani, na wekaqu, Oi kemudou na goneyalewa ni Jerusalemi!</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
