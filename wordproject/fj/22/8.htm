<!doctype html>
<html lang="fj">
<head>
<meta http-equiv="Content-Type" content="text/html; charset=UTF-8">
<title>Sere I Solomoni, chapter 8 of the Fijian Bible - with audio narration </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Sere I Solomoni</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver"> 
 </span>
<p><span class="verse" id="1">1 </span>O sa vakataka na ganequ sa sucuma tiko na sucu i tinaqu! Kevaka au sa raici iko, au na reguci iko, Au na sega ni maduataka e dua. 
<br /><span class="verse" id="2">2 </span>Au na tuberi iko ka kauti iko mai ki na vale i tinaqu, Sa vakabauti au dina o tinaqu Au na vakagunuvi iko ena waini vinaka sara. Mai na wai ni pomekaraneti. 
<br /><span class="verse" id="3">3 </span>Au sa vakailokoloko tiko ena ligana i mawi, Na ligana i matau sa mokoti au vakaukauwa. 
<br /><span class="verse" id="4">4 </span>Au sa vakaroti kemudou na goneyalewa ni Jerusalemi. Dou kua ni vakayavalata se vakasaga na neirau veilomani Me yacova ni sa vakacegui vinaka.    Dua Na Wekana 
<br /><span class="verse" id="5">5 </span>O cei oqo sa lako tiko mai na vanua liwa, ka sa kabita tiko mai na nona daulomani? Au sa vakayadrati iko ena ruku ni vunikau, Mai kea sa susugi iko mai kina o tinamu; Mai kea, o sa kau mai kina mai vei tinamu. Na Sulumaiti Ki Vua Na Nona Daulomani 
<br /><span class="verse" id="6">6 </span>Me vaka nai vakatakilakila ki na ligamu; Na veilomani sa ka kaukauwa me vaka na mate, Na vuvu sa ca me vaka nai bulubulu; Sa vakacaudreva vakalevu na yameyame ni bukawaqa, na bukawaqa i Jiova. 
<br /><span class="verse" id="7">7 </span>Na wai sa sega ni rawa ni sotava na karamaca ni veivinakati, Se na ualuvu me vakaluvuca na veivinakati, Ni sa solia na nona veivinakati e dua na tagane Nai yau kece ni nona vale ena sega ni tarovi koya. 
<br /><span class="verse" id="8">8 </span>Sa dua tiko na ganei keitou, ka se lailai sara na sucuna, Na cava me keitou cakaka vua ena siga sa vosaki kina o koya? 
<br /><span class="verse" id="9">9 </span>Kevaka sa lalaga ni vale o koya, Keitou na sogota ena kau sitari. Na Sulamaiti 
<br /><span class="verse" id="10">10 </span>Oi au na lalaga ni vale, Na sucuqu sa vale cecere; Au sa tiko ena yaloka ni matana me vaka e dua sa kunea na vakacegu. 
<br /><span class="verse" id="11">11 </span>O Solomoni sa dua tiko na nona were ni vaini e Peali Amoni; Sa solia na veivaini oqo vei ira na dauveiqaravi, o ira vakayadua me ra kauta mai na vuana, Kumuni me rauta e yadua na udolu na tiki ni siliva. 
<br /><span class="verse" id="12">12 </span>Na noqu were ni vaini sa tu oqo e mataqu O iko Solomoni, ena tu beka vei iko e udolu, Kei ira na veiqaravi e rua na drau. Na Daulomani 
<br /><span class="verse" id="13">13 </span>O iko sa dau tiko ena vei senikau, sa nodra i tokani na dau vakarorogo kina domomuâ€”me'u rogoca sara mada! Na Sulumaiti 
<br /><span class="verse" id="14">14 </span>Mo vakatotolo na noqu ka lomani, Ka mo vaka e dua na me kila ena ulunivanua ni veika boi vinaka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../23/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
