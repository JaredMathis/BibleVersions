<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Marko 10: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marko </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Krenuvši odande, dođe u judejski kraj i na onu stranu Jordana.  I opet mnoštvo nagrnu k njemu, a on ih po svojem običaju ponovno  poučavaše. 
<br /><span class="verse" id="2">2 </span>A pristupe farizeji pa, da ga iskušaju, upitaše: "Je li  mužu dopušteno otpustiti ženu?" 
<br /><span class="verse" id="3">3 </span>On im odgovori: "Što vam zapovjedi  Mojsije?" 
<br /><span class="verse" id="4">4 </span>Oni rekoše: "Mojsije je dopustio napisati otpusno  pismo i - otpustiti." 
<br /><span class="verse" id="5">5 </span>A Isus će im: "Zbog okorjelosti  srca vašega napisa vam on tu zapovijed. 
<br /><span class="verse" id="6">6 </span>Od početka stvorenja  muško i žensko stvori ih. 
<br /><span class="verse" id="7">7 </span>Stoga će čovjek ostaviti oca  i majku da prione uza svoju ženu; 
<br /><span class="verse" id="8">8 </span>i dvoje njih bit će jedno  tijelo. Tako više nisu dvoje, nego jedno tijelo. 
<br /><span class="verse" id="9">9 </span>Što dakle  Bog združi, čovjek neka ne rastavlja!" 
<br /><span class="verse" id="10">10 </span>U kući su ga učenici ponovno o tome ispitivali. 
<br /><span class="verse" id="11">11 </span>I  reče im: "Tko otpusti svoju ženu pa se oženi drugom, čini prema  prvoj preljub. 
<br /><span class="verse" id="12">12 </span>I ako žena napusti svoga muža pa se uda za  drugoga, čini preljub." 
<br /><span class="verse" id="13">13 </span>Donosili mu dječicu da ih se dotakne, a učenici im branili. 
<br /><span class="verse" id="14">14 </span>Opazivši to, Isus se ozlovolji i reče im: "Pustite dječicu  neka dolaze k meni; ne priječite im jer takvih je kraljevstvo  Božje! 
<br /><span class="verse" id="15">15 </span>Zaista, kažem vam, tko ne primi kraljevstva Božjega  kao dijete, ne, u nj neće ući." 
<br /><span class="verse" id="16">16 </span>Nato ih zagrli pa ih blagoslivljaše  polažući na njih ruke. 
<br /><span class="verse" id="17">17 </span>I dok je izlazio na put, dotrči netko, klekne preda nj  pa ga upita: "Učitelju dobri, što mi je činiti da baštinim život  vječni?" 
<br /><span class="verse" id="18">18 </span>Isus mu reče: "Što me zoveš dobrim? Nitko nije dobar  doli Bog jedini! 
<br /><span class="verse" id="19">19 </span>Zapovijedi znadeš: Ne ubij! Ne čini preljuba! Ne ukradi! Ne svjedoči lažno! Ne otmi! Poštuj oca svoga i majku!" 
<br /><span class="verse" id="20">20 </span>On mu odgovori: "Učitelju, sve sam to čuvao od svoje  mladosti." 
<br /><span class="verse" id="21">21 </span>Isus ga nato pogleda, zavoli ga i rekne mu: "Jedno  ti nedostaje! Idi i što imaš, prodaj i podaj siromasima pa ćeš  imati blago na nebu. A onda dođi i idi za mnom." 
<br /><span class="verse" id="22">22 </span>On se na  tu riječ smrkne i ode žalostan jer imaše velik imetak. 
<br /><span class="verse" id="23">23 </span>Isus zaokruži pogledom pa će svojim učenicima: "Kako  li će teško imućnici u kraljevstvo Božje!" 
<br /><span class="verse" id="24">24 </span>Učenici ostadoše  zapanjeni tim njegovim riječima. Zato im Isus ponovi: "Djeco, kako je teško u kraljevstvo Božje! 
<br /><span class="verse" id="25">25 </span>Lakše je devi kroz ušice  iglene nego bogatašu u kraljevstvo Božje." 
<br /><span class="verse" id="26">26 </span>Oni se još većma snebivahu te će jedan drugome: "Pa tko  se onda može spasiti?" 
<br /><span class="verse" id="27">27 </span>Isus upre u njih pogled i reče: "Ljudima  je nemoguće, ali ne Bogu! Ta Bogu je sve moguće!" 
<br /><span class="verse" id="28">28 </span>Petar mu poče govoriti: "Evo, mi sve ostavismo i pođosmo  za tobom." 
<br /><span class="verse" id="29">29 </span>Reče Isus: "Zaista, kažem vam, nema ga tko ostavi  kuću, ili braću, ili sestre, ili majku, ili oca, ili djecu, ili  polja poradi mene i poradi evanđelja, 
<br /><span class="verse" id="30">30 </span>a da ne bi sada, u  ovom vremenu, s progonstvima primio stostruko kuća, i braće,  i sestara, i majki, i djece, i polja - i u budućem vijeku život  vječni. 
<br /><span class="verse" id="31">31 </span>A mnogi prvi bit će posljednji i posljednji prvi." 
<br /><span class="verse" id="32">32 </span>Putovali su tako uzlazeći u Jeruzalem. Isus je išao pred  njima te bijahu zaprepašteni, a oni koji su išli za njima, prestrašeni. Tada Isus opet uze dvanaestoricu i poče im kazivati što će  ga zadesiti: 
<br /><span class="verse" id="33">33 </span>"Evo, uzlazimo u Jeruzalem i Sin Čovječji bit  će predan glavarima svećeničkim i pismoznancima. Osudit će ga  na smrt, predati poganima, 
<br /><span class="verse" id="34">34 </span>izrugati i popljuvati. Izbičevat  će ga, ubit će ga, ali on će nakon tri dana ustati." 
<br /><span class="verse" id="35">35 </span>I pristupe mu Jakov i Ivan, sinovi Zebedejevi, govoreći  mu: "Učitelju, htjeli bismo da nam učiniš što te zaištemo." 
<br /><span class="verse" id="36">36 </span>A  on će im: "Što hoćete da vam učinim?" 
<br /><span class="verse" id="37">37 </span>Oni mu rekoše: "Daj  nam da ti u slavi tvojoj sjednemo jedan zdesna, a drugi slijeva." 
<br /><span class="verse" id="38">38 </span>A Isus im reče: "Ne znate što ištete. Možete li piti čašu  koju ja pijem, ili krstiti se krstom kojim se ja krstim?" 
<br /><span class="verse" id="39">39 </span>Oni  mu rekoše: "Možemo." A Isus će im: "Čašu koju ja pijem pit ćete  i krstom kojim se ja krstim bit ćete kršteni, 
<br /><span class="verse" id="40">40 </span>ali sjesti  meni zdesna ili slijeva nisam ja vlastan dati - to je onih kojima  je pripravljeno." 
<br /><span class="verse" id="41">41 </span>Kad su to čula ostala desetorica, počeše se gnjeviti  na Jakova i Ivana. 
<br /><span class="verse" id="42">42 </span>Zato ih Isus dozva i reče im: "Znate da  oni koji se smatraju vladarima gospoduju svojim narodima i velikaši  njihovi drže ih pod vlašću. 
<br /><span class="verse" id="43">43 </span>Nije tako među vama! Naprotiv, tko hoće da među vama bude najveći, neka vam bude poslužitelj! 
<br /><span class="verse" id="44">44 </span>I tko hoće da među vama bude prvi, neka bude svima sluga. 
<br /><span class="verse" id="45">45 </span>Jer ni Sin Čovječji nije došao da bude služen, nego da služi  i život svoj dade kao otkupninu za mnoge." 
<br /><span class="verse" id="46">46 </span>Dođu tako u Jerihon. Kad je Isus s učenicima i sa silnim  mnoštvom izlazio iz Jerihona, kraj puta je sjedio slijepi prosjak  Bartimej, sin Timejev. 
<br /><span class="verse" id="47">47 </span>Kad je čuo da je to Isus Nazarećanin, stane vikati: "Sine Davidov, Isuse, smiluj mi se!" 
<br /><span class="verse" id="48">48 </span>Mnogi  ga ušutkivahu, ali on još jače vikaše: "Sine Davidov, smiluj  mi se!" 
<br /><span class="verse" id="49">49 </span>Isus se zaustavi i reče: "Pozovite ga!" I pozovu  slijepca sokoleći ga: "Ustani! Zove te!" 
<br /><span class="verse" id="50">50 </span>On baci sa sebe  ogrtač, skoči i dođe Isusu. 
<br /><span class="verse" id="51">51 </span>Isus ga upita: "Što hoćeš da  ti učinim?" Slijepac mu reče: "Učitelju moj, da progledam." 
<br /><span class="verse" id="52">52 </span>Isus  će mu: "Idi, vjera te tvoja spasila!" I on odmah progleda i uputi  se za njim. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
