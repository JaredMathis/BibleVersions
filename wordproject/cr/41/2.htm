<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Isus liječi izaziva paralizu; Isus uči uz more.  - Mark 2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marko </h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>I pošto nakon nekoliko dana opet uđe u Kafarnaum, pročulo se  da je u kući. 
<br /><span class="verse" id="2">2 </span>I skupiše se mnogi te više nije bilo mjesta  ni pred vratima. On im navješćivaše Riječ. 
<br /><span class="verse" id="3">3 </span>I dođu noseći k  njemu uzetoga. Nosila ga četvorica. 
<br /><span class="verse" id="4">4 </span>Budući da ga zbog mnoštva  nisu mogli unijeti k njemu, otkriju krov nad mjestom gdje bijaše  Isus. Načinivši otvor, spuste postelju na kojoj je uzeti ležao. 
<br /><span class="verse" id="5">5 </span>Vidjevši njihovu vjeru, kaže Isus uzetome: "Sinko! Otpuštaju  ti se grijesi." 
<br /><span class="verse" id="6">6 </span>Sjedjeli su ondje neki pismoznanci koji počeše  mudrovati u sebi: 
<br /><span class="verse" id="7">7 </span>"Što to ovaj govori? Huli! Ta tko može grijehe  otpuštati doli Bog jedini?" 
<br /><span class="verse" id="8">8 </span>Isus duhom odmah proniknu da tako  mudruju u sebi, pa će im: "Što to mudrujete u sebi? 
<br /><span class="verse" id="9">9 </span>Ta što  je lakše? Reći uzetomu: 'Otpuštaju ti se grijesi' ili reći: 'Ustani, uzmi svoju postelju i hodi?' 
<br /><span class="verse" id="10">10 </span>Ali da znate: vlastan je Sin  Čovječji na zemlji otpuštati grijehe!" I reče uzetomu: 
<br /><span class="verse" id="11">11 </span>"Tebi  zapovijedam, ustani, uzmi postelju i pođi kući!" 
<br /><span class="verse" id="12">12 </span>I on usta, uze odmah postelju i iziđe na očigled svima. Svi su zaneseni  slavili Boga govoreći: "Takvo što nikad još ne vidjesmo!" 
<br /><span class="verse" id="13">13 </span>Isus ponovno iziđe k moru. Sve je ono mnoštvo grnulo  k njemu i on ih poučavaše. 
<br /><span class="verse" id="14">14 </span>Prolazeći ugleda Levija Alfejeva  gdje sjedi u carinarnici. I kaže mu: "Pođi za mnom!" On usta  i pođe za njim. 
<br /><span class="verse" id="15">15 </span>Kada zatim Isus bijaše za stolom u njegovoj kući, nađoše  se za stolom s njime i njegovim učenicima i mnogi carinici i  grešnici. Bilo ih je uistinu mnogo. A slijedili su ga 
<br /><span class="verse" id="16">16 </span>i pismoznanci  farizejske sljedbe pa vidjevši da jede s grešnicima i carinicima  rekoše njegovim učenicima: "Zašto jede s carinicima i grešnicima?" 
<br /><span class="verse" id="17">17 </span>Čuvši to, Isus im reče: "Ne treba zdravima liječnika, nego  bolesnima! Ne dođoh zvati pravednike, nego grešnike." 
<br /><span class="verse" id="18">18 </span>Ivanovi su učenici i farizeji postili. I dođu neki i  kažu mu: "Zašto učenici Ivanovi i učenici farizejski poste, a  tvoji učenici ne poste?" 
<br /><span class="verse" id="19">19 </span>Nato im Isus reče: "Mogu li svatovi  postiti dok je zaručnik s njima? Dokle god imaju zaručnika sa  sobom, ne mogu postiti. 
<br /><span class="verse" id="20">20 </span>Doći će već dani kad će im se ugrabiti  zaručnik i tada će postiti u onaj dan!" 
<br /><span class="verse" id="21">21 </span>"Nitko ne prišiva krpe od sirova sukna na staro odijelo.  Inače nova zakrpa vuče sa starog odijela pa nastane još veća  rupa." 
<br /><span class="verse" id="22">22 </span>"I nitko ne ulijeva novo vino u stare mješine. Inače  će vino poderati mješine pa propade i vino i mješine. Nego -  novo vino u nove mješine!" 
<br /><span class="verse" id="23">23 </span>Jedne je subote prolazio kroz usjeve. Njegovi učenici  počeše putem trgati klasje. A farizeji mu rekoše: 
<br /><span class="verse" id="24">24 </span>"Gle! Zašto  čine što subotom nije dopušteno?" 
<br /><span class="verse" id="25">25 </span>Isus im odgovori: "Zar nikad niste čitali što učini David  kad ogladnje te se nađe u potrebi on i njegovi pratioci? 
<br /><span class="verse" id="26">26 </span>Kako  za velikog svećenika Ebjatara uđe u Dom Božji i pojede prinesene  kruhove kojih ne smije jesti nitko osim svećenika; a on dade  i svojim pratiocima?" 
<br /><span class="verse" id="27">27 </span>I govoraše im: "Subota je stvorena radi čovjeka, a ne  čovjek radi subote. 
<br /><span class="verse" id="28">28 </span>Tako, Sin Čovječji gospodar je subote!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
