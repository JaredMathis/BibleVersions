<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Marko 9: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marko </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 9 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Još im govoraše: "Zaista, kažem vam, neki od ovdje nazočnih  neće okusiti smrti dok ne vide da je kraljevstvo Božje došlo  u sili." 
<br /><span class="verse" id="2">2 </span>Nakon šest dana uze Isus sa sobom Petra, Jakova i Ivana  i povede ih na goru visoku, u osamu, same, i preobrazi se pred  njima. 
<br /><span class="verse" id="3">3 </span>I haljine mu postadoše sjajne, bijele veoma - nijedan  ih bjelilac na zemlji ne bi mogao tako izbijeliti. 
<br /><span class="verse" id="4">4 </span>I ukaza  im se Ilija s Mojsijem te razgovarahu s Isusom. 
<br /><span class="verse" id="5">5 </span>A Petar prihvati i reče Isusu: "Učitelju, dobro nam je  ovdje biti! Načinimo tri sjenice: tebi jednu, Mojsiju jednu i  Iliji jednu." 
<br /><span class="verse" id="6">6 </span>Doista nije znao što da kaže jer bijahu prestrašeni. 
<br /><span class="verse" id="7">7 </span>I pojavi se oblak i zasjeni ih, a iz oblaka se začu glas:  "Ovo je Sin moj, Ljubljeni! Slušajte ga!" 
<br /><span class="verse" id="8">8 </span>I odjednom, obazrevši se uokolo, nikoga uza se ne vidješe doli Isusa sama. 
<br /><span class="verse" id="9">9 </span>Dok su silazili s gore, naloži im da nikomu ne pripovijedaju  što su vidjeli dok Sin Čovječji od mrtvih ne ustane. 
<br /><span class="verse" id="10">10 </span>Oni  održaše tu riječ, ali se među sobom pitahu što znači to njegovo  "od mrtvih ustati" 
<br /><span class="verse" id="11">11 </span>pa ga upitaju: "Zašto pismoznanci govore  da prije treba da dođe Ilija?" 
<br /><span class="verse" id="12">12 </span>A on im reče: "Ilija će,  doduše, prije doći i sve obnoviti. Pa kako ipak piše  o Sinu Čovječjem da će mnogo pretrpjeti i biti prezren? 
<br /><span class="verse" id="13">13 </span>Ali, velim vam: Ilija je već došao i oni učiniše s njim što im se  prohtjelo, kao što piše o njemu." 
<br /><span class="verse" id="14">14 </span>Kada dođoše k učenicima, ugledaše oko njih silan svijet  i pismoznance kako raspravljaju s njima. 
<br /><span class="verse" id="15">15 </span>Čim ga sve ono mnoštvo  ugleda, iznenađeno brže pohrli pozdraviti ga. 
<br /><span class="verse" id="16">16 </span>A on ih upita:  "Što to raspravljaste s njima?" 
<br /><span class="verse" id="17">17 </span>Odvrati netko iz mnoštva:  "Učitelju, dovedoh k tebi svoga sina koji ima nijemoga duha. 
<br /><span class="verse" id="18">18 </span>Gdje ga god zgrabi, obara ga, a on pjeni, škripi zubima i  koči se. Rekoh tvojim učenicima da ga izagnaju, ali ne mogoše." 
<br /><span class="verse" id="19">19 </span>On im odvrati: "O rode nevjerni! Dokle mi je biti s vama?  Dokle li vas podnositi? Dovedite ga k meni!" 
<br /><span class="verse" id="20">20 </span>I dovedoše ga  k njemu. Čim zloduh ugleda Isusa, potrese dječakom i on se, oboren  na zemlju, stane valjati i pjeniti. 
<br /><span class="verse" id="21">21 </span>Isus upita njegova oca:  "Koliko je vremena kako mu se to događa?" On reče: "Od djetinjstva! 
<br /><span class="verse" id="22">22 </span>A često ga znade baciti i u vatru i u vodu da ga upropasti.  Nego, ako što možeš, pomozi nam, imaj samilosti s nama!" 
<br /><span class="verse" id="23">23 </span>Nato  mu Isus reče: "Što? Ako možeš? Sve je moguće onomu koji vjeruje!" 
<br /><span class="verse" id="24">24 </span>Dječakov otac brže povika: "Vjerujem! Pomozi mojoj nevjeri!" 
<br /><span class="verse" id="25">25 </span>Vidjevši da svijet odasvud grne, Isus zaprijeti nečistomu  duhu: "Nijemi i gluhi duše, ja ti zapovijedam, iziđi iz njega  i da nisi više u nj ušao!" 
<br /><span class="verse" id="26">26 </span>Zloduh nato zaviče, žestoko strese  dječaka te iziđe, a on osta kao mrtav te su mnogi govorili da  je umro. 
<br /><span class="verse" id="27">27 </span>No Isus ga dohvati za ruku, podiže ga i on ustade. 
<br /><span class="verse" id="28">28 </span>Kad Isus uđe u kuću, upitaše ga učenici nasamo: "Kako  to da ga mi ne mogosmo izagnati?" 
<br /><span class="verse" id="29">29 </span>Odgovori im: "Ovaj se rod  ničim drugim ne može izagnati osim molitvom i postom." 
<br /><span class="verse" id="30">30 </span>Otišavši odande, prolažahu kroz Galileju. On ne htjede  da to itko sazna. 
<br /><span class="verse" id="31">31 </span>Jer poučavaše svoje učenike. Govoraše im:  "Sin Čovječji predaje se u ruke ljudima. Ubit će ga, ali će on, ubijen, nakon tri dana ustati." 
<br /><span class="verse" id="32">32 </span>No oni ne razumješe te besjede, a bojahu ga se pitati. 
<br /><span class="verse" id="33">33 </span>I dođoše u Kafarnaum. I već u kući upita ih: "Što ste  putem raspravljali?" 
<br /><span class="verse" id="34">34 </span>A oni umukoše jer putem među sobom razgovarahu  o tome tko je najveći. 
<br /><span class="verse" id="35">35 </span>On sjede i dozove dvanaestoricu te  im reče: "Ako tko želi biti prvi, neka bude od svih posljednji  i svima poslužitelj!" 
<br /><span class="verse" id="36">36 </span>I uzme dijete, postavi ga posred njih, zagrli ga i reče im: 
<br /><span class="verse" id="37">37 </span>"Tko god jedno ovakvo dijete primi  u moje ime, mene prima. A tko mene prima, ne prima mene, nego  onoga koji mene posla." 
<br /><span class="verse" id="38">38 </span>Reče mu Ivan: "Učitelju, vidjesmo jednoga kako u tvoje  ime izgoni zloduhe. Mi smo mu branili jer ne ide s nama." 
<br /><span class="verse" id="39">39 </span>A  Isus reče: "Ne branite mu! Jer nitko ne može učiniti nešto silno  u moje ime pa me ubrzo zatim pogrditi. 
<br /><span class="verse" id="40">40 </span>Tko nije protiv nas, za nas je." 
<br /><span class="verse" id="41">41 </span>"Uistinu, tko vas napoji čašom vode u ime toga što ste  Kristovi, zaista, kažem vam, neće mu propasti plaća." 
<br /><span class="verse" id="42">42 </span>"Onomu naprotiv tko bi sablaznio jednoga od ovih najmanjih  što vjeruju, daleko bi bolje bilo da s mlinskim kamenom o vratu  bude bačen u more." 
<br /><span class="verse" id="43">43 </span>"Pa ako te ruka sablažnjava, odsijeci je. Bolje ti je  sakatu ući u život, nego s obje ruke otići u pakao, u oganj neugasivi. 
<br /><span class="verse" id="44">44 </span># 
<br /><span class="verse" id="45">45 </span>I ako te noga sablažnjava, odsijeci je. Bolje ti je  hromu ući u život, nego s obje noge bit bačen u pakao. 
<br /><span class="verse" id="46">46 </span># 
<br /><span class="verse" id="47">47 </span>I ako te oko sablažnjava, iskopaj ga. Bolje ti je jednooku  ući u kraljevstvo Božje, nego s oba oka biti bačen u pakao, 
<br /><span class="verse" id="48">48 </span>gdje  crv njihov ne gine niti se oganj gasi. 
<br /><span class="verse" id="49">49 </span>Uistinu, ognjem će svaki od njih biti posoljen. 
<br /><span class="verse" id="50">50 </span>Dobra je sol. Ali ako sol postane neslana, čime ćete  nju začiniti? Imajte sol u sebi, a mir među sobom!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
