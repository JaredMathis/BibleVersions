<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Korinčanima - 1Corinthians -10: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Korinčanima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jer ne bih, braćo, htio da budete u neznanju: oci naši svi  bijahu pod oblakom, i svi prijeđoše kroz more, 
<br /><span class="verse" id="2">2 </span>i svi su se  na Mojsija krstili u oblaku i u moru, 
<br /><span class="verse" id="3">3 </span>i svi su isto duhovno  jelo jeli, 
<br /><span class="verse" id="4">4 </span>i svi su isto duhovno piće pili. A pili su iz duhovne  stijene koja ih je pratila; stijena bijaše Krist. 
<br /><span class="verse" id="5">5 </span>Ali većina  njih nije bila po volji Bogu: ta poubijani su po pustinji. 
<br /><span class="verse" id="6">6 </span>To  bijahu pralikovi naši: da ne žudimo za zlima kao što su žudjeli  oni. 
<br /><span class="verse" id="7">7 </span>I ne budite idolopoklonici kao neki od njih, kako je  pisano: Posjeda narod da jede i pije pa ustadoše da igraju. 
<br /><span class="verse" id="8">8 </span>I ne podajimo se bludu kao što se neki od njih bludu podaše  i padoše u jednom danu dvadeset i tri tisuće. 
<br /><span class="verse" id="9">9 </span>I ne iskušavajmo  Gospodina kao što su ga neki od njih iskušavali te od zmija izginuli. 
<br /><span class="verse" id="10">10 </span>I ne mrmljajte kao što neki od njih mrmljahu te izgiboše  od Zatornika. 
<br /><span class="verse" id="11">11 </span>Sve se to, kao pralik, događalo njima, a napisano  je za upozorenje nama, koje su zapala posljednja vremena. 
<br /><span class="verse" id="12">12 </span>Tko  dakle misli da stoji, neka pazi da ne padne. 
<br /><span class="verse" id="13">13 </span>Nije vas zahvatila  druga kušnja osim ljudske. Ta vjeran je Bog: neće pustiti da  budete kušani preko svojih sila, nego će s kušnjom dati i ishod  da možete izdržati. 
<br /><span class="verse" id="14">14 </span>Zato, ljubljeni moji, bježite od idolopoklonstva. 
<br /><span class="verse" id="15">15 </span>Kao  razumnima velim: sudite sami što govorim. 
<br /><span class="verse" id="16">16 </span>Čaša blagoslovna  koju blagoslivljamo nije li zajedništvo krvi Kristove? Kruh koji  lomimo nije li zajedništvo tijela Kristova? 
<br /><span class="verse" id="17">17 </span>Budući da je  jedan kruh, jedno smo tijelo mi mnogi; ta svi smo dionici jednoga  kruha. 
<br /><span class="verse" id="18">18 </span>Gledajte Izraela po tijelu! Koji blaguju žrtve nisu  li zajedničari žrtvenika? 
<br /><span class="verse" id="19">19 </span>Što dakle hoću reći? Idolska žrtva  da je nešto? Ili idol da je nešto? 
<br /><span class="verse" id="20">20 </span>Naprotiv, da pogani vrazima  žrtvuju, ne Bogu. A neću da budete zajedničari vražji. 
<br /><span class="verse" id="21">21 </span>Ne  možete piti čašu Gospodnju i čašu vražju. Ne možete biti sudionici  stola Gospodnjega i stola vražjega. 
<br /><span class="verse" id="22">22 </span>Ili da izazivamo ljubomor  Gospodnji? Zar smo jači od njega? 
<br /><span class="verse" id="23">23 </span>"Sve je slobodno!" Ali - sve ne koristi. "Sve je dopušteno!"  Ali - sve ne saziđuje. 
<br /><span class="verse" id="24">24 </span>Nitko neka ne traži svoje, nego dobro  drugoga. 
<br /><span class="verse" id="25">25 </span>Sve što se prodaje na tržnici, jedite ništa ne ispitujući  poradi savjesti. 
<br /><span class="verse" id="26">26 </span>Ta Gospodnja je zemlja i sve na njoj! 
<br /><span class="verse" id="27">27 </span>Pozove li vas koji nevjernik i želite se odazvati, jedite  što vam se ponudi ništa ne ispitujući poradi savjesti. 
<br /><span class="verse" id="28">28 </span>Ako  vam tko reče: "To je žrtvovano", ne jedite poradi onoga koji  vas je upozorio, i savjesti. 
<br /><span class="verse" id="29">29 </span>Savjesti mislim, ne svoje, nego  onoga drugoga. Ta zašto da moju slobodu druga savjest sudi? 
<br /><span class="verse" id="30">30 </span>Ako  sa zahvalom sudjelujem, zašto da me grde zbog onoga za što zahvaljujem? 
<br /><span class="verse" id="31">31 </span>Dakle, ili jeli, ili pili, ili drugo što činili, sve na slavu  Božju činite. 
<br /><span class="verse" id="32">32 </span>Ne budite na sablazan ni Židovima, ni Grcima, ni Crkvi Božjoj, 
<br /><span class="verse" id="33">33 </span>kao što i ja svima u svemu ugađam ne tražeći  svoju korist, nego što koristi mnogima na spasenje. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
