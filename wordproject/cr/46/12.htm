<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Korinčanima - 1Corinthians -12: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Korinčanima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 12 </h3>
<!--... the Word of God:--><span class="dimver">
 </span>
<p><span class="verse" id="1">1 </span>O darima Duha ne bih, braćo, htio da budete u neznanju. 
<br /><span class="verse" id="2">2 </span>Znate  kako ste se dok bijaste pogani, zavedeni, zanosili nijemim idolima. 
<br /><span class="verse" id="3">3 </span>Zato vam obznanjujem: nitko tko u Duhu Božjem govori ne kaže:  "Prokletstvo Isusu". I nitko ne može reći: "Gospodin Isus" osim  u Duhu Svetom. 
<br /><span class="verse" id="4">4 </span>Različiti su dari, a isti Duh; 
<br /><span class="verse" id="5">5 </span>i različite  službe, a isti Gospodin; 
<br /><span class="verse" id="6">6 </span>i različita djelovanja, a isti Bog  koji čini sve u svima. 
<br /><span class="verse" id="7">7 </span>A svakomu se daje očitovanje Duha na  korist. 
<br /><span class="verse" id="8">8 </span>Doista, jednomu se po Duhu daje riječ mudrosti, drugomu  riječ spoznanja po tom istom Duhu; 
<br /><span class="verse" id="9">9 </span>drugomu vjera u tom istom  Duhu, drugomu dari liječenja u tom jednom Duhu; 
<br /><span class="verse" id="10">10 </span>drugomu čudotvorstva, drugomu prorokovanje, drugomu razlučivanje duhova, drugomu različiti  jezici, drugomu tumačenje jezika. 
<br /><span class="verse" id="11">11 </span>A sve to djeluje jedan  te isti Duh dijeleći svakomu napose kako hoće. 
<br /><span class="verse" id="12">12 </span>Doista, kao što je tijelo jedno te ima mnogo udova, a  svi udovi tijela iako mnogi, jedno su tijelo - tako i Krist. 
<br /><span class="verse" id="13">13 </span>Ta u jednom Duhu svi smo u jedno tijelo kršteni, bilo Židovi, bilo Grci, bilo robovi, bilo slobodni. I svi smo jednim Duhom  napojeni. 
<br /><span class="verse" id="14">14 </span>Ta ni tijelo nije jedan ud, nego mnogi. 
<br /><span class="verse" id="15">15 </span>Rekne  li noga: "Nisam ruka, nisam od tijela", zar zbog toga nije od  tijela? 
<br /><span class="verse" id="16">16 </span>I rekne li uho: "Nisam oko, nisam od tijela", zar  zbog toga nije od tijela? 
<br /><span class="verse" id="17">17 </span>Kad bi sve tijelo bilo oko, gdje  bi bio sluh? Kad bi sve bilo sluh, gdje bi bio njuh? 
<br /><span class="verse" id="18">18 </span>A ovako, Bog je rasporedio udove, svaki od njih u tijelu, kako je htio. 
<br /><span class="verse" id="19">19 </span>Kad bi svi bili jedan ud, gdje bio bilo tijelo? 
<br /><span class="verse" id="20">20 </span>A ovako, mnogi udovi - jedno tijelo! 
<br /><span class="verse" id="21">21 </span>Ne može oko reći ruci: "Ne trebam  te", ili pak glava nogama: "Ne trebam vas." 
<br /><span class="verse" id="22">22 </span>Naprotiv, mnogo  su potrebniji udovi tijela koji izgledaju slabiji. 
<br /><span class="verse" id="23">23 </span>A udove  koje smatramo nečasnijima, okružujemo većom čašću. I s nepristojnima  se pristojnije postupa, 
<br /><span class="verse" id="24">24 </span>a pristojni toga ne trebaju. Nego, Bog je tako sastavio tijelo da je posljednjem udu dao izobilniju  čast 
<br /><span class="verse" id="25">25 </span>da ne bude razdora u tijelu, nego da se udovi jednako  brinu jedni za druge. 
<br /><span class="verse" id="26">26 </span>I ako trpi jedan ud, trpe zajedno svi  udovi; ako li se slavi jedan ud, raduju se zajedno svi udovi. 
<br /><span class="verse" id="27">27 </span>A vi ste tijelo Kristovo i, pojedinačno, udovi. 
<br /><span class="verse" id="28">28 </span>I  neke postavi Bog u Crkvi: prvo za apostole, drugo za proroke, treće za učitelje; onda čudesa, onda dari liječenja; zbrinjavanja, upravljanja, razni jezici. 
<br /><span class="verse" id="29">29 </span>Zar su svi apostoli? Zar svi  proroci? Zar svi učitelji? Zar svi čudotvorci? 
<br /><span class="verse" id="30">30 </span>Zar svi imaju  dare liječenja? Zar svi govore jezike? Zar svi tumače? 
<br /><span class="verse" id="31">31 </span>Čeznite za višim darima! A evo vam puta najizvrsnijega! </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
