<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Luka 9: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 9 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Sazva dvanaestoricu i dade im moć i vlast nad svim zlodusima  i da liječe bolesti. 
<br /><span class="verse" id="2">2 </span>I posla ih propovijedati kraljevstvo  Božje i liječiti bolesnike. 
<br /><span class="verse" id="3">3 </span>I reče im: "Ništa ne uzimajte  na put: ni štapa, ni torbe, ni kruha, ni srebra! I da niste imali  više od dvije haljine! 
<br /><span class="verse" id="4">4 </span>U koju god kuću uđete, ondje ostanite  pa odande dalje pođite. 
<br /><span class="verse" id="5">5 </span>Gdje vas ne prime, iziđite iz toga  grada i stresite prašinu s nogu za svjedočanstvo protiv njih." 
<br /><span class="verse" id="6">6 </span>Oni krenuše: obilazili su po selima, navješćivali evanđelje  i liječili posvuda. 
<br /><span class="verse" id="7">7 </span>Dočuo Herod tetrarh sve što se događa te se nađe u nedoumici  jer su neki govorili: "Ivan uskrsnu od mrtvih"; 
<br /><span class="verse" id="8">8 </span>drugi: "Pojavio  se Ilija"; treći opet: "Ustao je neki od drevnih proroka." 
<br /><span class="verse" id="9">9 </span>A  Herod reče: "Ivanu ja odrubih glavu. Tko je onda ovaj o kom toliko  čujem?" I tražio je priliku da ga vidi. 
<br /><span class="verse" id="10">10 </span>Apostoli se vrate i ispripovjede što su učinili. Isus  ih povede sa sobom i povuče se nasamo u grad zvani Betsaida. 
<br /><span class="verse" id="11">11 </span>Saznalo to mnoštvo po pođe za njim. On ih primi te im govoraše  o kraljevstvu Božjem i ozdravljaše sve koji su trebali ozdravljenja. 
<br /><span class="verse" id="12">12 </span>Dan bijaše na izmaku. Pristupe dakle dvanaestorica pa  mu reknu: "Otpusti svijet, neka pođu po okolnim selima i zaseocima  da se sklone i nađu jela jer smo ovdje u pustu kraju." 
<br /><span class="verse" id="13">13 </span>A  on im reče: "Podajte im vi jesti!" Oni rekoše: "Nemamo više od  pet kruhova i dvije ribe, osim da odemo kupiti hrane za sav ovaj  narod." 
<br /><span class="verse" id="14">14 </span>A bijaše oko pet tisuća muškaraca. Nato će on svojim učenicima: "Posjedajte ih po skupinama, otprilike  po pedeset." 
<br /><span class="verse" id="15">15 </span>I učine tako: sve ih posjedaju. 
<br /><span class="verse" id="16">16 </span>A on uze  pet kruhova i dvije ribe, pogleda na nebo, blagoslovi ih i razlomi  pa davaše učenicima da posluže mnoštvo. 
<br /><span class="verse" id="17">17 </span>Jeli su i svi se nasitili. I od preteklih ulomaka nakupilo  se dvanaest košara. 
<br /><span class="verse" id="18">18 </span>Dok je jednom u osami molio, bijahu s njim samo njegovi  učenici. On ih upita: "Što govori svijet, tko sam ja?" 
<br /><span class="verse" id="19">19 </span>Oni  odgovoriše: "Da si Ivan Krstitelj, drugi: da si Ilija, treći  opet: da neki od drevnih proroka usta." 
<br /><span class="verse" id="20">20 </span>A on im reče: "A  vi, što vi kažete, tko sam ja?" Petar prihvati i reče: "Krist  - Pomazanik Božji!" 
<br /><span class="verse" id="21">21 </span>A on im zaprijeti da toga nikomu ne kazuju. 
<br /><span class="verse" id="22">22 </span>Reče: "Treba da Sin Čovječji mnogo pretrpi, da ga starješine, glavari svećenički i pismoznanci odbace, da bude ubijen i treći  dan da uskrsne." 
<br /><span class="verse" id="23">23 </span>A govoraše svima: "Hoće li tko za mnom, neka se odrekne  samoga sebe, neka danomice uzima križ svoj i neka ide za mnom. 
<br /><span class="verse" id="24">24 </span>Tko hoće život svoj spasiti, izgubit će ga; a tko izgubi  život svoj poradi mene, taj će ga spasiti. 
<br /><span class="verse" id="25">25 </span>Ta što koristi  čovjeku ako sav svijet zadobije, a sebe samoga izgubi ili sebi  naudi?" 
<br /><span class="verse" id="26">26 </span>"Doista, tko se zastidi mene i mojih riječi, toga će  se i Sin Čovječji stidjeti kada dođe u slavi svojoj i Očevoj  i svetih anđela." 
<br /><span class="verse" id="27">27 </span>"A kažem vam uistinu: neki od nazočnih neće okusiti smrti  dok ne vide kraljevstva Božjega." 
<br /><span class="verse" id="28">28 </span>Jedno osam dana nakon tih besjeda povede Isus sa sobom  Petra, Ivana i Jakova te uziđe na goru da se pomoli. 
<br /><span class="verse" id="29">29 </span>I dok  se molio, izgled mu se lica izmijeni, a odjeća sjajem zablista. 
<br /><span class="verse" id="30">30 </span>I gle, dva čovjeka razgovarahu s njime. Bijahu to Mojsije  i Ilija. 
<br /><span class="verse" id="31">31 </span>Ukazali se u slavi i razgovarali s njime o njegovu  Izlasku, što se doskora imao ispuniti u Jeruzalemu. 
<br /><span class="verse" id="32">32 </span>No Petra  i njegove drugove bijaše svladao san. Kad se probudiše, ugledaše  njegovu slavu i dva čovjeka koji stajahu uza nj. 
<br /><span class="verse" id="33">33 </span>I dok su  oni odlazili od njega, reče Petar Isusu: "Učitelju, dobro nam  je ovdje biti. Načinimo tri sjenice: jednu tebi, jednu Mojsiju, jednu Iliji." Nije znao što govori. 
<br /><span class="verse" id="34">34 </span>Dok je on to govorio, pojavi se oblak i zasjeni ih. Ušavši  u oblak, oni se prestrašiše. 
<br /><span class="verse" id="35">35 </span>A glas se začu iz oblaka: "Ovo  je Sin moj, Izabranik! Njega slušajte!" 
<br /><span class="verse" id="36">36 </span>I upravo kad  se začu glas, osta Isus sam. Oni su šutjeli i nikomu onih dana  nisu kazivali što su vidjeli. 
<br /><span class="verse" id="37">37 </span>A kad su sutradan sišli s gore, pohiti mu u susret silan  svijet. 
<br /><span class="verse" id="38">38 </span>I gle, čovjek neki iz mnoštva povika: "Učitelju,  molim te pogledaj mi sina: jedinac mi je, 
<br /><span class="verse" id="39">39 </span>a gle, duh ga spopada  te on odmah udari u kriku; trza njime i on se pjeni te jedva  da od njega odstupi dok ga nije posve satro. 
<br /><span class="verse" id="40">40 </span>Molio sam tvoje  učenike da ga izagnaju, ali ne mogoše." 
<br /><span class="verse" id="41">41 </span>Isus odvrati: "O rode nevjerni i opaki, dokle mi je biti  s vama i podnositi vas? Dovedi ovamo svoga sina!" 
<br /><span class="verse" id="42">42 </span>I dok je  prilazio, obori ga zloduh i potrese. A Isus zaprijeti nečistom  duhu te izliječi dječaka i preda ga njegovu ocu. 
<br /><span class="verse" id="43">43 </span>Svi se zapanjiše  zbog veličanstva Božjega. Dok su se svi divili svemu što je činio, reče on učenicima: 
<br /><span class="verse" id="44">44 </span>"Uzmite k srcu ove riječi: Sin Čovječji doista ima biti predan  ljudima u ruke." 
<br /><span class="verse" id="45">45 </span>Ali oni nerazumješe te besjede, bijaše im  skrivena te ne shvatiše, a bojahu se upitati ga o tome. 
<br /><span class="verse" id="46">46 </span>U njima se porodi misao tko bi od njih bio najveći. 
<br /><span class="verse" id="47">47 </span>Znajući  tu misao njihova srca, uzme Isus dijete, postavi ga uza se 
<br /><span class="verse" id="48">48 </span>i  reče im: "Tko god primi ovo dijete u moje ime, mene prima. A  tko mene prima, prima onoga koji me je poslao. Doista, tko je  najmanji među vama svima, taj je velik!" 
<br /><span class="verse" id="49">49 </span>Prihvati Ivan i reče: "Učitelju, vidjesmo jednoga koji  u tvoje ime izgoni zloduhe. Mi smo mu branili, jer ne ide za  nama." 
<br /><span class="verse" id="50">50 </span>Reče mu Isus: "Ne branite! Ta tko nije protiv vas, za vas je!" 
<br /><span class="verse" id="51">51 </span>Kad su se navršili dani da bude uznesen, krenu Isus sa  svom odlučnošću prema Jeruzalemu. 
<br /><span class="verse" id="52">52 </span>I posla glasnike pred sobom.  Oni odoše i uđoše u neko samarijansko selo da mu priprave mjesto. 
<br /><span class="verse" id="53">53 </span>No ondje ga ne primiše jer je bio na putu u Jeruzalem. 
<br /><span class="verse" id="54">54 </span>Kada  to vidješe učenici Jakov i Ivan, rekoše: "Gospodine, hoćeš li  da kažemo neka oganj siđe s neba i uništi ih?" 
<br /><span class="verse" id="55">55 </span>No  on se okrenu i prekori ih. 
<br /><span class="verse" id="56">56 </span>I odoše u drugo selo. 
<br /><span class="verse" id="57">57 </span>Dok su išli putom, reče mu netko: "Za tobom ću kamo god  ti pošao." 
<br /><span class="verse" id="58">58 </span>Reče mu Isus: "Lisice imaju jazbine, ptice nebeske  gnijezda, a Sin Čovječji nema gdje bi glavu naslonio." 
<br /><span class="verse" id="59">59 </span>Drugomu nekom reče: "Pođi za mnom!" A on će mu: "Dopusti  mi da prije odem i pokopam oca." 
<br /><span class="verse" id="60">60 </span>Reče mu: "Pusti neka mrtvi  pokapaju svoje mrtve, a ti idi i navješćuj kraljevstvo Božje." 
<br /><span class="verse" id="61">61 </span>I neki drugi reče: "Za tobom ću, Gospodine, ali dopusti  mi da se prije oprostim sa svojim ukućanima." 
<br /><span class="verse" id="62">62 </span>Reče mu Isus:  "Nitko tko stavi ruku na plug pa se obazire natrag, nije prikladan  za kraljevstvo Božje." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
