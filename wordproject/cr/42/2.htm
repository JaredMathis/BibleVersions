<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Marija i Josip u Betlehemu; Rođenje Isusovo  - Luka 2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U one dane izađe naredba cara Augusta da se provede popis svega  svijeta. 
<br /><span class="verse" id="2">2 </span>Bijaše to prvi popis izvršen za Kvirinijeva upravljanja  Sirijom. 
<br /><span class="verse" id="3">3 </span>Svi su išli na popis, svaki u svoj grad. 
<br /><span class="verse" id="4">4 </span>Tako  i Josip, budući da je bio iz doma i loze Davidove, uziđe iz Galileje, iz grada Nazareta, u Judeju - u grad Davidov, koji se zove Betlehem  - 
<br /><span class="verse" id="5">5 </span>da se podvrgne popisu zajedno sa svojom zaručnicom Marijom  koja bijaše trudna. 
<br /><span class="verse" id="6">6 </span>I dok se bili ondje, navršilo joj se vrijeme da rodi. 
<br /><span class="verse" id="7">7 </span>I porodi sina svoga, prvorođenca, povi ga i položi u jasle  jer za njih nije bilo mjesta u svratištu. 
<br /><span class="verse" id="8">8 </span>A u tom kraju bijahu pastiri: pod vedrim su nebom čuvali  noćnu stražu kod svojih stada. 
<br /><span class="verse" id="9">9 </span>Anđeo im Gospodnji pristupi  i slava ih Gospodnja obasja! Silno se prestrašiše. 
<br /><span class="verse" id="10">10 </span>No anđeo  im reče: "Ne bojte se! Evo javljam vam blagovijest, veliku radost  za sav narod! 
<br /><span class="verse" id="11">11 </span>Danas vam se u gradu Davidovu rodio Spasitelj  - Krist, Gospodin. 
<br /><span class="verse" id="12">12 </span>I evo vam znaka: naći ćete novorođenče  povijeno gdje leži u jaslama." 
<br /><span class="verse" id="13">13 </span>I odjednom se anđelu pridruži  silna nebeska vojska hvaleći Boga i govoreći: 
<br /><span class="verse" id="14">14 </span>"Slava na visinama Bogu, a na zemlji mir ljudima, miljenicima njegovim!" 
<br /><span class="verse" id="15">15 </span>Čim anđeli otiđoše od njih na nebo, pastiri stanu poticati  jedni druge: "Hajdemo dakle do Betlehema. Pogledajmo što se to  dogodilo, događaj koji nam obznani Gospodin." 
<br /><span class="verse" id="16">16 </span>I pohite te  pronađu Mariju, Josipa i novorođenče gdje leži u jaslama. 
<br /><span class="verse" id="17">17 </span>Pošto  sve pogledaše, ispripovijediše što im bijaše rečeno o tom djetetu. 
<br /><span class="verse" id="18">18 </span>A svi koji su to čuli divili se tome što su im pripovijedali  pastiri. 
<br /><span class="verse" id="19">19 </span>Marija u sebi pohranjivaše sve te događaje i prebiraše  ih u svome srcu. 
<br /><span class="verse" id="20">20 </span>Pastiri se zatim vratiše slaveći i hvaleći Boga za sve  što su čuli i vidjeli kako im je bilo rečeno. 
<br /><span class="verse" id="21">21 </span>Kad se navršilo osam dana da bude obrezan, nadjenuše  mu ime Isus, kako ga je bio prozvao anđeo prije njegova začeća. 
<br /><span class="verse" id="22">22 </span>Kad se zatim po Mojsijevu Zakonu navršiše dani njihova  čišćenja, poniješe ga u Jeruzalem da ga prikažu Gospodinu  - 
<br /><span class="verse" id="23">23 </span>kao što piše u Zakonu Gospodnjem: Svako muško prvorođenče  neka se posveti Gospodinu! - 
<br /><span class="verse" id="24">24 </span>i da prinesu žrtvu kako  je rečeno u Zakonu Gospodnjem: dvije grlice ili dva golubića. 
<br /><span class="verse" id="25">25 </span>Živio tada u Jeruzalemu čovjek po imenu Šimun. Taj čovjek, pravedan i bogobojazan, iščekivaše Utjehu Izraelovu i Duh Sveti  bijaše na njemu. 
<br /><span class="verse" id="26">26 </span>Objavio mu Duh Sveti da neće vidjeti smrti  dok ne vidi Pomazanika Gospodnjega. 
<br /><span class="verse" id="27">27 </span>Ponukan od Duha, dođe  u Hram. I kad roditelji uniješe dijete Isusa da obave što o njemu  propisuje Zakon, 
<br /><span class="verse" id="28">28 </span>primi ga on u naručje, blagoslovi Boga i  reče: 
<br /><span class="verse" id="29">29 </span>"Sad otpuštaš slugu svojega, Gospodaru, po riječi svojoj, u miru! 
<br /><span class="verse" id="30">30 </span>Ta vidješe oči moje spasenje tvoje, 
<br /><span class="verse" id="31">31 </span>koje si pripravio pred licem svih naroda: 
<br /><span class="verse" id="32">32 </span>svjetlost na prosvjetljenje naroda, slavu puka svoga izraelskoga." 
<br /><span class="verse" id="33">33 </span>Otac njegov i majka divili se što se to o njemu govori. 
<br /><span class="verse" id="34">34 </span>Šimun ih blagoslovi i reče Mariji, majci njegovoj: "Ovaj  je evo postavljen na propast i uzdignuće mnogima u Izraelu i  za znak osporavan - 
<br /><span class="verse" id="35">35 </span>a i tebi će samoj mač probosti dušu -  da se razotkriju namisli mnogih srdaca!" 
<br /><span class="verse" id="36">36 </span>A bijaše neka proročica Ana, kći Penuelova, iz plemena  Ašerova, žena veoma odmakla u godinama. Nakon djevojaštva živjela  je s mužem sedam godina, 
<br /><span class="verse" id="37">37 </span>a sama kao udovica do osamdeset  i četvrte. Nije napuštala Hrama, nego je postovima i molitvama  danju i noću služila Bogu. 
<br /><span class="verse" id="38">38 </span>Upravo u taj čas nadođe. Hvalila  je Boga i svima koji iščekivahu otkupljenje Jeruzalema pripovijedala  o djetetu. 
<br /><span class="verse" id="39">39 </span>Kad obaviše sve po Zakonu Gospodnjem, vratiše se u Galileju, u svoj grad Nazaret. 
<br /><span class="verse" id="40">40 </span>A dijete je raslo, jačalo i napunjalo  se mudrosti i milost je Božja bila na njemu. 
<br /><span class="verse" id="41">41 </span>Njegovi su roditelji svake godine o blagdanu Pashe išli  u Jeruzalem. 
<br /><span class="verse" id="42">42 </span>Kad mu bijaše dvanaest godina, uziđoše po običaju  blagdanskom. 
<br /><span class="verse" id="43">43 </span>Kad su minuli ti dani, vraćahu se oni, a dječak  Isus osta u Jeruzalemu, a da nisu znali njegovi roditelji. 
<br /><span class="verse" id="44">44 </span>Uvjereni  da je među suputnicima, odoše dan hoda, a onda ga stanu tražiti  među rodbinom i znancima. 
<br /><span class="verse" id="45">45 </span>I kad ga ne nađu, vrate se u Jeruzalem  tražeći ga. 
<br /><span class="verse" id="46">46 </span>Nakon tri dana nađoše ga u Hramu gdje sjedi posred učitelja, sluša ih i pita. 
<br /><span class="verse" id="47">47 </span>Svi koji ga slušahu bijahu zaneseni razumnošću  i odgovorima njegovim. 
<br /><span class="verse" id="48">48 </span>Kad ga ugledaše, zapanjiše se, a majka  mu njegova reče: "Sinko, zašto si nam to učinio? Gle, otac tvoj  i ja žalosni smo te tražili." 
<br /><span class="verse" id="49">49 </span>A on im reče: "Zašto ste me  tražili? Niste li znali da mi je biti u onome što je Oca mojega?" 
<br /><span class="verse" id="50">50 </span>Oni ne razumješe riječi koju im reče. 
<br /><span class="verse" id="51">51 </span>I siđe s njima, dođe u Nazaret i bijaše im poslušan.  A majka je njegova brižno čuvala sve ove uspomene u svom srcu. 
<br /><span class="verse" id="52">52 </span>A Isus napredovaše u mudrosti, dobi i milosti kod  Boga i ljudi. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
