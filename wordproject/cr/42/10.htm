<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Luka 10: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Nakon toga odredi Gospodin drugih sedamdesetdvojicu učenika  i posla ih po dva pred sobom u svaki grad i u svako mjesto kamo  je kanio doći. 
<br /><span class="verse" id="2">2 </span>Govorio im je: "Žetva je velika, ali radnika  malo. Molite dakle gospodara žetve da radnike pošalje u žetvu  svoju. 
<br /><span class="verse" id="3">3 </span>Idite! Evo, šaljem vas kao janjce među vukove. 
<br /><span class="verse" id="4">4 </span>Ne  nosite sa sobom ni kese, ni torbe, ni obuće. I nikoga putem ne  pozdravljajte. 
<br /><span class="verse" id="5">5 </span>U koju god kuću uđete, najprije recite: 'Mir kući ovoj!' 
<br /><span class="verse" id="6">6 </span>Bude li tko ondje prijatelj mira, počinut će na njemu mir  vaš. Ako li ne, vratit će se na vas. 
<br /><span class="verse" id="7">7 </span>U toj kući ostanite,  jedite i pijte što se kod njih nađe. Ta vrijedan je radnik plaće  svoje. Ne prelazite iz kuće u kuću." 
<br /><span class="verse" id="8">8 </span>"Kad u koji grad uđete pa vas prime, jedite što vam se  ponudi 
<br /><span class="verse" id="9">9 </span>i liječite bolesnike koji su u njemu. I kazujte im:  'Približilo vam se kraljevstvo Božje!' 
<br /><span class="verse" id="10">10 </span>A kad u neki grad  uđete pa vas ne prime, iziđite na njegove ulice i recite: 
<br /><span class="verse" id="11">11 </span>'I  prašinu vašega grada, koja nam se nogu uhvatila, stresamo vam  sa sebe! Ipak znajte ovo: Približilo se kraljevstvo Božje!' 
<br /><span class="verse" id="12">12 </span>Kažem  vam: Sodomcima će u onaj dan biti lakše negoli tomu gradu." 
<br /><span class="verse" id="13">13 </span>"Jao tebi, Korozaine! Jao tebi, Betsaido! Da su se u  Tiru i Sidonu zbila čudesa koja su se dogodila u vama, odavna  bi već, sjedeć u kostrijeti i pepelu, činili pokoru. 
<br /><span class="verse" id="14">14 </span>Ali  Tiru i Sidonu bit će na Sudu lakše negoli vama. 
<br /><span class="verse" id="15">15 </span>I ti Kafarnaume! Zar ćeš se do neba uzvisiti? Do u Podzemlje ćeš se strovaliti. 
<br /><span class="verse" id="16">16 </span>Tko vas sluša, mene sluša; tko vas prezire, mene prezire.  A tko mene prezire, prezire onoga koji mene posla." 
<br /><span class="verse" id="17">17 </span>Vratiše se zatim sedamdesetdvojica radosni govoreći:  "Gospodine, i zlodusi nam se pokoravaju na tvoje ime!" 
<br /><span class="verse" id="18">18 </span>A  on im reče: "Promatrah Sotonu kako poput munje s neba pade. 
<br /><span class="verse" id="19">19 </span>Evo, dao sam vam vlast da gazite po zmijama i štipavcima i  po svoj sili neprijateljevoj i ništa vam neće naškoditi. 
<br /><span class="verse" id="20">20 </span>Ali  ne radujte se što vam se duhovi pokoravaju, nego radujte se što  su vam imena zapisana na nebesima." 
<br /><span class="verse" id="21">21 </span>U taj isti čas uskliknu Isus u Duhu Svetom: "Slavim te, Oče, Gospodaru neba i zemlje, što si ovo sakrio od mudrih i  umnih, a objavio malenima. Da, Oče! Tako se tebi svidjelo. 
<br /><span class="verse" id="22">22 </span>Sve  mi preda Otac moj i nitko ne zna tko je Sin - doli Otac; niti  tko je Otac - doli Sin i onaj kome Sin hoće da objavi." 
<br /><span class="verse" id="23">23 </span>Tada se okrene učenicima pa im nasamo reče: "Blago očima  koje gledaju što vi gledate! 
<br /><span class="verse" id="24">24 </span>Kažem vam: mnogi su proroci  i kraljevi htjeli vidjeti što vi gledate, ali nisu vidjeli; i  čuti što vi slušate, ali nisu čuli!" 
<br /><span class="verse" id="25">25 </span>I gle, neki zakonoznanac usta i, da ga iskuša, upita:  "Učitelju, što mi je činiti da život vječni baštinim?" 
<br /><span class="verse" id="26">26 </span>A  on mu reče: "U Zakonu što piše? Kako čitaš?" 
<br /><span class="verse" id="27">27 </span>Odgovori mu  onaj: Ljubi Gospodina Boga svojega iz svega srca svoga, i  svom dušom svojom, i svom snagom svojom, i svim umom svojim;  i svoga bližnjega kao sebe samoga!" 
<br /><span class="verse" id="28">28 </span>Reče mu na to  Isus: "Pravo si odgovorio. To čini i živjet ćeš." 
<br /><span class="verse" id="29">29 </span>Ali hoteći se opravdati, reče on Isusu: "A tko je moj  bližnji?" 
<br /><span class="verse" id="30">30 </span>Isus prihvati i reče: "Čovjek neki silazio iz Jeruzalema u Jerihon. Upao među razbojnike  koji ga svukoše i izraniše pa odoše ostavivši ga polumrtva. 
<br /><span class="verse" id="31">31 </span>Slučajno  je onim putem silazio neki svećenik, vidje ga i zaobiđe. 
<br /><span class="verse" id="32">32 </span>A  tako i levit: prolazeći onuda, vidje ga i zaobiđe. 
<br /><span class="verse" id="33">33 </span>Neki Samarijanac  putujući dođe do njega, vidje ga, sažali se 
<br /><span class="verse" id="34">34 </span>pa mu pristupi  i povije rane zalivši ih uljem i vinom. Zatim ga posadi na svoje  živinče, odvede ga u gostinjac i pobrinu se za nj. 
<br /><span class="verse" id="35">35 </span>Sutradan  izvadi dva denara, dade ih gostioničaru i reče: 'Pobrini se za  njega. Ako što više potrošiš, isplatit ću ti kad se budem vraćao.'" 
<br /><span class="verse" id="36">36 </span>"Što ti se čini, koji je od ove trojice bio bližnji onomu  koji je upao među razbojnike?" 
<br /><span class="verse" id="37">37 </span>On odgovori: "Onaj koji mu  iskaza milosrđe." Nato mu reče Isus: "Idi pa i ti čini tako!" 
<br /><span class="verse" id="38">38 </span>Dok su oni tako putovali, uđe on u jedno selo. Žena neka, imenom Marta, primi ga u kuću. 
<br /><span class="verse" id="39">39 </span>Imala je sestru koja se zvala  Marija. Ona sjede do nogu Gospodinovih i slušaše riječ njegovu. 
<br /><span class="verse" id="40">40 </span>A Marta bijaše sva zauzeta posluživanjem pa pristupi i reče:  "Gospodine, zar ne mariš što me sestra samu ostavila posluživati?  Reci joj dakle da mi pomogne." 
<br /><span class="verse" id="41">41 </span>Odgovori joj Gospodin: "Marta, Marta! Brineš se i uznemiruješ za mnogo, 
<br /><span class="verse" id="42">42 </span>a jedno je potrebno.  Marija je uistinu izabrala bolji dio, koji joj se neće oduzeti." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
