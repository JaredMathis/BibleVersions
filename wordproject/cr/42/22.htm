<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Luka 22: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Bližio se Blagdan beskvasnih kruhova zvan Pasha. 
<br /><span class="verse" id="2">2 </span>Glavari  svećenički i pismoznanci tražili su kako da Isusa smaknu jer  se bojahu naroda. 
<br /><span class="verse" id="3">3 </span>A Sotona uđe u Judu zvanog Iškariotski koji bijaše iz  broja dvanaestorice. 
<br /><span class="verse" id="4">4 </span>On ode i ugovori s glavarima svećeničkim  i zapovjednicima kako da im ga preda. 
<br /><span class="verse" id="5">5 </span>Oni se povesele i ugovore  da će mu dati novca. 
<br /><span class="verse" id="6">6 </span>On pristade. Otada je tražio priliku  da im ga preda mimo naroda. 
<br /><span class="verse" id="7">7 </span>Kada dođe Dan beskvasnih kruhova, u koji je trebalo žrtvovati  pashu, 
<br /><span class="verse" id="8">8 </span>posla Isus Petra i Ivana i reče: "Hajdete, pripravite  nam da blagujemo pashu." 
<br /><span class="verse" id="9">9 </span>Rekoše mu: "Gdje hoćeš da pripravimo?" 
<br /><span class="verse" id="10">10 </span>On im reče: "Evo, čim uđete u grad, namjerit ćete se na čovjeka  koji nosi krčag vode. Pođite za njim u kuću u koju uniđe 
<br /><span class="verse" id="11">11 </span>i  recite domaćinu te kuće: 'Učitelj veli: Gdje je svratište u kojem  bih blagovao pashu sa svojim učenicima?' 
<br /><span class="verse" id="12">12 </span>I on će vam pokazati  na katu veliko blagovalište prostrto: ondje pripravite." 
<br /><span class="verse" id="13">13 </span>Oni  odu, nađu kako im je rekao i priprave pashu. 
<br /><span class="verse" id="14">14 </span>Kada dođe čas, sjede Isus za stol i apostoli s njim. 
<br /><span class="verse" id="15">15 </span>I reče im: "Svom sam dušom čeznuo ovu pashu blagovati s vama  prije svoje muke. 
<br /><span class="verse" id="16">16 </span>Jer kažem vam, neću je više blagovati dok  se ona ne završi u kraljevstvu Božjem." 
<br /><span class="verse" id="17">17 </span>I uze čašu, zahvali i reče: "Uzmite je i razdijelite  među sobom. 
<br /><span class="verse" id="18">18 </span>Jer kažem vam, ne, neću više piti od roda trsova  dok kraljevstvo Božje ne dođe." 
<br /><span class="verse" id="19">19 </span>I uze kruh, zahvali, razlomi i dade im govoreći: "Ovo  je tijelo moje koje se za vas predaje. Ovo činite meni na spomen." 
<br /><span class="verse" id="20">20 </span>Tako i čašu, pošto večeraše, govoreći: "Ova čaša novi  je Savez u mojoj krvi koja se za vas prolijeva." 
<br /><span class="verse" id="21">21 </span>"A evo, ruka mog izdajice sa mnom je na stolu. 
<br /><span class="verse" id="22">22 </span>Sin  Čovječji, istina, ide kako je određeno, ali jao čovjeku onomu  koji ga predaje." 
<br /><span class="verse" id="23">23 </span>I oni se počeše ispitivati tko bi od njih mogao takvo što  učiniti. 
<br /><span class="verse" id="24">24 </span>Uto nasta među njima prepirka tko bi od njih bio najveći. 
<br /><span class="verse" id="25">25 </span>A on im reče: "Kraljevi gospoduju svojim narodima i vlastodršci  nazivaju sebe dobrotvorima. 
<br /><span class="verse" id="26">26 </span>Vi nemojte tako! Naprotiv, najveći  među vama neka bude kao najmlađi; i predstojnik kao poslužitelj. 
<br /><span class="verse" id="27">27 </span>Ta tko je veći? Koji je za stolom ili koji poslužuje? Zar  ne onaj koji je za stolom? A ja sam posred vas kao onaj koji  poslužuje." 
<br /><span class="verse" id="28">28 </span>"Da, vi ste sa mnom ustrajali u mojim kušnjama. 
<br /><span class="verse" id="29">29 </span>Ja  vam stoga u baštinu predajem kraljevstvo što ga je meni predao  moj Otac: 
<br /><span class="verse" id="30">30 </span>da jedete i pijete za mojim stolom u kraljevstvu  mojemu i sjedite na prijestoljima sudeći dvanaest plemena Izraelovih." 
<br /><span class="verse" id="31">31 </span>"Šimune, Šimune, evo Sotona zaiska da vas prorešeta kao  pšenicu. 
<br /><span class="verse" id="32">32 </span>Ali ja sam molio za tebe da ne malakše tvoja vjera.  Pa kad k sebi dođeš, učvrsti svoju braću." 
<br /><span class="verse" id="33">33 </span>Petar mu reče: "Gospodine, s tobom sam spreman i u tamnicu  i u smrt." 
<br /><span class="verse" id="34">34 </span>A Isus će mu: "Kažem ti, Petre, neće se danas  oglasiti pijetao dok triput ne zatajiš da me poznaš." 
<br /><span class="verse" id="35">35 </span>I reče: "Kad sam vas poslao bez kese i bez torbe i bez  sandala, je li vam što nedostajalo?" Oni odgovore: "Ništa." 
<br /><span class="verse" id="36">36 </span>Nato  će im: "No sada tko ima kesu, neka je uzme! Isto tako i torbu!  A koji nema, neka proda svoju haljinu i neka kupi sebi mač 
<br /><span class="verse" id="37">37 </span>jer  kažem vam, ono što je napisano treba se ispuniti na meni: Među  zlikovce bi ubrojen. Uistinu, sve što se odnosi na mene ispunja  se." 
<br /><span class="verse" id="38">38 </span>Oni mu rekoše: "Gospodine, evo ovdje dva mača!" Reče  im: "Dosta je!" 
<br /><span class="verse" id="39">39 </span>Tada iziđe te se po običaju zaputi na Maslinsku goru.  Za njim pođoše i njegovi učenici. 
<br /><span class="verse" id="40">40 </span>Kada dođe onamo, reče im:  "Molite da ne padnete u napast!" 
<br /><span class="verse" id="41">41 </span>I otrgnu se od njih koliko bi se kamenom dobacilo, pade  na koljena pa se molio: 
<br /><span class="verse" id="42">42 </span>"Oče! Ako hoćeš, otkloni ovu čašu  od mene. Ali ne moja volja, nego tvoja neka bude!" 
<br /><span class="verse" id="43">43 </span>A ukaza mu se anđeo s neba koji ga ohrabri. A kad je  bio u smrtnoj muci, usrdnije se molio. 
<br /><span class="verse" id="44">44 </span>I bijaše znoj njegov  kao kaplje krvi koje su padale na zemlju. 
<br /><span class="verse" id="45">45 </span>Usta od molitve, dođe učenicima i nađe ih snene od žalosti 
<br /><span class="verse" id="46">46 </span>pa im reče: "Što spavate? Ustanite! Molite da ne padnete  u napast!" 
<br /><span class="verse" id="47">47 </span>Dok je on još govorio, eto svjetine, a pred njom jedan  od dvanaestorice, zvani Juda. On se približi Isusu da ga poljubi. 
<br /><span class="verse" id="48">48 </span>Isus mu reče: "Juda, poljupcem Sina Čovječjeg predaješ?" 
<br /><span class="verse" id="49">49 </span>A oni oko njega, vidjevši što se zbiva, rekoše: "Gospodine, da udarimo mačem?" 
<br /><span class="verse" id="50">50 </span>I jedan od njih udari slugu velikoga  svećenika i odsiječe mu desno uho. 
<br /><span class="verse" id="51">51 </span>Isus odgovori: "Pustite!  Dosta!" Onda se dotače uha i zacijeli ga. 
<br /><span class="verse" id="52">52 </span>Nato Isus reče onima koji se digoše na nj, glavarima  svećeničkim, zapovjednicima hramskim i starješinama: "Kao na  razbojnika iziđoste s mačevima i toljagama! 
<br /><span class="verse" id="53">53 </span>Danomice bijah  s vama u Hramu i ne digoste ruke na me. No ovo je vaš čas i vlast  Tmina." 
<br /><span class="verse" id="54">54 </span>Uhvatiše ga dakle, odvedoše i uvedoše u dom velikoga  svećenika. Petar je išao za njim izdaleka. 
<br /><span class="verse" id="55">55 </span>A posred dvorišta  naložiše vatru i posjedaše uokolo. Među njih sjedne Petar. 
<br /><span class="verse" id="56">56 </span>Ugleda ga neka sluškinja gdje sjedi kraj vatre, oštro  ga pogleda i reče: "I ovaj bijaše s njim!" 
<br /><span class="verse" id="57">57 </span>A on zanijeka:  "Ne znam ga, ženo!" 
<br /><span class="verse" id="58">58 </span>Malo zatim opazi ga netko drugi i reče:  "I ti si od njih!" A Petar reče: "Čovječe, nisam!" 
<br /><span class="verse" id="59">59 </span>I nakon  otprilike jedne ure drugi neki navaljivaše: "Doista, i ovaj bijaše  s njim! Ta Galilejac je!" 
<br /><span class="verse" id="60">60 </span>A Petar će: "Čovječe, ne znam što  govoriš!"  I umah, dok je on još govorio, oglasi se pijetao. 
<br /><span class="verse" id="61">61 </span>Gospodin  se obazre i upre pogled u Petra, a Petar se spomenu riječi Gospodinove, kako mu ono reče: "Prije nego se danas pijetao oglasi, zatajit  ćeš me tri puta." 
<br /><span class="verse" id="62">62 </span>I iziđe te gorko zaplaka. 
<br /><span class="verse" id="63">63 </span>A ljudi koji su Isusa čuvali udarajući ga poigravali  se njime 
<br /><span class="verse" id="64">64 </span>i zastirući mu lice, zapitkivali ga: "Proreci tko  te udario!" 
<br /><span class="verse" id="65">65 </span>I mnogim se drugim pogrdama nabacivali na nj. 
<br /><span class="verse" id="66">66 </span>A kad se razdanilo, sabra se starješinstvo narodno, glavari  svećenički i pismoznanci te ga dovedoše pred svoje Vijeće 
<br /><span class="verse" id="67">67 </span>i  rekoše: "Ako si ti Krist, reci nam!" A on će im: "Ako vam reknem, nećete vjerovati; 
<br /><span class="verse" id="68">68 </span>ako vas zapitam, nećete odgovoriti. 
<br /><span class="verse" id="69">69 </span>No  od sada će Sin Čovječji sjedjeti zdesna Sile Božje." 
<br /><span class="verse" id="70">70 </span>Nato svi rekoše: "Ti si, dakle, Sin Božji!" On im reče: "Vi  velite! Ja jesam!" 
<br /><span class="verse" id="71">71 </span>Nato će oni: "Što nam još svjedočanstvo  treba? Ta sami smo čuli iz njegovih usta!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
