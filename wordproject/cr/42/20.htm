<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Luka 20: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 20 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jednog dana dok je naučavao narod u Hramu i naviještao evanđelje, ispriječe se glavari svećenički i pismoznanci sa starješinama 
<br /><span class="verse" id="2">2 </span>pa mu dobace: "Reci nam kojom vlašću to činiš ili tko ti dade  tu vlast?" 
<br /><span class="verse" id="3">3 </span>On odgovori: "Upitat ću i ja vas. Recite mi: 
<br /><span class="verse" id="4">4 </span>krst  Ivanov bijaše li od Neba ili od ljudi?" 
<br /><span class="verse" id="5">5 </span>A oni smišljahu među  sobom: "Reknemo li 'od Neba', odvratit će 'Zašto mu ne povjerovaste?' 
<br /><span class="verse" id="6">6 </span>A reknemo li 'od ljudi', sav će nas narod kamenovati. Ta uvjeren  je da je Ivan prorok." 
<br /><span class="verse" id="7">7 </span>I odgovore da ne znaju odakle. 
<br /><span class="verse" id="8">8 </span>I  Isus reče njima: "Ni ja vama neću kazati kojom vlašću ovo činim." 
<br /><span class="verse" id="9">9 </span>Zatim uze narodu kazivati ovu prispodobu: "Čovjek posadi  vinograd, iznajmi ga vinogradarima i otputova na dulje vrijeme." 
<br /><span class="verse" id="10">10 </span>"Kada dođe doba, posla slugu vinogradarima da mu dadnu  od uroda vinogradskoga. No vinogradari ga istukoše i otposlaše  praznih ruku. 
<br /><span class="verse" id="11">11 </span>Nato on posla drugoga slugu. Ali oni i toga  istukoše, izružiše i otposlaše praznih ruku. 
<br /><span class="verse" id="12">12 </span>Posla i trećega.  A oni i njega izraniše i izbaciše." 
<br /><span class="verse" id="13">13 </span>"Nato reče gospodar vinograda: 'Što da učinim? Poslat  ću im sina svoga ljubljenoga. Njega će valjda poštovati.' 
<br /><span class="verse" id="14">14 </span>Ali  kada ga vinogradari ugledaju, stanu među sobom umovati: 'Ovo  je baštinik. Ubijmo ga da baština bude naša.' 
<br /><span class="verse" id="15">15 </span>Izbaciše ga  iz vinograda i ubiše." "Što će dakle učiniti s njima gospodar vinograda? 
<br /><span class="verse" id="16">16 </span>Doći će  i pogubiti te vinogradare i dati vinograd drugima." Koji ga slušahu  rekoše: "Bože sačuvaj!" 
<br /><span class="verse" id="17">17 </span>A on ih ošinu pogledom i reče: "A  što ono piše: Kamen što ga odbaciše graditelji postade kamen zaglavni? 
<br /><span class="verse" id="18">18 </span>Tko god padne na taj kamen, smrskat će se, a na koga  on padne, satrt će ga." 
<br /><span class="verse" id="19">19 </span>Pismoznanci i glavari svećenički gledahu da istog časa  stave ruke na nj, ali se pobojaše naroda. Dobro razumješe da  o njima kaza tu prispodobu. 
<br /><span class="verse" id="20">20 </span>Vrebajući na nj, poslaše uhode koji su se pravili pravednicima  da ga uhvate u riječi pa da ga predaju oblasti i vlasti upraviteljevoj. 
<br /><span class="verse" id="21">21 </span>Upitaše ga dakle: "Učitelju, znamo da pravo zboriš i naučavaš  te nisi pristran, nego po istini učiš putu Božjem. 
<br /><span class="verse" id="22">22 </span>Je li  nam dopušteno dati porez caru ili nije?" 
<br /><span class="verse" id="23">23 </span>Proničući njihovu  lukavost, reče im: 
<br /><span class="verse" id="24">24 </span>"Pokažite mi denar." "Čiju ima sliku i  natpis?" 
<br /><span class="verse" id="25">25 </span>A oni će: "Carevu." On im reče: "Stoga dajte caru  carevo, a Bogu Božje." 
<br /><span class="verse" id="26">26 </span>I ne mogoše ga uhvatiti u riječi pred narodom, nego umuknuše  zadivljeni njegovim odgovorom. 
<br /><span class="verse" id="27">27 </span>Pristupe mu neki od saduceja, koji niječu uskrsnuće.  Upitaše ga: 
<br /><span class="verse" id="28">28 </span>"Učitelju! Mojsije nam napisa: Umre li bez  djece čiji brat koji imaše ženu, neka njegov brat uzme  tu ženu te podigne porod bratu svomu. 
<br /><span class="verse" id="29">29 </span>Bijaše tako sedmero  braće. Prvi se oženi i umrije bez djece. 
<br /><span class="verse" id="30">30 </span>Drugi uze njegovu  ženu, 
<br /><span class="verse" id="31">31 </span>onda treći; i tako redom sva sedmorica pomriješe ne  ostavivši djece. 
<br /><span class="verse" id="32">32 </span>Naposljetku umrije i žena. 
<br /><span class="verse" id="33">33 </span>Kojemu će  dakle od njih ta žena pripasti o uskrsnuću? Jer sedmorica su  je imala za ženu." 
<br /><span class="verse" id="34">34 </span>Reče im Isus: "Djeca se ovog svijeta žene i udaju. 
<br /><span class="verse" id="35">35 </span>No  oni koji se nađoše dostojni onog svijeta i uskrsnuća od mrtvih  niti se žene niti udaju. 
<br /><span class="verse" id="36">36 </span>Zaista, ni umrijeti više ne mogu:  anđelima su jednaki i sinovi su Božji jer su sinovi uskrsnuća." 
<br /><span class="verse" id="37">37 </span>"A da mrtvi ustaju, naznači i Mojsije kad u odlomku o  grmu Gospodina zove Bogom Abrahamovim, Bogom Izakovim i Bogom  Jakovljevim. 
<br /><span class="verse" id="38">38 </span>A nije on Bog mrtvih, nego živih. Ta svi  njemu žive!" 
<br /><span class="verse" id="39">39 </span>Neki pismoznanci primijete: "Učitelju! Dobro si rekao!" 
<br /><span class="verse" id="40">40 </span>I nisu se više usuđivali upitati ga bilo što. 
<br /><span class="verse" id="41">41 </span>A on im reče: "Kako kažu da je Krist sin Davidov? 
<br /><span class="verse" id="42">42 </span>Ta  sam David veli u Knjizi psalama: Reče Gospod Gospodinu mojemu: 'Sjedi mi zdesna 
<br /><span class="verse" id="43">43 </span>dok ne položim neprijatelje tvoje za podnožje nogama tvojim!' 
<br /><span class="verse" id="44">44 </span>David ga dakle naziva Gospodinom. Kako mu je onda sin?" 
<br /><span class="verse" id="45">45 </span>I pred svim narodom reče svojim učenicima: 
<br /><span class="verse" id="46">46 </span>"Čuvajte  se pismoznanaca, koji rado hodaju u dugim haljinama, vole pozdrave  na trgovima, prva sjedala u sinagogama i pročelja na gozbama, 
<br /><span class="verse" id="47">47 </span>proždiru kuće udovičke, još pod izlikom dugih molitava.  Stići će ih to oštrija osuda." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
