<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Marija posjećuje Elizabetu; Rođenje Ivana - Luka  1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint"> 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad već mnogi poduzeše sastaviti izvješće o događajima koji  se ispuniše među nama - 
<br /><span class="verse" id="2">2 </span>kako nam to predadoše oni koji od  početka bijahu očevici i sluge Riječi - 
<br /><span class="verse" id="3">3 </span>pošto sam sve, od  početka, pomno ispitao, naumih i ja tebi, vrli Teofile, sve po  redu napisati 
<br /><span class="verse" id="4">4 </span>da se tako osvjedočiš o pouzdanosti svega u  čemu si poučen. 
<br /><span class="verse" id="5">5 </span>U dane Heroda, kralja judejskoga, bijaše neki svećenik  imenom Zaharija iz razreda Abijina. Žena mu bijaše od kćeri Aronovih, a ime joj Elizabeta. 
<br /><span class="verse" id="6">6 </span>Oboje bijahu pravedni pred Bogom: živjeli  su besprijekorno po svim zapovijedima i odredbama Gospodnjim. 
<br /><span class="verse" id="7">7 </span>No nisu imali djeteta jer Elizabeta bijaše nerotkinja, a oboje  već poodmakle dobi. 
<br /><span class="verse" id="8">8 </span>Dok je Zaharija jednom po redu svoga razreda obavljao  svećeničku službu pred Bogom, 
<br /><span class="verse" id="9">9 </span>ždrijebom ga zapade po bogoslužnom  običaju da uđe u Svetište Gospodnje i prinese kad. 
<br /><span class="verse" id="10">10 </span>Za vrijeme  kađenice sve je ono mnoštvo naroda vani molilo. 
<br /><span class="verse" id="11">11 </span>A njemu se ukaza anđeo Gospodnji. Stajao je s desne strane  kadionoga žrtvenika. 
<br /><span class="verse" id="12">12 </span>Ugledavši ga, Zaharija se prepade i  strah ga spopade. 
<br /><span class="verse" id="13">13 </span>No anđeo mu reče: "Ne boj se, Zaharija!  Uslišana ti je molitva: žena će ti Elizabeta roditi sina. Nadjenut  ćeš mu ime Ivan. 
<br /><span class="verse" id="14">14 </span>Bit će ti radost i veselje i rođenje će  njegovo mnoge obradovati. 
<br /><span class="verse" id="15">15 </span>Bit će doista velik pred Gospodinom.  Ni vina ni drugoga opojnog pića neće piti. Duha Svetoga  bit će pun već od majčine utrobe. 
<br /><span class="verse" id="16">16 </span>Mnoge će sinove Izraelove  obratiti Gospodinu, Bogu njihovu. 
<br /><span class="verse" id="17">17 </span>Ići će pred njim u duhu  i sili Ilijinoj da obrati srce otaca k sinovima i nepokorne  k razumnosti pravednih te spremi Gospodinu narod pripravan." 
<br /><span class="verse" id="18">18 </span>Nato Zaharija reče anđelu: "Po čemu ću ja to razaznati.  Ta star sam i žena mi poodmakle dobi." 
<br /><span class="verse" id="19">19 </span>Anđeo mu odgovori:  "Ja sam Gabriel koji stojim pred Bogom. Poslan sam da govorim  s tobom i da ti donesem ovu radosnu poruku. 
<br /><span class="verse" id="20">20 </span>I evo, budući  da nisi povjerovao mojim riječima, koje će se ispuniti u svoje  vrijeme, zanijemjet ćeš i nećeš moći govoriti do dana dok se  to ne zbude." 
<br /><span class="verse" id="21">21 </span>Narod je iščekivao Zahariju i čudio se što se toliko  zadržao u Svetištu. 
<br /><span class="verse" id="22">22 </span>Kad je napokon izašao, nije im mogao  ništa reći pa zaključiše da je u Svetištu imao viđenje. Nastojao  im se doduše izraziti znakovima, ali osta nijem. 
<br /><span class="verse" id="23">23 </span>Kad se navršiše dani njegove službe, otiđe kući. 
<br /><span class="verse" id="24">24 </span>Nakon  tih dana zatrudnje Elizabeta, njegova žena. Krila se pet mjeseci  govoreći: 
<br /><span class="verse" id="25">25 </span>"Evo, to mi je učinio Gospodin u dane kad mu se  svidje skinuti s mene sramotu među ljudima." 
<br /><span class="verse" id="26">26 </span>U šestome mjesecu posla Bog anđela Gabriela u galilejski  grad imenom Nazaret 
<br /><span class="verse" id="27">27 </span>k djevici zaručenoj s mužem koji se zvao  Josip iz doma Davidova; a djevica se zvala Marija. 
<br /><span class="verse" id="28">28 </span>Anđeo  uđe k njoj i reče: "Zdravo, milosti puna! Gospodin s tobom!" 
<br /><span class="verse" id="29">29 </span>Na tu se riječ ona smete i stade razmišljati kakav bi to  bio pozdrav. 
<br /><span class="verse" id="30">30 </span>No anđeo joj reče: "Ne boj se, Marijo! Ta našla  si milost u Boga. 
<br /><span class="verse" id="31">31 </span>Evo, začet ćeš i roditi sina i nadjenut  ćeš mu ime Isus. 
<br /><span class="verse" id="32">32 </span>On će biti velik i zvat će se Sin Svevišnjega.  Njemu će Gospodin Bog dati prijestolje Davida, oca njegova, 
<br /><span class="verse" id="33">33 </span>i kraljevat će nad domom Jakovljevim uvijeke  i njegovu kraljevstvu neće biti kraja." 
<br /><span class="verse" id="34">34 </span>Nato će Marija anđelu: "Kako će to biti kad ja muža ne  poznajem?" 
<br /><span class="verse" id="35">35 </span>Anđeo joj odgovori: "Duh Sveti sići će na te i  sila će te Svevišnjega osjeniti. Zato će to čedo i biti sveto, Sin Božji. 
<br /><span class="verse" id="36">36 </span>A evo tvoje rođakinje Elizabete: i ona u starosti  svojoj zače sina. I njoj, nerotkinjom prozvanoj, ovo je već šesti  mjesec. 
<br /><span class="verse" id="37">37 </span>Ta Bogu ništa nije nemoguće!" 
<br /><span class="verse" id="38">38 </span>Nato Marija reče: "Evo službenice Gospodnje, neka mi  bude po tvojoj riječi!" I anđeo otiđe od nje. 
<br /><span class="verse" id="39">39 </span>Tih dana usta Marija i pohiti u Gorje, u grad Judin. 
<br /><span class="verse" id="40">40 </span>Uđe u Zaharijinu kuću i pozdravi Elizabetu. 
<br /><span class="verse" id="41">41 </span>Čim Elizabeta  začu Marijin pozdrav, zaigra joj čedo u utrobi. I napuni se Elizabeta  Duha Svetoga 
<br /><span class="verse" id="42">42 </span>i povika iz svega glasa: "Blagoslovljena ti  među ženama i blagoslovljen plod utrobe tvoje! 
<br /><span class="verse" id="43">43 </span>Ta otkuda  meni da mi dođe majka Gospodina mojega? 
<br /><span class="verse" id="44">44 </span>Gledaj samo! Tek  što mi do ušiju doprije glas pozdrava tvojega, zaigra mi od radosti  čedo u utrobi. 
<br /><span class="verse" id="45">45 </span>Blažena ti što povjerova da će se ispuniti  što ti je rečeno od Gospodina!" 
<br /><span class="verse" id="46">46 </span>Tada Marija reče: "Veliča duša moja Gospodina, 
<br /><span class="verse" id="47">47 </span>klikće duh moj u Bogu, mome Spasitelju, 
<br /><span class="verse" id="48">48 </span>što pogleda na neznatnost službenice svoje: odsad će me, evo, svi naraštaji zvati blaženom. 
<br /><span class="verse" id="49">49 </span>Jer velika mi djela učini Svesilni, sveto je ime njegovo! 
<br /><span class="verse" id="50">50 </span>Od koljena do koljena dobrota je njegova nad onima što se njega boje. 
<br /><span class="verse" id="51">51 </span>Iskaza snagu mišice svoje, rasprši oholice umišljene. 
<br /><span class="verse" id="52">52 </span>Silne zbaci s prijestolja, a uzvisi neznatne. 
<br /><span class="verse" id="53">53 </span>Gladne napuni dobrima, a bogate otpusti prazne. 
<br /><span class="verse" id="54">54 </span>Prihvati Izraela, slugu svoga, kako obeća ocima našim: 
<br /><span class="verse" id="55">55 </span>spomenuti se dobrote svoje prema Abrahamu i potomstvu njegovu dovijeka." 
<br /><span class="verse" id="56">56 </span>Marija osta s Elizabetom oko tri mjeseca, a onda se vrati  kući. 
<br /><span class="verse" id="57">57 </span>Elizabeti se međutim navršilo vrijeme da rodi. I porodi  sina. 
<br /><span class="verse" id="58">58 </span>Kad su njezini susjedi i rođaci čuli da joj Gospodin  obilno iskaza dobrotu, radovahu se s njome. 
<br /><span class="verse" id="59">59 </span>Osmoga se dana okupe da obrežu dječaka. Htjedoše ga prozvati  imenom njegova oca - Zaharija, 
<br /><span class="verse" id="60">60 </span>no mati se njegova usprotivi:  "Nipošto, nego zvat će se Ivan!" 
<br /><span class="verse" id="61">61 </span>Rekoše joj na to: "Ta nikoga  nema od tvoje rodbine koji bi se tako zvao." 
<br /><span class="verse" id="62">62 </span>Tada znakovima  upitaju oca kojim ga imenom želi prozvati. 
<br /><span class="verse" id="63">63 </span>On zaiska pločicu  i napisa "Ivan mu je ime!" Svi se začude, 
<br /><span class="verse" id="64">64 </span>a njemu se umah  otvoriše usta i jezik te progovori blagoslivljajući Boga. 
<br /><span class="verse" id="65">65 </span>Strah obuze sve njihove susjede, a po svem su se Gorju  judejskom razglašavali svi ti događaji. 
<br /><span class="verse" id="66">66 </span>I koji su god čuli, razmišljahu o tome pitajući se: "Što li će biti od ovoga djeteta?"  Uistinu, ruka Gospodnja bijaše s njime. 
<br /><span class="verse" id="67">67 </span>A Zaharija, otac njegov, napuni se Duha Svetoga i stade  prorokovati: 
<br /><span class="verse" id="68">68 </span>"Blagoslovljen Gospodin Bog Izraelov, što pohodi i otkupi narod svoj! 
<br /><span class="verse" id="69">69 </span>Podiže nam snagu spasenja u domu Davida, sluge svojega, 
<br /><span class="verse" id="70">70 </span>kao što obeća na usta svetih proroka svojih odvijeka: 
<br /><span class="verse" id="71">71 </span>spasiti nas od neprijatelja naših i od ruke sviju koji nas mrze; 
<br /><span class="verse" id="72">72 </span>iskazati dobrotu ocima našim i sjetiti se svetog Saveza svojega, 
<br /><span class="verse" id="73">73 </span>zakletve kojom se zakle Abrahamu, ocu našemu: da će nam dati 
<br /><span class="verse" id="74">74 </span>te mu, izbavljeni iz ruku neprijatelja, služimo bez straha 
<br /><span class="verse" id="75">75 </span>u svetosti i pravednosti pred njim u sve dane svoje. 
<br /><span class="verse" id="76">76 </span>A ti, dijete, prorok ćeš se Svevišnjega zvati jer ćeš ići pred Gospodinom da mu pripraviš putove, 
<br /><span class="verse" id="77">77 </span>da pružiš spoznaju spasenja narodu njegovu po otpuštenju grijeha njihovih, 
<br /><span class="verse" id="78">78 </span>darom premilosrdnog srca Boga našega po kojem će nas pohoditi Mlado sunce s visine 
<br /><span class="verse" id="79">79 </span>da obasja one što sjede u tmini i sjeni smrtnoj, da upravi noge naše na put mira." 
<br /><span class="verse" id="80">80 </span>Dječak je međutim rastao i duhom jačao. Boravio je u  pustinji sve do dana svoga javnog nastupa pred Izraelom. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
