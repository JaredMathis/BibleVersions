<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Samuelova 1 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 2 Samuelova</h1>
<p class="ym-noprint"> 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije Šaulove smrti David se vratio kući pobijedivši Amalečane.  Dva je dana proveo u Siklagu. 
<br /><span class="verse" id="2">2 </span>Trećega dana dođe neki čovjek  iz Šaulova tabora, razdrtih haljina i prahom posute glave. Došavši  k Davidu, baci se na zemlju i pokloni mu se. 
<br /><span class="verse" id="3">3 </span>David ga upita:  "Odakle dolaziš?" A on mu odgovori: "Umakao sam iz izraelskog  tabora." 
<br /><span class="verse" id="4">4 </span>A David ga upita: "Što se dogodilo? Pripovijedaj  mi!" On odvrati: "Narod je pobjegao iz boja, a mnogo je ljudi  i poginulo. Mrtvi su i Šaul i njegov sin Jonatan." 
<br /><span class="verse" id="5">5 </span>Nato David upita mladoga glasonošu: "Kako znaš da je poginuo  Šaul i njegov sin Jonatan?" 
<br /><span class="verse" id="6">6 </span>A mladi glasonoša odgovori: "Slučajno  sam došao na goru Gilbou i vidio Šaula kako se upro u svoje koplje, a bojna kola i konjanici natisnuli se za njim. 
<br /><span class="verse" id="7">7 </span>Šaul, obazrevši  se, ugleda mene pa me zovnu, a ja mu se odazvah: 'Evo me!' 
<br /><span class="verse" id="8">8 </span>I  upita me on: 'Tko si ti?' A ja mu odgovorih: 'Amalečanin sam.' 
<br /><span class="verse" id="9">9 </span>Tada mi on reče: 'Dođi ovamo k meni pa me ubij, jer me obuzeo  smrtni grč, a duša je još sva u meni!' 
<br /><span class="verse" id="10">10 </span>Pristupih k njemu  i zadadoh mu smrtni udarac, jer sam znao da neće preživjeti nakon  pada. Zatim uzeh kraljevski znak koji mu bijaše na glavi i narukvicu  koju imaše na ruci i, evo, donesoh to svome gospodaru." 
<br /><span class="verse" id="11">11 </span>Tada David zgrabi svoje haljine i razdrije ih, a tako  i svi ljudi koji bijahu s njim. 
<br /><span class="verse" id="12">12 </span>I naricali su, plakali i  postili do večera za Šaulom i za njegovim sinom Jonatanom, za  Jahvinim narodom i za domom Izraelovim što izginuše od mača. 
<br /><span class="verse" id="13">13 </span>Potom David upita mladoga glasonošu: "Odakle si ti?"  A on odgovori: "Ja sam sin jednoga došljaka, Amalečanina." 
<br /><span class="verse" id="14">14 </span>Tada  mu reče David: "Kako se nisi bojao dići ruku da ubiješ pomazanika  Jahvina?" 
<br /><span class="verse" id="15">15 </span>I dozva David jednoga od momaka i zapovjedi mu:  "Dođi ovamo i smakni ga!" Udari ga momak i on umrije. 
<br /><span class="verse" id="16">16 </span>A David  mu još doviknu: "Tvoja krv na tvoju glavu! Tvoja su usta posvjedočila  protiv tebe kad si rekao: 'Ja sam ubio pomazanika Jahvina.'" 
<br /><span class="verse" id="17">17 </span>Tada David zapjeva ovu tužaljku za Šaulom i za njegovim  sinom Jonatanom. 
<br /><span class="verse" id="18">18 </span>Zapisana je u Knjizi Pravednikovoj da je  uče sinovi Judini. David reče: 
<br /><span class="verse" id="19">19 </span>"Oh, kako ti slava pade, Izraele, izginuše div-junaci na tvom visu! 
<br /><span class="verse" id="20">20 </span>O porazu vi u Gatu ne pričajte, aškelonskim ulicama ne glasite, da se kćeri ne vesele filistejske, mlade žene da ne kliču nevjerničke. 
<br /><span class="verse" id="21">21 </span>O Gilbojske gore klete, rosa na vas ne padala nit vas kiša s neba prala! Vaša polja ne vraćala rod za sjeme, jer kod vas je osramoćen štit junaka! Štit Šaulov nije bio uljem mazan, 
<br /><span class="verse" id="22">22 </span>nego krvlju ranjenika, mašću palih! Luk Jonate nikad nije promašio, mač Šaulov nikad bezuspješan bio! 
<br /><span class="verse" id="23">23 </span>Šaul i Jonata, ljupki, ponositi, ni živi se ne rastaše, ni u smrti! Od orlova bjehu brži, od lavova snagom jači! 
<br /><span class="verse" id="24">24 </span>Za Šaulom sad plačite, Izraelke, jer je u kras i u grimiz vas odijevo! Uz to zlatan nakit on je na ruho vam pričvršćivo. 
<br /><span class="verse" id="25">25 </span>Usred boja poginuše div-junaci! Smrt me tvoja, Jonatane, ožalosti! 
<br /><span class="verse" id="26">26 </span>Žao mi je tebe, brate, Jonatane! Kako li mi drag bijaše ti veoma! Ljubav tvoja bješe meni još od ženske čudesnija. 
<br /><span class="verse" id="27">27 </span>Oh, kako su izginuli div-junaci, i oružje bojno kako skršeno je!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
