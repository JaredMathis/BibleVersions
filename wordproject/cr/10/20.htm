<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Samuelova 20 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 2 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 20 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Ondje se slučajno našao opak čovjek po imenu Šeba, Bikrijev  sin, Benjaminovac. On zatrubi u rog i viknu: "Mi nemamo udjela na Davidu ni baštine na Jišajevu sinu! Svaki svome šatoru, Izraele!" 
<br /><span class="verse" id="2">2 </span>Tako svi Izraelci ostaviše Davida i pođoše za Bikrijevim  sinom Šebom; a Judejci prionuše uza svoga kralja i otpratiše  ga od Jordana do Jeruzalema. 
<br /><span class="verse" id="3">3 </span>Kad se David vratio u svoju palaču u Jeruzalem, uze deset  inoča koje je bio ostavio da čuvaju palaču i stavi ih da budu  čuvane. Brinuo im se za uzdržavanje, ali nije više išao k njima.  Tako su one živjele zatvorene do svoje smrti, kao udovice živoga  muža. 
<br /><span class="verse" id="4">4 </span>Potom kralj zapovjedi Amasi: "Sazovi mi Judejce do tri  dana, a i ti da budeš ovdje!" 
<br /><span class="verse" id="5">5 </span>Amasa ode da sazove Judejce, ali se zadrža preko vremena koje mu bijaše odredio kralj. 
<br /><span class="verse" id="6">6 </span>Tada  David reče Abišaju: "Sad će nam Bikrijev sin Šeba biti opasniji  nego Abšalom. Zato uzmi ljude svoga gospodara i pođi za njim  u potjeru da se ne domogne tvrdih gradova i ne izmakne nam iz  očiju!" 
<br /><span class="verse" id="7">7 </span>Za Abišajem krenu na put Joab, Kerećani, Pelećani  i svi junaci; oni iziđu iz Jeruzalema u potjeru za Bikrijevim  sinom Šebom. 
<br /><span class="verse" id="8">8 </span>Kad su bili kod velikoga kamena što je kod Gibeona, dođe Amasa prema njima. Joab imaše na sebi ratnu haljinu, a  preko nje imaše pripasan mač uz bedro, u koricama; ali mu se  mač iskliznu i pade. 
<br /><span class="verse" id="9">9 </span>Joab pozdravi Amasu: "Jesi li mi dobro, brate?" I desnom rukom uhvati za bradu Amasu da ga poljubi. 
<br /><span class="verse" id="10">10 </span>Amasa se nije obazirao na mač koji bijaše Joabu u ruci, i  on ga udari njim u trbuh i prosu mu utrobu na zemlju. Nije morao  ponoviti udarac i Amasa umrije. Joab sa svojim bratom Abišajem  nastavi potjeru za Bikrijevim sinom Šebom. 
<br /><span class="verse" id="11">11 </span>Jedan od Joabovih momaka osta na straži kod Amase i tu  je vikao: "Kome je mio Joab i tko je za Davida neka slijedi Joaba!" 
<br /><span class="verse" id="12">12 </span>A Amasa ležao u krvi nasred puta. Videći onaj čovjek gdje  se ustavlja sav narod, odvuče Amasu s puta u polje i baci preko  njega kabanicu jer je vidio gdje se zaustavlja svatko tko naiđe  blizu njega. 
<br /><span class="verse" id="13">13 </span>Kad je Amasa bio uklonjen s puta, svi ljudi  pođoše za Joabom da gone Bikrijeva sina Šebu. 
<br /><span class="verse" id="14">14 </span>Šeba je prošao kroza sva izraelska plemena sve do Abel  Bet Maake i svi Bikrani s njim. Skupiše se oni i pođoše za njim. 
<br /><span class="verse" id="15">15 </span>Joab dođe i opsjede ga u Abel Bet Maaki. Dade nasuti nasip  oko grada. Sva vojska koja bijaše s Joabom navali potkopavati  zid da ga obori. 
<br /><span class="verse" id="16">16 </span>Tada se jedna mudra žena uspe na zid i povika  iz grada: "Čujte! Čujte! Recite Joabu: 'Priđi ovamo, da govorim  s tobom!'" 
<br /><span class="verse" id="17">17 </span>Kad je prišao, upita žena: "Jesi li ti Joab?"  On odgovori: "Jesam." A ona će: "Poslušaj riječ sluškinje svoje!"  On odgovori: "Slušam." 
<br /><span class="verse" id="18">18 </span>Žena nastavi: "Nekoć se govorilo ovako:  'Treba pitati u Abelu i u Danu 
<br /><span class="verse" id="19">19 </span>je li svršeno s onim što su  utvrdili vjernici u Izraelu.' Ti bi htio uništiti jedan grad, i to jedan od matičnih gradova u Izraelu. Zašto zatireš baštinu  Jahvinu?" 
<br /><span class="verse" id="20">20 </span>Joab odgovori ovako: "Daleko, daleko bilo to od mene!  Ne želim ni zatirati ni razarati. 
<br /><span class="verse" id="21">21 </span>Ne radi se o tome, nego  je jedan čovjek iz Efrajimove gore, po imenu Šeba, Bikrijev sin, podigao ruku na kralja, na Davida. Predajte samo njega, pa ću  otići od grada!" Žena odgovori Joabu: "Dobro. Odmah će ti njegovu  glavu baciti preko zida!" 
<br /><span class="verse" id="22">22 </span>Žena se vrati u grad i progovori  svemu narodu kako joj je govorila njezina mudrost. I odsjekoše  glavu Bikrijevu sinu Šebi i baciše je Joabu. A on zapovjedi da  zatrube u rog te se raziđoše od grada, svaki u svoj kraj. A Joab  se vrati kralju u Jeruzalem. 
<br /><span class="verse" id="23">23 </span>Joab je bio zapovjednik nad svom vojskom. Jojadin sin  Benaja bio je zapovjednik nad Kerećanima i Pelećanima. 
<br /><span class="verse" id="24">24 </span>Adoram  je bio nadglednik nad radovima. Ahiludov sin Jošafat bio je pečatnik. 
<br /><span class="verse" id="25">25 </span>Seraja je bio državni pisar. Sadok i Ebjatar bijahu svećenici. 
<br /><span class="verse" id="26">26 </span>Uz to je Jairanin Ira bio zamjenik Davidov. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
