<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Samuelova 18 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 2 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 18 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Potom David pobroji narod što bijaše s njim i postavi nad  njima tisućnike i stotnike. 
<br /><span class="verse" id="2">2 </span>Zatim podijeli vojsku na tri skupine:  jednu trećinu predade Joabu, drugu trećinu Abišaju, sinu Sarvijinu, bratu Joabovu, a treću trećinu Itaju iz Gata. Tada David reče  narodu: "I ja ću s vama u rat." 
<br /><span class="verse" id="3">3 </span>Ali se narod usprotivi: "Ne  smiješ ti ići. Jer ako mi i pobjegnemo, neće nitko na to obraćati  pažnju, ili ako nas i pola izgine, neće se na to obraćati pažnja;  ali ti sam vrijediš kao nas deset tisuća. Osim toga, bolje je  da budeš pripravan da nam iz grada pomogneš." 
<br /><span class="verse" id="4">4 </span>A kralj im odgovori:  "Učinit ću sve što vam se čini dobro." I kralj stade kod vrata  dok je vojska izlazila po stotinama i tisućama. 
<br /><span class="verse" id="5">5 </span>A Joabu, Abišaju  i Itaju dade zapovijed: "Čuvajte mi mladića Abšaloma!" I sav  je narod čuo da je kralj tako zapovjedio svim vojvodama za Abšaloma. 
<br /><span class="verse" id="6">6 </span>Tako vojska iziđe za boj spremna pred Izraela i bitka  se zametnu u Efrajimovoj šumi. 
<br /><span class="verse" id="7">7 </span>Izraelsku vojsku potukoše Davidovi  ljudi; i velik poraz bijaše u onaj dan: dvadeset tisuća mrtvih. 
<br /><span class="verse" id="8">8 </span>Boj se proširio po svemu onom kraju i više je ljudi onoga  dana progutala šuma nego mač. 
<br /><span class="verse" id="9">9 </span>Abšalom slučajno zapade u ruke Davidovim ljudima. Abšalom  je jahao na mazgi, a mazga naiđe pod grane velika hrasta, tako  te je Abšalomu glava zapela o grane i on osta viseći između neba  i zemlje, dok je mazga ispod njega otišla dalje. 
<br /><span class="verse" id="10">10 </span>Vidje to neki čovjek i javi Joabu govoreći: "Upravo sam  vidio Abšaloma gdje visi o jednom hrastu." 
<br /><span class="verse" id="11">11 </span>A Joab odvrati  čovjeku koji mu je to javio: "Kad si ga vidio, zašto ga na mjestu  nisi sastavio sa zemljom? Moja bi onda bila dužnost da ti dam  deset srebrnih šekela i jedan pojas!" 
<br /><span class="verse" id="12">12 </span>Ali čovjek odgovori  Joabu: "I kad bi mi na dlan izbrojio tisuću srebrnih šekela,  ne bih digao ruku na kraljeva sina! Čuli smo na svoje uši kako  je kralj zapovjedio tebi, Abišaju i Itaju govoreći: 'Čuvajte  mi mladića Abšaloma!' 
<br /><span class="verse" id="13">13 </span>Da sam podmuklo napao na njega izlažući  opasnosti svoj život - jer kralju ništa ne ostaje skriveno -  onda bi se ti držao po strani." 
<br /><span class="verse" id="14">14 </span>A Joab odvrati: "Neću ja ovdje dangubiti s tobom!" I  uze tri sulice u ruke i zabode ih u srce Abšalomu, koji je bio  još živ viseći o hrastu. 
<br /><span class="verse" id="15">15 </span>Nato priđe deset momaka, štitonoša  Joabovih, i dotukoše Abšaloma i usmrtiše. 
<br /><span class="verse" id="16">16 </span>Tada Joab zapovjedi da zatrube u rog, i vojska prestade  progoniti Izraela jer je Joab zaustavio vojsku. 
<br /><span class="verse" id="17">17 </span>Potom uzeše  Abšaloma, baciše ga u duboku jamu usred šume i navaljaše na nj  veliku gomilu kamenja. Izraelci pak pobjegoše svaki svome šatoru. 
<br /><span class="verse" id="18">18 </span>Abšalom bijaše još za života postavio sebi spomenik u  Kraljevoj dolini jer mišljaše: "Nemam sina koji bi sačuvao spomen  mome imenu." I nazvao je taj spomenik po svome imenu te se još  i danas zove "Abšalomov spomenik". 
<br /><span class="verse" id="19">19 </span>Ahimaas, Sadokov sin, reče Joabu: "Idem javiti kralju  veselu vijest da mu je Jahve pribavio pravdu izbavivši ga iz  ruku njegovih neprijatelja." 
<br /><span class="verse" id="20">20 </span>Ali mu Joab reče: "Ne možeš  danas biti glasnik vesele vijesti, nego ćeš to biti koji drugi  dan; danas ne možeš javiti dobru vijest jer je poginuo kraljev  sin." 
<br /><span class="verse" id="21">21 </span>Zatim Joab zapovjedi Etiopljaninu: "Idi javi kralju što  si vidio!" Etiopljanin se pokloni Joabu i otrča. 
<br /><span class="verse" id="22">22 </span>A Sadokov sim Ahimaas opet zamoli Joaba: "Dogodilo se  što mu drago, dopusti da otrčim i ja za Etiopljaninom." A Joab  upita: "Zašto bi trčao, sine moj, kad ti ta vesela vijest neće  pribaviti nagrade?" 
<br /><span class="verse" id="23">23 </span>A on ponovi: "Dogodilo se što mu drago, trčat ću!" A Joab mu odvrati: "Trči!" I Ahimaas otrča putem  kroz ravnicu i preteče Etiopljanina. 
<br /><span class="verse" id="24">24 </span>David je upravo sjedio među dvojim gradskim vratima,  a stražar se bio uspeo na krov iznad vrata. Podigavši oči, stražar  ugleda čovjeka kako trči sam. 
<br /><span class="verse" id="25">25 </span>Stražar povika i javi kralju, a kralj mu reče: "Ako je sam, nosi dobar glas na ustima." Čovjek  je dolazio sve bliže. 
<br /><span class="verse" id="26">26 </span>Uto stražar ugleda drugoga čovjeka  gdje trči. I povika stražar koji je bio nad vratima: "Evo još  jednoga čovjeka koji trči sam!" A kralj odvrati: "I taj nosi  dobar glas." 
<br /><span class="verse" id="27">27 </span>Stražar nastavi: "Prepoznajem trk prvoga čovjeka:  trči kao Sadokov sin Ahimaas." A kralj odvrati: "To je dobar  čovjek, dolazi s dobrim glasom." 
<br /><span class="verse" id="28">28 </span>Ahimaas se približi kralju i pozdravi ga: "Zdravo!" Baci  se licem na zemlju pred kraljem i nastavi: "Blagoslovljen Jahve, tvoj Bog, koji je napustio ljude što su digli ruku na moga gospodara  i kralja!" 
<br /><span class="verse" id="29">29 </span>A kralj upita: "Je li spašen mladić Abšalom?"  A Ahimaas odgovori: "Vidio sam veliku vrevu kad je kraljev sluga  Joab slao tvoga slugu, ali ne znam što je bilo." 
<br /><span class="verse" id="30">30 </span>Kralj mu  reče: "Odstupi i stani tamo!" On odstupi i stade. 
<br /><span class="verse" id="31">31 </span>Uto stiže Etiopljanin i progovori: "Neka moj gospodar  kralj primi veselu vijest. Jahve ti je danas pribavio pravdu  izbavivši te iz ruku svih onih koji su ustali na tebe." 
<br /><span class="verse" id="32">32 </span>A  kralj upita Etiopljanina: "Je li spašen mladić Abšalom?" A Etiopljanin  odgovori: "Neka neprijatelji moga gospodara i kralja i svi koji  se dižu na tebe u zloj namjeri - prođu kao taj mladić!" 
<br /><span class="verse" id="33">33 </span>(19:1) Kralj zadrhta, pope se u gornju odaju nad vratima i zaplaka;  jecajući govoraše ovako: "Sine Abšalome, sine moj! Sine moj Abšalome!  Oh, da sam ja umro mjesto tebe! Abšalome, sine moj, sine moj!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
