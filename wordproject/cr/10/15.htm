<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Samuelova 15 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 2 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 15 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije toga nabavi Abšalom sebi kola i konje i pedeset ljudi  koji su trčali pred njim. 
<br /><span class="verse" id="2">2 </span>Abšalom je u rano jutro stajao kraj  puta koji vodi do gradskih vrata; i tko god je imao kakvu parnicu  te išao kralju na sud, Abšalom bi ga dozvao k sebi i pitao: "Iz  kojega si grada?" A kad bi ovaj odgovorio: "Tvoj je sluga iz  toga i toga Izraelova plemena", 
<br /><span class="verse" id="3">3 </span>tada bi mu Abšalom rekao:  "Vidiš, tvoja je stvar dobra i pravedna, ali nećeš naći nikoga  koji bi te saslušao kod kralja." 
<br /><span class="verse" id="4">4 </span>Abšalom bi nastavljao: "Ah, kad bi mene postavili za suca u zemlji! Svaki bi koji ima kakvu  parnicu ili sud dolazio k meni i ja bih mu pribavio pravo!" 
<br /><span class="verse" id="5">5 </span>A  kad bi mu se tko približio da mu se pokloni, on bi pružio ruku, privukao ga k sebi i poljubio. 
<br /><span class="verse" id="6">6 </span>Tako je činio Abšalom svim  Izraelcima koji su dolazili na sud kralju. Time je Abšalom predobivao  srca Izraelaca za sebe. 
<br /><span class="verse" id="7">7 </span>Kad su prošle četiri godine, Abšalom reče kralju: "Dopusti  da odem u Hebron i da izvršim zavjet kojim sam se zavjetovao  Jahvi. 
<br /><span class="verse" id="8">8 </span>Jer kad bijah u Gešuru u Aramu, tvoj se sluga zavjetovao  ovako: 'Ako me Jahve dovede natrag u Jeruzalem, iskazat ću čast  Jahvi u Hebronu.'" 
<br /><span class="verse" id="9">9 </span>A kralj mu odgovori: "Idi u miru!" I on  krenu na put i ode u Hebron. 
<br /><span class="verse" id="10">10 </span>Abšalom razasla tajne glasnike po svim Izraelovim plemenima  i poruči im: "Kad čujete zvuk roga, tada recite: Abšalom je postao  kralj u Hebronu." 
<br /><span class="verse" id="11">11 </span>A ode s Abšalomom dvije stotine ljudi iz  Jeruzalema; bijahu to uzvanici koji su bezazleno pošli ne znajući  što se sprema. 
<br /><span class="verse" id="12">12 </span>Abšalom posla i po Gilonjanina Ahitofela,  Davidova savjetnika, iz njegova grada Gilona, da pribiva prinošenju  žrtava. Urota je bila jaka, a mnoštvo Abšalomovih pristaša sve  je više raslo. 
<br /><span class="verse" id="13">13 </span>Tada stiže Davidu glasnik te mu javi: "Srce Izraelaca  priklonilo se Abšalomu." 
<br /><span class="verse" id="14">14 </span>Tada David reče svim svojim dvoranima  koji bijahu s njim u Jeruzalemu: "Ustanite! Bježimo! Inače nećemo  uteći od Abšaloma. Pohitite brzo, da on ne bude brži i ne stigne  nas, da ne obori na nas zlo i ne pobije grada oštricom mača!" 
<br /><span class="verse" id="15">15 </span>A kraljevi dvorani odgovoriše kralju: "Što god odluči naš  gospodar kralj, evo tvojih slugu!" 
<br /><span class="verse" id="16">16 </span>I kralj iziđe pješice  sa svim svojim dvorom; ipak ostavi kralj deset inoča da čuvaju  palaču. 
<br /><span class="verse" id="17">17 </span>I kralj ode pješice sa svim narodom i zaustavi se  kod posljednje kuće. 
<br /><span class="verse" id="18">18 </span>Svi njegovi dvorani stajahu uza nj.  Tada svi Kerećani, svi Pelećani, Itaj i svi Gićani koji bijahu  došli s njim iz Gata, šest stotina ljudi, prođoše pred kraljem. 
<br /><span class="verse" id="19">19 </span>Kralj upita Itaja Gićanina: "Zašto i ti ideš s nama?  Vrati se i ostani kod kralja! Ti si stranac, prognan iz svoje  zemlje. 
<br /><span class="verse" id="20">20 </span>Jučer si došao, a danas da te vodim da se potucaš  s nama kad ja idem kamo me sreća nanese. Vrati se i odvedi svoju  braću natrag sa sobom, a Jahve neka ti iskaže ljubav i vjernost!" 
<br /><span class="verse" id="21">21 </span>Ali Itaj odgovori kralju ovako: "Živoga mi Jahve i tako  mi živ bio moj gospodar kralj: gdje god bude moj gospodar kralj, bilo na smrt ili na život, ondje će biti i tvoj sluga!" 
<br /><span class="verse" id="22">22 </span>Tada David reče Itaju: "Hajde, prođi!" I Itaj iz Gata  prođe sa svim svojim ljudima i sa svom svojom pratnjom. 
<br /><span class="verse" id="23">23 </span>Svi plakahu iza glasa. Kralj je stajao na potoku Kidronu  i sav je narod prolazio pred njim prema pustinji. 
<br /><span class="verse" id="24">24 </span>Bijaše ondje i Sadok i s njim svi leviti koji su nosili  Kovčeg Božji. I oni spustiše Kovčeg Božji kraj Ebjatara dok sav  narod nije izišao iz grada. 
<br /><span class="verse" id="25">25 </span>Tada kralj reče Sadoku: "Odnesi  Kovčeg Božji natrag u grad. Ako nađem  milost u Jahve, on će  me dovesti natrag i dopustiti mi da opet vidim njega i njegovo  prebivalište. 
<br /><span class="verse" id="26">26 </span>A ako rekne ovako: 'Nisi mi po volji!' - onda  evo me, neka čini sa mnom što je dobro u njegovim očima!" 
<br /><span class="verse" id="27">27 </span>Još  kralj reče svećeniku Sadoku: "Hajde, ti i Ebjatar vratite se  u miru u grad, i vaša dva sina s vama, tvoj sin Ahimaas i Ebjatarov  sin Jonatan. 
<br /><span class="verse" id="28">28 </span>Evo, ja ću se zadržati na ravnicama pustinje  dok ne dođe od vas glas da me obavijesti." 
<br /><span class="verse" id="29">29 </span>Nato Sadok i Ebjatar odnesoše Kovčeg Božji natrag u Jeruzalem  i ostadoše ondje. 
<br /><span class="verse" id="30">30 </span>David se uspinjao na Maslinsku goru, sve plačući, pokrivene  glave i bos, i sav narod koji ga je pratio iđaše pokrivene glave  i plačući. 
<br /><span class="verse" id="31">31 </span>Tada javiše Davidu da je i Ahitofel među urotnicima  s Abšalomom. A David zavapi: "Obezumi Ahitofelove savjete, Jahve!" 
<br /><span class="verse" id="32">32 </span>Kad je David došao na vrh gore, ondje gdje se klanja  Bogu, dođe mu u susret Hušaj Arčanin, prijatelj Davidov, razdrte  haljine i glave posute prahom. 
<br /><span class="verse" id="33">33 </span>David mu reče: "Ako pođeš  sa mnom, bit ćeš mi na teret. 
<br /><span class="verse" id="34">34 </span>Ali ako se vratiš u grad i  kažeš Abšalomu: 'Bit ću tvoj sluga, gospodaru kralju; prije sam  služio tvome ocu, a sada ću služiti tebi', moći ćeš tada okretati  Ahitofelove savjete u moju korist. 
<br /><span class="verse" id="35">35 </span>S tobom će biti i svećenici  Sadok i Ebjatar. Sve što čuješ iz palače, javi svećenicima Sadoku  i Ebjataru. 
<br /><span class="verse" id="36">36 </span>S njima su ondje i dva njihova sina, Ahimaas  Sadokov i Jonatan Ebjatarov: po njima mi javljajte sve što čujete." 
<br /><span class="verse" id="37">37 </span>Tako se Hušaj, prijatelj Davidov, vrati u grad upravo  u času kad je Abšalom ulazio u Jeruzalem. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
