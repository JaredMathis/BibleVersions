<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Otkrivenje 3: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Otkrivenje</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 3 </h3>
<!--... the Word of God:--><span class="dimver">
 </span>
<p><span class="verse" id="1">1 </span>I anđelu Crkve u Sardu napiši: "Ovo govori Onaj koji ima sedam  duhova Božjih i sedam zvijezda: Znam tvoja djela: imaš ime da  živiš, a mrtav si. 
<br /><span class="verse" id="2">2 </span>Budan budi i utvrdi ostatak koji tek što  ne umre. Doista, ne nađoh da su ti djela pred Bogom mojim savršena. 
<br /><span class="verse" id="3">3 </span>Spomeni se dakle: kako si primio Riječ i poslušao, tako je  i čuvaj - i obrati se. Ne budeš li dakle budan, doći ću kao tat, a nećeš znati u koji ću čas doći na te. 
<br /><span class="verse" id="4">4 </span>Ali imaš u Sardu  nekolicinu imena što ne okaljaše svojih haljina; oni će hoditi  sa mnom u bjelini jer su dostojni." 
<br /><span class="verse" id="5">5 </span>"Tako će pobjednik biti odjeven u bijele haljine i neću  izbrisati imena njegova iz knjige života i priznat ću ime njegovo  pred Ocem svojim i anđelima njegovim." 
<br /><span class="verse" id="6">6 </span>"Tko ima uho, nek posluša što Duh govori crkvama!" 
<br /><span class="verse" id="7">7 </span>I anđelu Crkve u Filadelfiji napiši: "Ovo govori Sveti, Istiniti, Onaj koji ima ključ Davidov i kad otvori, nitko neće zatvoriti; kad zatvori, nitko neće otvoriti: 
<br /><span class="verse" id="8">8 </span>Znam tvoja djela. Evo, otvorio sam pred tobom vrata kojih  nitko zatvoriti ne može. Doista, malena je tvoja snaga, a očuvao  si moju riječ i nisi zatajio mog imena. 
<br /><span class="verse" id="9">9 </span>Evo, dovest ću neke  iz sinagoge Sotonine - koji sebe zovu Židovi, a nisu, nego lažu  - evo, prisilit ću ih da dođu da ti se do nogu poklone te upoznaju  da te ja ljubim. 
<br /><span class="verse" id="10">10 </span>Budući da si očuvao moju riječ o  postojanosti, i ja ću očuvati tebe od časa kušnje koji ima doći  na sav svijet da se iskušaju svi pozemljari. 
<br /><span class="verse" id="11">11 </span>Dolazim ubrzo.  Čvrsto drži što imaš da ti nitko ne ugrabi vijenca." 
<br /><span class="verse" id="12">12 </span>"Pobjednika ću postaviti stupom u hramu Boga moga i odande  on više neće izići i napisat ću na njemu ime Boga svoga i ime  grada Boga svoga, novog Jeruzalema koji siđe s neba od Boga mojega, i ime moje novo." 
<br /><span class="verse" id="13">13 </span>"Tko ima uho, nek posluša što Duh govori crkvama!" 
<br /><span class="verse" id="14">14 </span>I anđelu Crkve u Laodiceji napiši: "Ovo govori Amen, Svjedok vjerni i istiniti, Početak Božjeg stvorenja: 
<br /><span class="verse" id="15">15 </span>Znam  tvoja djela: nisi ni studen ni vruć. O da si studen ili vruć! 
<br /><span class="verse" id="16">16 </span>Ali jer si mlak, ni vruć ni studen, povratit ću te iz usta. 
<br /><span class="verse" id="17">17 </span>Govoriš: 'Bogat sam, obogatih se, ništa mi ne treba!' A ne  znaš da si nevolja i bijeda, i ubog, i slijep, i gol. 
<br /><span class="verse" id="18">18 </span>Savjetujem  ti: kupi od mene zlata u vatri žežena da se obogatiš i bijele  haljine da se odjeneš da se ne vidi tvoja sramotna golotinja;  i pomasti da oči pomažeš i vidiš. 
<br /><span class="verse" id="19">19 </span>Ja korim i odgajam one  koje ljubim. Revan budi i obrati se! 
<br /><span class="verse" id="20">20 </span>Evo, na vratima stojim  i kucam; posluša li tko glas moj i otvori mi vrata, unići ću  k njemu i večerati s njim i on sa mnom." 
<br /><span class="verse" id="21">21 </span>"Pobjednika ću posjesti sa sobom na prijestolje svoje, kao što i ja, pobijedivši, sjedoh s Ocem svojim na prijestolje  njegovo." 
<br /><span class="verse" id="22">22 </span>"Tko ima uho, nek posluša što Duh govori crkvama!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
