<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Estera 1 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Estera</h1>
<p class="ym-noprint"> 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Bilo je u vrijeme Ahasvera, onoga Ahasvera koji je vladao  nad sto dvadeset i sedam pokrajina od Indije do Etiopije. 
<br /><span class="verse" id="2">2 </span>U  to vrijeme, dok je kralj Ahasver sjedio na prijestolju svoga  kraljevstva u tvrđavi grada Suze, 
<br /><span class="verse" id="3">3 </span>treće godine svoga kraljevanja, priredi on gozbu za sve svoje knezove i službenike. Našli su  se tako pred njim zapovjednici perzijske i medijske vojske, odličnici  i pokrajinski upravitelji. 
<br /><span class="verse" id="4">4 </span>Punih sto i osamdeset dana pokazivaše  on bogatstvo i slavu kraljevstva svoga i veličanstveni sjaj veličine  svoje. 
<br /><span class="verse" id="5">5 </span>Kad je prošlo to vrijeme, priredi kralj u vrtnom trijemu  svoje palače sedmodnevnu gozbu za sav narod koji se nalazio u  tvrđavi grada Suze, od najvišega pa do najnižega. 
<br /><span class="verse" id="6">6 </span>Zavjese  od najfinijeg lana, vune, ljubičasta skrleta bile su pričvršćene  vrpcama od beza i crvena grimiza o srebrne prstenove na stupovima  od bijela mramora. Na podu od zelenog i bijelog mramora, sedefa  i skupocjenog kamenja, nalazile se postelje od srebra i zlata. 
<br /><span class="verse" id="7">7 </span>Za piće su služili zlatni pehari, sve jedan drugačiji od drugoga, a vina je bilo kraljevski obilno, kako i dolikuje kraljevskoj  moći. 
<br /><span class="verse" id="8">8 </span>Pilo se po nekom pravilu, ali ne prisilno, jer je kralj  bio naredio svim nadzirateljima svoga dvora da sa svakim postupaju  prema njegovoj želji. 
<br /><span class="verse" id="9">9 </span>I kraljica Vašti priredi gozbu za žene u kraljevskoj palači  kralja Ahasvera. 
<br /><span class="verse" id="10">10 </span>Sedmoga dana, kad srce kraljevo bijaše veselo  od vina, naredi Mehumanu, Bizeti, Harboni, Bigti, Abagti, Zetaru  i Karkasu, sedmorici eunuha koji su mu služili, 
<br /><span class="verse" id="11">11 </span>da dovedu  preda nj kraljicu Vašti s kraljevskom krunom, da bi pokazao narodu  i knezovima ljepotu njezinu. Ona je uistinu bila privlačna. 
<br /><span class="verse" id="12">12 </span>Ali  se kraljica Vašti ne htjede odazvati kraljevu pozivu što joj  ga prenesoše dvorani. Kralj se tada veoma razbjesni i njegova  se srdžba rasplamsa. 
<br /><span class="verse" id="13">13 </span>Onda zapita mudrace koji poznaju vremena.  Jer svaki se kraljev posao tako proučavao među onima koji su  poznavali zakone i pravo. 
<br /><span class="verse" id="14">14 </span>Najbliži su mu bili Karsena, Šetar, Admata, Taršiš, Mares, Marsena i Memukan, sedam knezova Perzije  i Medije. Oni su smjeli gledati kraljevo lice i zauzimali su  najistaknutija mjesta u kraljevstvu. 
<br /><span class="verse" id="15">15 </span>Upita ih: "Što treba  prema zakonu poduzeti protiv kraljice Vašti, koja se nije pokorila  zapovijedi kralja Ahasvera koju su joj saopćili dvorani?" 
<br /><span class="verse" id="16">16 </span>Memukan  tada odgovori pred kraljem i knezovima: "Kraljica je Vašti skrivila ne samo kralju nego i svim poglavarima  i svem narodu koji prebiva u svim pokrajinama kralja Ahasvera. 
<br /><span class="verse" id="17">17 </span>Jer će za držanje kraljičino doznati sve žene pa će prezirati  svoje muževe govoreći: 'Kralj je Ahasver naredio da dovedu preda  nj kraljicu Vašti, ali ona ne htjede doći.' 
<br /><span class="verse" id="18">18 </span>I žene će knezova  perzijskih i medijskih, pošto doznaju za kraljičino ponašanje, još danas pripovijedati svim poglavarima kraljevim, pa će biti  prkosa i prezira u izobilju. 
<br /><span class="verse" id="19">19 </span>Stoga, svidi li se kralju, neka  se objavi kraljevska naredba i umetne među zakone Perzije i Medije, tako da se više ne može opozvati, da se Vašti ne smije više  pojaviti pred kraljem Ahasverom, a kralj neka preda kraljevsku  čast drugoj ženi, boljoj od nje. 
<br /><span class="verse" id="20">20 </span>Kad se ta naredba koju će  kralj učiniti pročuje po svem kraljevstvu, koje je zaista veliko, sve će žene iskazivati poštovanje svojim muževima, od najvišega  pa do najnižega." 
<br /><span class="verse" id="21">21 </span>Riječ se svidje i kralju i njegovim knezovima. Stoga  on učini kako mu je savjetovao Memukan. 
<br /><span class="verse" id="22">22 </span>Uputi pisma u sve  kraljevske pokrajine, svakoj pokrajini pismom kojim se ona služila, a svakom narodu njegovim jezikom, da svaki muž bude gospodar  u svojoj kući. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
