<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Djela apostolska - Acts  -8: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Djela apostolska</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 8 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Savao je pristao da se Stjepan smakne. U onaj dan navali velik progon na Crkvu u Jeruzalemu. Svi  se osim apostola raspršiše po krajevima judejskim i samarijskim. 
<br /><span class="verse" id="2">2 </span>Bogobojazni su ljudi pokopali Stjepana i održali veliko žalovanje  za njim. 
<br /><span class="verse" id="3">3 </span>Savao je pak pustošio Crkvu: ulazio je u kuće, odvlačio  muževe i žene i predavao ih u tamnicu. 
<br /><span class="verse" id="4">4 </span>Oni dakle što su se raspršili obilazili su navješćujući  Riječ. 
<br /><span class="verse" id="5">5 </span>Filip tako siđe u grad samarijski i stade im propovijedati  Krista. 
<br /><span class="verse" id="6">6 </span>Mnoštvo je jednodušno prihvaćalo što je Filip govorio  slušajući ga i gledajući znamenja koja je činio. 
<br /><span class="verse" id="7">7 </span>Doista, iz  mnogih su opsjednutih izlazili nečisti duhovi vičući iza glasa, a ozdravljali su i mnogi uzeti i hromi. 
<br /><span class="verse" id="8">8 </span>Nasta tako velika  radost u onome gradu. 
<br /><span class="verse" id="9">9 </span>Čovjek se neki, imenom Šimun, u gradu već duže bavio čarobnjaštvom  i opčaravao narod tvrdeći da je neki veliki. 
<br /><span class="verse" id="10">10 </span>Priklanjalo  mu se sve, malo i veliko, te govorilo: "Ovaj je Snaga Božja,  zvana Velika." 
<br /><span class="verse" id="11">11 </span>A priklanjahu mu se jer ih je duže vremena  opčaravao svojim vradžbinama. 
<br /><span class="verse" id="12">12 </span>Ali kad povjerovaše Filipu  koji navješćivaše evanđelje o kraljevstvu Božjemu i o imenu Isusa  Krista, krštavahu se - muževi i žene. 
<br /><span class="verse" id="13">13 </span>Povjerova i Šimun te  se krsti i osta uz Filipa: bio je zanesen promatrajući znamenja  i čudesa koja su se događala. 
<br /><span class="verse" id="14">14 </span>Kad su apostoli u Jeruzalemu čuli da je Samarija prigrlila  riječ Božju, poslaše k njima Petra i Ivana. 
<br /><span class="verse" id="15">15 </span>Oni siđoše i  pomoliše se za njih da bi primili Duha Svetoga. 
<br /><span class="verse" id="16">16 </span>Jer još ni  na koga od njih ne bijaše sišao; bijahu samo kršteni u ime Gospodina  Isusa. 
<br /><span class="verse" id="17">17 </span>Tada polagahu ruke na njih i oni primahu Duha Svetoga. 
<br /><span class="verse" id="18">18 </span>Kad Šimun vidje da se polaganjem ruku apostolskih daje  Duh, ponudi apostolima novaca 
<br /><span class="verse" id="19">19 </span>govoreći: "Dajte i meni tu  moć da svatko na koga položim ruke primi Duha Svetoga." 
<br /><span class="verse" id="20">20 </span>Petar mu odvrati: "Novac tvoj zajedno s tobom propao  kad si mislio dar Božji novcima steći! 
<br /><span class="verse" id="21">21 </span>Nema tebi ovdje dijela  ni udjela jer tvoje srce nije pravo pred Bogom! 
<br /><span class="verse" id="22">22 </span>Obrati se  od te opakosti svoje i moli Gospodina ne bi li ti se kako oprostila  namisao srca tvoga. 
<br /><span class="verse" id="23">23 </span>Ta gledam te: žučju si gorak i nepravdom  okovan." 
<br /><span class="verse" id="24">24 </span>Šimun odgovori: "Molite i vi za me Gospodina da me ne snađe  ništa od toga što rekoste!" 
<br /><span class="verse" id="25">25 </span>Oni pak pošto posvjedočiše i dorekoše riječ Gospodnju, vratiše se u Jeruzalem navješćujući evanđelje mnogim selima  samarijskim. 
<br /><span class="verse" id="26">26 </span>Anđeo se Gospodnji obrati Filipu: "Ustani i pođi na jug  putom što iz Jeruzalema silazi u Gazu; on je pust." 
<br /><span class="verse" id="27">27 </span>On usta  i pođe. Odjednom eto nekog Etiopljanina, dvoranina, visokog dostojanstvenika  kandake, kraljice etiopske koji bijaše nad svom njezinom riznicom. 
<br /><span class="verse" id="28">28 </span>Vraćao se iz Jeruzalema, kamo je bio pošao pokloniti se;  sjeđaše na svojim kolima i čitaše proroka Izaiju. 
<br /><span class="verse" id="29">29 </span>Duh reče  Filipu: "Pođi i pridruži se tim kolima!" 
<br /><span class="verse" id="30">30 </span>Filip pritrča i  ču gdje onaj čita Izaiju proroka pa će mu: "Razumiješ li što  čitaš?" 
<br /><span class="verse" id="31">31 </span>On odvrati: "Kako bih mogao ako me tko ne uputi?"  Onda zamoli Filipa da se uspne i sjedne uza nj. 
<br /><span class="verse" id="32">32 </span>A čitao je  ovaj odlomak Pisma: Ko ovcu na klanje odvedoše ga, ko janje nijemo pred onim što ga striže on ne otvara svojih usta. 
<br /><span class="verse" id="33">33 </span>U poniženju sud mu je uskraćen. Naraštaj njegov tko da opiše? Da, uklonjen je sa zemlje život njegov. 
<br /><span class="verse" id="34">34 </span>Dvoranin se obrati Filipu pa će mu: "Molim te, o kome  to prorok govori? O sebi ili o kome drugom? 
<br /><span class="verse" id="35">35 </span>Filip prozbori  te mu, pošavši od toga Pisma, navijesti evanđelje: Isusa. 
<br /><span class="verse" id="36">36 </span>Putujući tako, stigoše do neke vode pa će dvoranin: "Evo  vode! Što priječi da se krstim?" 
<br /><span class="verse" id="37">37 </span># 
<br /><span class="verse" id="38">38 </span>Zapovjedi da kola  stanu pa obojica, Filip i dvoranin, siđoše u vodu te ga Filip  krsti. 
<br /><span class="verse" id="39">39 </span>A kad iziđoše iz vode, Duh Gospodnji ugrabi Filipa  te ga dvoranin više ne vidje. On radosno nastavi svojim putom, 
<br /><span class="verse" id="40">40 </span>a Filip se nađe u Azotu. I kako je prolazio, navješćivaše  evanđelje svim gradovima dok ne stiže u Cezareju. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
