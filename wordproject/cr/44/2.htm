<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Duhovi: vjernici ispunjene Duhom Svetim, govorenje jezicima. Djela apostolska 2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Djela apostolska</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad je napokon došao dan Pedesetnice, svi su bili zajedno na  istome mjestu. 
<br /><span class="verse" id="2">2 </span>I eto iznenada šuma s neba, kao kad se digne  silan vjetar. Ispuni svu kuću u kojoj su bili. 
<br /><span class="verse" id="3">3 </span>I pokažu im  se kao neki ognjeni razdijeljeni jezici te siđe po jedan na svakoga  od njih. 
<br /><span class="verse" id="4">4 </span>Svi se napuniše Duha Svetoga i počeše govoriti drugim  jezicima, kako im već Duh davaše zboriti. 
<br /><span class="verse" id="5">5 </span>A u Jeruzalemu su boravili Židovi, ljudi pobožni iz svakog  naroda pod nebom. 
<br /><span class="verse" id="6">6 </span>Pa kad nasta ona huka, strča se mnoštvo  i smetÄe jer ih je svatko čuo govoriti svojim jezikom. 
<br /><span class="verse" id="7">7 </span>Svi  su bili izvan sebe i divili se govoreći: "Gle! Nisu li svi ovi  što govore Galilejci? 
<br /><span class="verse" id="8">8 </span>Pa kako to da ih svatko od nas čuje  na svojem materinskom jeziku? 
<br /><span class="verse" id="9">9 </span>Parti, Međani, Elamljani, žitelji  Mezopotamije, Judeje i Kapadocije, Ponta i Azije, 
<br /><span class="verse" id="10">10 </span>Frigije  i Pamfilije, Egipta i krajeva libijskih oko Cirene, pridošlice  Rimljani, 
<br /><span class="verse" id="11">11 </span>Židovi i sljedbenici, Krećani i Arapi - svi ih  mi čujemo gdje našim jezicima razglašuju veličanstvena djela  Božja." 
<br /><span class="verse" id="12">12 </span>Svi su izvan sebe zbunjeno jedan drugog pitali: "Što  bi to moglo biti?" 
<br /><span class="verse" id="13">13 </span>Drugi su pak, podrugujući se, govorili:  "Slatkog su se vina ponapili!" 
<br /><span class="verse" id="14">14 </span>A Petar zajedno s jedanaestoricom ustade, podiže glas  i prozbori: "Židovi i svi što boravite u Jeruzalemu, ovo znajte  i riječi mi poslušajte: 
<br /><span class="verse" id="15">15 </span>Nisu ovi pijani, kako vi mislite  - ta istom je treća ura dana - 
<br /><span class="verse" id="16">16 </span>nego to je ono što je rečeno  po proroku Joelu: 
<br /><span class="verse" id="17">17 </span>"U posljednje dane, govori Bog: Izlit ću Duha svoga na svako tijelo i proricat će vaši sinovi i kćeri, vaši će mladići gledati viđenja, a starci vaši sne sanjati. 
<br /><span class="verse" id="18">18 </span>Čak ću i na sluge i sluškinje svoje izliti Duha svojeg u dane one i proricat će. 
<br /><span class="verse" id="19">19 </span>Pokazat ću čudesa na nebu gore  i znamenja na zemlji dolje, krv i oganj i stupove dima. 
<br /><span class="verse" id="20">20 </span>Sunce će se prometnut u tminu, a mjesec u krv prije nego svane Dan Gospodnji velik i slavan. 
<br /><span class="verse" id="21">21 </span>I tko god prizove ime Gospodnje bit će spašen." 
<br /><span class="verse" id="22">22 </span>"Izraelci, čujte ove riječi: Isusa Nazarećanina, čovjeka  kojega Bog pred vama potvrdi silnim djelima, čudesima i znamenjima  koja, kao što znate, po njemu učini među vama - 
<br /><span class="verse" id="23">23 </span>njega, predana  po odlučenu naumu i promislu Božjem, po rukama bezakonika razapeste  i pogubiste. 
<br /><span class="verse" id="24">24 </span>Ali Bog ga uskrisi oslobodivši ga grozote smrti  jer ne bijaše moguće da ona njime ovlada. 
<br /><span class="verse" id="25">25 </span>David doista za  nj kaže: Gospodin mi je svagda pred očima jer mi je zdesna da ne posrnem. 
<br /><span class="verse" id="26">26 </span>Stog mi se raduje srce i kliče jezik, pa i tijelo mi spokojno počiva. 
<br /><span class="verse" id="27">27 </span>Jer mi nećeš ostaviti dušu u Podzemlju ni dati da pravednik tvoj truleži ugleda. 
<br /><span class="verse" id="28">28 </span>Pokazat ćeš mi stazu života, ispuniti me radošću lica svoga. 
<br /><span class="verse" id="29">29 </span>Braćo, dopustite da vam otvoreno kažem: praotac je David  umro, pokopan je i eno mu među nama groba sve do današnjeg dana. 
<br /><span class="verse" id="30">30 </span>Ali kako je bio prorok i znao da mu se zakletvom zakle  Bog plod utrobe njegove posaditi na prijestolje njegovo, 
<br /><span class="verse" id="31">31 </span>unaprijed je vidio i navijestio uskrsnuće Kristovo: Nije ostavljen u Podzemlju niti mu tijelo truleži ugleda. 
<br /><span class="verse" id="32">32 </span>Toga Isusa uskrisi Bog! Svi smo mi tomu svjedoci. 
<br /><span class="verse" id="33">33 </span>Desnicom  dakle Božjom uzvišen, primio je od Oca Obećanje, Duha Svetoga, i izlio ga kako i sami gledate i slušate. 
<br /><span class="verse" id="34">34 </span>Ta David nije  bio uznesen na nebesa, a veli: Reče Gospodin Gospodinu mojemu: 'Sjedi mi zdesna' 
<br /><span class="verse" id="35">35 </span>dok ne položim neprijatelje tvoje za podnožje nogama tvojim! 
<br /><span class="verse" id="36">36 </span>Pouzdano dakle neka znade sav dom Izraelov da je toga  Isusa kojega vi razapeste Bog učinio i Gospodinom i Kristom." 
<br /><span class="verse" id="37">37 </span>Kad su to čuli, duboko potreseni rekoše Petru i drugim  apostolima: "Što nam je činiti, braćo?" 
<br /><span class="verse" id="38">38 </span>Petar će im: "Obratite  se i svatko od vas neka se krsti u ime Isusa Krista da vam se  oproste grijesi i primit ćete dar, Duha Svetoga. 
<br /><span class="verse" id="39">39 </span>Ta za vas  je ovo obećanje i za djecu vašu i za sve one izdaleka, koje  pozove Gospodin Bog naš." 
<br /><span class="verse" id="40">40 </span>I mnogim je drugim riječima još svjedočio i hrabrio ih:  "Spasite se od naraštaja ovog opakog!" 
<br /><span class="verse" id="41">41 </span>I oni prigrliše riječ  njegovu i krstiše se te im se u onaj dan pridruži oko tri tisuće  duša. 
<br /><span class="verse" id="42">42 </span>Bijahu postojani u nauku apostolskom, u zajedništvu,  lomljenju kruha i molitvama. 
<br /><span class="verse" id="43">43 </span>Strahopoštovanje obuzimaše svaku  dušu: apostoli su činili mnoga čudesa i znamenja. 
<br /><span class="verse" id="44">44 </span>Svi koji  prigrliše vjeru bijahu združeni i sve im bijaše zajedničko. 
<br /><span class="verse" id="45">45 </span>Sva  bi imanja i dobra prodali porazdijelili svima kako bi tko trebao. 
<br /><span class="verse" id="46">46 </span>Svaki bi dan jednodušno i postojano hrlili u Hram, u kućama  bi lomili kruh te u radosti i prostodušnosti srca zajednički  uzimali hranu 
<br /><span class="verse" id="47">47 </span>hvaleći Boga i uživajući naklonost svega naroda.  Gospodin je pak danomice zajednici pridruživao spasenike. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
