<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Djela apostolska - Acts  -10: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Djela apostolska</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U Cezareji bijaše neki čovjek imenom Kornelije, satnik takozvane  italske čete, 
<br /><span class="verse" id="2">2 </span>pobožan i bogobojazan sa svim svojim domom.  Dijelio je mnoge milostinje narodu i bez prestanka se molio Bogu. 
<br /><span class="verse" id="3">3 </span>U viđenju negdje oko devete ure dana ugleda on jasno anđela  Božjega gdje dolazi k njemu i veli mu: "Kornelije!" 
<br /><span class="verse" id="4">4 </span>Zagleda  se u nj pa mu prestrašen reče: "Što je, Gospodine?" A on njemu:  "Molitve su tvoje i milostinje uzišle kao žrtva podsjetnica pred  Boga. 
<br /><span class="verse" id="5">5 </span>Zato sada pošalji ljude u Jopu i dozovi Šimuna koji  se zove Petar. 
<br /><span class="verse" id="6">6 </span>On je gost u nekog Šimuna kožara čija je kuća  uz more." 
<br /><span class="verse" id="7">7 </span>Čim ode anđeo koji mu je govorio, pozove on dvojicu  slugu i jednoga pobožna, privržena vojnika, 
<br /><span class="verse" id="8">8 </span>sve im ispripovjedi  i posla ih u Jopu. 
<br /><span class="verse" id="9">9 </span>Sutradan, dok su oni putovali i približavali se gradu, oko šeste ure uziđe Petar na krov moliti. 
<br /><span class="verse" id="10">10 </span>Ogladnje i zaželje  se jela. Dok mu pripremahu, pade on u zanos. 
<br /><span class="verse" id="11">11 </span>Gleda on nebo  rastvoreno i posudu neku poput velika platna: uleknuta s četiri  okrajka, silazi na zemlju. 
<br /><span class="verse" id="12">12 </span>U njoj bijahu svakovrsni četveronošci, gmazovi zemaljski i ptice nebeske. 
<br /><span class="verse" id="13">13 </span>I glas će mu neki: "Ustaj, Petre! Kolji i jedi!" 
<br /><span class="verse" id="14">14 </span>Petar odvrati: "Nipošto, Gospodine!  Ta nikad još ne okusih ništa okaljano i nečisto". 
<br /><span class="verse" id="15">15 </span>A glas  će mu opet, po drugi put: "Što Bog očisti, ti ne zovi okaljanim!" 
<br /><span class="verse" id="16">16 </span>To se ponovi do triput, a onda je posuda ponesena na nebo. 
<br /><span class="verse" id="17">17 </span>Dok se Petar dvoumio što bi imalo značiti viđenje koje  vidje, eto ljudi koje je poslao Kornelije: pošto se raspitaše  za Šimunovu kuću, pojave se na vratima, 
<br /><span class="verse" id="18">18 </span>zovnu te upitaju  je li ondje ugošćen neki Šimun, nazvan Petar. 
<br /><span class="verse" id="19">19 </span>Dok je Petar sveudilj razmišljao o viđenju, reče mu Duh:  "Evo, neka te trojica traže. 
<br /><span class="verse" id="20">20 </span>De ustani, siđi i pođi s njima  ne skanjujući se jer ja sam ih poslao." 
<br /><span class="verse" id="21">21 </span>Petar siđe k ljudima  i reče: "Evo me! Ja sam onaj kojega tražite! Zbog čega ste došli?" 
<br /><span class="verse" id="22">22 </span>Oni odgovore: "Satnik Kornelije, muž pravedan i bogobojazan, za kojega svjedoči sav narod židovski, primi od svetog anđela  naputak da te dozove u dom svoj i čuje od tebe riječi." 
<br /><span class="verse" id="23">23 </span>Tada  ih Petar pozva unutra i ugosti. Sutradan usta i krenu s njima; pratila ga neka braća iz Jope. 
<br /><span class="verse" id="24">24 </span>Drugi dan stiže u Cezareju. Kornelije ih je čekao sazvavši  rodbinu i prisne prijatelje. 
<br /><span class="verse" id="25">25 </span>Kad je Petar ulazio, pohrli  mu Kornelije u susret, padne mu k nogama i pokloni se. 
<br /><span class="verse" id="26">26 </span>Petar  ga pridigne govoreći: "Ustani! I ja sam čovjek." 
<br /><span class="verse" id="27">27 </span>I razgovarajući  s njime, uđe i nađe sabrane mnoge 
<br /><span class="verse" id="28">28 </span>te im reče: "Vi znate kako  je Židovu zabranjeno družiti se sa strancem ili k njemu ulaziti, ali meni Bog pokaza da nikoga ne zovem okaljanim ili nečistim. 
<br /><span class="verse" id="29">29 </span>Stoga, pozvan, i dođoh bez pogovora. Da čujemo dakle zbog  čega me pozvaste!" 
<br /><span class="verse" id="30">30 </span>Kornelije reče: "Prije četiri dana baš u ovo doba, o  devetoj uri, molio sam se u kući kad gle: čovjek neki u sjajnoj  odjeći stane preda me 
<br /><span class="verse" id="31">31 </span>i reče: 'Kornelije, uslišana ti je  molitva i milostinje su tvoje spomenute pred Bogom! 
<br /><span class="verse" id="32">32 </span>Pošalji  dakle u Jopu i dozovi Šimuna koji se zove Petar. On je gost u  kući Šimuna kožara uz more.' 
<br /><span class="verse" id="33">33 </span>Odmah sam dakle poslao k tebi, a ti si dobro učinio što si došao. Evo nas dakle sviju pred  Bogom da čujemo sve što ti zapovjedi Gospodin!" 
<br /><span class="verse" id="34">34 </span>Petar tada prozbori i reče: "Sad uistinu shvaćam da Bog  nije pristran, 
<br /><span class="verse" id="35">35 </span>nego - u svakom je narodu njemu mio onaj koji  ga se boji i čini pravdu. 
<br /><span class="verse" id="36">36 </span>Riječ posla sinovima Izraelovim  navješćujući im evanđelje: mir po Isusu Kristu; on je  Gospodar sviju. 
<br /><span class="verse" id="37">37 </span>Vi znate što se događalo po svoj Judeji,  počevši od Galileje, nakon krštenja koje je propovijedao Ivan: 
<br /><span class="verse" id="38">38 </span>kako Isusa iz Nazareta Bog pomaza Duhom Svetim i snagom, njega koji je, jer Bog bijaše s njime, prošao zemljom čineći  dobro i ozdravljajući sve kojima bijaše ovladao đavao." 
<br /><span class="verse" id="39">39 </span>"Mi smo svjedoci svega što on učini u zemlji judejskoj  i Jeruzalemu. I njega smakoše, objesivši ga na drvo! 
<br /><span class="verse" id="40">40 </span>Bog  ga uskrisi treći dan i dade mu da se očituje - 
<br /><span class="verse" id="41">41 </span>ne svemu narodu, nego svjedocima od Boga predodređenima - nama koji smo s njime  zajedno jeli i pili pošto uskrsnu od mrtvih." 
<br /><span class="verse" id="42">42 </span>"On nam i naloži propovijedati narodu i svjedočiti: Ovo  je onaj kojega Bog postavi sucem živih i mrtvih!" 
<br /><span class="verse" id="43">43 </span>"Za nj svjedoče svi proroci: da tko god u nj vjeruje, po imenu njegovu prima oproštenje grijeha." 
<br /><span class="verse" id="44">44 </span>Dok je Petar još govorio te riječi, siđe Duh Sveti na  sve koji su slušali tu besjedu. 
<br /><span class="verse" id="45">45 </span>A vjernici iz obrezanja,  koji dođoše zajedno s Petrom, začudiše se što se i na pogane  izlio dar Duha Svetoga. 
<br /><span class="verse" id="46">46 </span>Jer čuli su ih govoriti drugim jezicima  i veličati Boga. Tada Petar reče: 
<br /><span class="verse" id="47">47 </span>"Može li tko uskratiti vodu da se ne  krste ovi koji su primili Duha Svetoga kao i mi?" 
<br /><span class="verse" id="48">48 </span>I zapovjedi  da se krste u ime Isusa Krista. Tada ga zamole da ostane ondje  nekoliko dana. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
