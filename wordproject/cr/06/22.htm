<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 22 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada sazove Jošua sinove Rubenove i Gadove i polovinu plemena  Manašeova 
<br /><span class="verse" id="2">2 </span>i reče im: "Izvršili ste sve što vam je Mojsije, sluga Jahvin, zapovjedio i poslušali ste me u svemu što sam  vam zapovjedio. 
<br /><span class="verse" id="3">3 </span>Niste ostavili svoje braće unatoč dugom vojevanju  do današnjega dana i vršili ste vjerno zapovijedi Jahve, Boga  svojega. 
<br /><span class="verse" id="4">4 </span>Sada je Jahve, Bog vaš, dao mir braći vašoj, kako  im bijaše obećao. Vratite se sada u svoje šatore, u zemlju koju  vam je dao Mojsije, sluga Jahvin, u baštinu s onu stranu Jordana. 
<br /><span class="verse" id="5">5 </span>Samo pazite da vršite zapovijedi i Zakon što vam ga dade Mojsije, sluga Jahvin: da ljubite Jahvu, Boga svojega, da uvijek idete  putovima njegovim, da čuvate zapovijedi njegove, da se držite  uz njega i da mu služite svim srcem i svom dušom." 
<br /><span class="verse" id="6">6 </span>I blagoslovi  ih Jošua i otpusti, a oni se zatim vrate u svoje šatore. 
<br /><span class="verse" id="7">7 </span>Mojsije bijaše jednoj polovini plemena Manašeova dao baštinu  u Bašanu; a drugoj polovini dade je Jošua usred njihove braće  zapadno od Jordana. Otpuštajući ih u njihove šatore, Jošua ih  blagoslovi. 
<br /><span class="verse" id="8">8 </span>I reče im: "Vratite se u svoje šatore s velikim  blagom i s mnogom stokom, sa srebrom, zlatom, tučem, željezom  i haljinama u izobilju i podijelite plijen od neprijatelja svojih  s braćom svojom." 
<br /><span class="verse" id="9">9 </span>Vratiše se sinovi Rubenovi i sinovi Gadovi i polovina  plemena Manašeova; odoše od sinova Izraelovih iz Šila u zemlji  kanaanskoj da krenu u zemlju gileadsku, na svoju baštinu koju  su zaposjeli, kako im je zapovjedio Jahve preko Mojsija. 
<br /><span class="verse" id="10">10 </span>Kad  su stigli do jordanskog područja u zemlji kanaanskoj, podigoše  sinovi Rubenovi, sinovi Gadovi i polovina plemena Manašeova žrtvenik  na Jordanu, žrtvenik velik, izdaleka se vidio. 
<br /><span class="verse" id="11">11 </span>Čuli Izraelci  gdje se govori: "Evo, sinovi Rubenovi, sinovi Gadovi i polovina  plemena Manašeova podigoše žrtvenik prema zemlji kanaanskoj,  kod Jordana, na izraelskoj strani." 
<br /><span class="verse" id="12">12 </span>Na to se skupi sva zajednica sinova Izraelovih u Šilu  da pođu u boj na njih. 
<br /><span class="verse" id="13">13 </span>Izraelci sinovima Rubenovim, sinovima Gadovim i polovini  plemena Manašeova u gileadsku zemlju poslaše Pinhasa, sina svećenika  Eleazara, 
<br /><span class="verse" id="14">14 </span>i s njime deset knezova, po jednoga rodovskog glavara  od svakoga plemena Izraelova, a svaki je od njih bio glavar obitelji  među tisućama porodica Izraelovih. 
<br /><span class="verse" id="15">15 </span>I kad oni dođoše k sinovima  Rubenovim, sinovima Gadovim i polovini plemena Manašeova u zemlju  gileadsku, rekoše im: 
<br /><span class="verse" id="16">16 </span>"Evo što veli sva zajednica Jahvina:  'Što znači nevjera koju činite protiv Jahve, Boga Izraelova?  Zašto se odvrgoste danas od Jahve i, podigavši žrtvenik, zašto  se bunite protiv Jahve? 
<br /><span class="verse" id="17">17 </span>Zar vam nije dosta zločina iz Peora, od kojega se nismo očistili do dana današnjega i zbog kojega  je došao pomor na zajednicu Jahvinu? 
<br /><span class="verse" id="18">18 </span>Ako se danas odvraćate  od Jahve i bunite se danas protiv njega, neće li se sutra izliti  njegov gnjev na svu zajednicu Izraelovu? 
<br /><span class="verse" id="19">19 </span>Ili vam je možda  zemlja vaše baštine nečista? Onda prijeđite u zemlju baštine  Jahvine, u kojoj je Jahvino Prebivalište, i prebivajte među nama.  Ali se ne bunite protiv Jahve i ne bunite se protiv nas dižući  sebi žrtvenik mimo žrtvenik Jahve, Boga našega. 
<br /><span class="verse" id="20">20 </span>Nije li se  Akan, Zerahov sin, sam ogriješio o 'herem' te se oborila srdžba  na svu zajednicu Izraelovu? Zar nije umro zbog krivice svoje?'" 
<br /><span class="verse" id="21">21 </span>Tada odgovoriše sinovi Rubenovi, sinovi Gadovi i polovina  plemena Manašeova govoreći plemenskim glavarima Izraelovim: 
<br /><span class="verse" id="22">22 </span>"Bog, Bog Jahve, Bog nad bogovima, Jahve zna i neka zna Izrael: ako  je to bila pobuna ili nevjernost prema Jahvi, neka nam uskrati  svoju pomoć danas; 
<br /><span class="verse" id="23">23 </span>ako smo podigli žrtvenik da se odvrgnemo  od Jahve i da prinosimo žrtve paljenice, prinosnice i žrtve pričesnice, neka nam onda sudi Jahve! 
<br /><span class="verse" id="24">24 </span>Učinismo to od brige i skrbi i  rekosmo: 'Jednoga će dana sinovi vaši reći našima: Što vam je  zajedničko s Jahvom, Bogom Izraelovim? 
<br /><span class="verse" id="25">25 </span>Zar nije, sinovi Rubenovi  i sinovi Gadovi, postavio Jahve između vas i nas među našu -  Jordan? Vi nemate dijela s Jahvom.' I tako bi sinovi vaši mogli  učiniti da se sinovi naši odvrate te ne štuju Jahvu. 
<br /><span class="verse" id="26">26 </span>Zato  smo rekli: 'Podignimo žrtvenik, ali ne za žrtve paljenice niti  za klanice, 
<br /><span class="verse" id="27">27 </span>nego da bude svjedočanstvo između nas i vas,  među potomcima našim, da želimo služiti Jahvi paljenicama, klanicama  i pričesnicama. Tako da ne mognu jednom vaši sinovi reći našima:  Nemate dijela s Jahvom.' 
<br /><span class="verse" id="28">28 </span>Ako bi kada tako rekli nama i potomcima  našim, mogli bismo odgovoriti: 'Pogledajte slog žrtvenika Jahvina  što su ga podigli oci naši ne za žrtve paljenice ni klanice,  nego za svjedočanstvo između nas i vas.' 
<br /><span class="verse" id="29">29 </span>Nije nam ni na kraj  pameti pomisao da se bunimo protiv Jahve i da se odvraćamo od  njega dižući žrtvenik za žrtve paljenice, prinosnice i klanice, mimo žrtvenik Jahve, Boga našega, koji je pred njegovim Prebivalištem!" 
<br /><span class="verse" id="30">30 </span>Kad svećenik Pinhas, knezovi zbora i glavari izraelskih  plemena koji su bili s njim čuše riječi koje im rekoše sinovi  Gadovi, sinovi Rubenovi i sinovi Manašeovi, umiriše se. 
<br /><span class="verse" id="31">31 </span>Tada  svećenik Pinhas, sin Eleazarov, odgovori sinovima Rubenovim,  sinovima Gadovim i sinovima Manašeovim: "Spoznali smo sada da  je Jahve među nama, jer mu se niste iznevjerili: tako ste sačuvali  sinove Izraelove od kazne Jahvine." 
<br /><span class="verse" id="32">32 </span>Svećenik Pinhas, sin Eleazarov, i knezovi odoše od sinova  Rubenovih i sinova Gadovih i vratiše se iz zemlje gileadske u  kanaansku k sinovima Izraelovim i kazaše im odgovor. 
<br /><span class="verse" id="33">33 </span>Izraelovim  sinovima bijaše drag taj odgovor: hvalili su Boga i odustali  su od nauma da udare na njih i da opustoše zemlju u kojoj su  živjeli sinovi Rubenovi i sinovi Gadovi. 
<br /><span class="verse" id="34">34 </span>Sinovi Rubenovi  i sinovi Gadovi nazvali su žrtvenik "Ed" - "Svjedočanstvo", jer  rekoše: "To je svjedočanstvo među nama: Jahve je Bog." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
