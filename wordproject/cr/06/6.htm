<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 6 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 6 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A Jerihon stajaše silno utvrđen i zatvoren pred sinovima Izraelovim.  Nitko nije izlazio niti je tko ulazio. 
<br /><span class="verse" id="2">2 </span>Tada Jahve reče Jošui:  "Evo, predajem ti u ruke Jerihon i kralja njegova s ratnicima. 
<br /><span class="verse" id="3">3 </span>Svi vi ratnici obiđite oko grada jedanput na dan. Tako činite  šest dana. 
<br /><span class="verse" id="4">4 </span>A sedam svećenika neka nose pred Kovčegom sedam  truba od ovnujskih rogova. Sedmoga dana obiđite sedam puta oko  grada, a svećenici neka trube u trublje. 
<br /><span class="verse" id="5">5 </span>Pa kad otežući zatrube  u rog ovnujski, neka sav narod, čim čuje glas trube, podigne  silnu bojnu viku. I srušit će se gradski bedemi, a narod neka  tada ulazi svaki odande gdje se nađe." 
<br /><span class="verse" id="6">6 </span>Jošua, sin Nunov, pozva k sebi svećenike i reče im: "Uzmite  Kovčeg saveza, a sedam svećenika neka ponese sedam truba od rogova  ovnujskih pred Kovčegom Jahvinim." 
<br /><span class="verse" id="7">7 </span>A narodu reče: "Pođite  i obiđite oko grada, a ratnici neka idu pred Kovčegom Jahvinim." 
<br /><span class="verse" id="8">8 </span>I bi kako je Jošua zapovjedio narodu. Pođe sedam svećenika  noseći trube od rogova ovnujskih: trubili su u rogove, a Kovčeg  Jahvin iđaše za njima. 
<br /><span class="verse" id="9">9 </span>Ratnici pođoše pred svećenicima koji  su trubili u trube, a zalaznica krenu za Kovčegom. Stupali su  tako dok se glas truba razlijegao. 
<br /><span class="verse" id="10">10 </span>A narodu bijaše zapovjedio Jošua govoreći: "Ne vičite  i ne dajte glasa od sebe i nijedna riječ neka se ne čuje iz vaših  usta dok vam ne kažem: 'Vičite!' Tada neka odjekne bojna vika." 
<br /><span class="verse" id="11">11 </span>I naredi da Kovčeg Jahvin obiđe jednom oko grada pa da  se vrate u tabor i ondje prenoće. 
<br /><span class="verse" id="12">12 </span>Sutradan urani Jošua, a  svećenici ponesu Kovčeg saveza. 
<br /><span class="verse" id="13">13 </span>A sedam svećenika koji su  nosili sedam truba od rogova ovnujskih pođu pred Kovčegom Jahvinim.  Idući trubili su u trube, ratnici iđahu pred njima, a zalaznica  pak za Kovčegom Jahvinim dok su trube odjekivale. 
<br /><span class="verse" id="14">14 </span>Tako i drugog dana obiđu jednom oko grada pa se vrate  natrag u tabor. Tako su činili šest dana. 
<br /><span class="verse" id="15">15 </span>A sedmoga dana  zorom ustanu i obiđu oko grada istim onakvim redom sedam puta.  Samo su toga dana obišli oko grada sedam puta. 
<br /><span class="verse" id="16">16 </span>Za sedmog obilaska snažno zatrube svećenici u rogove, a Jošua reče narodu: "Kličite bojne poklike jer vam je Jahve  predao grad! 
<br /><span class="verse" id="17">17 </span>Grad neka bude 'herem' Jahvi - uklet i predan  uništenju sa svime što je u njemu. Samo bludnica Rahaba da ostane  živa i svi koji budu s njom u kući, jer je ona sakrila uhode  koje smo poslali. 
<br /><span class="verse" id="18">18 </span>A čuvajte se svega ukletog u gradu da i  sami ne budete prokleti što ste uzeli ukleto, jer biste time  navukli prokletstvo na tabor i unesrećili ga. 
<br /><span class="verse" id="19">19 </span>Zato sve srebro  i zlato, sve bakreno i željezno posuđe neka bude posvećeno Jahvi  i pohranjeno u riznicu." 
<br /><span class="verse" id="20">20 </span>Tada povika narod i odjeknuše trube. Kada se zaori glas  truba i bojni povici naroda, padoše bedemi i narod prodrije u  grad, svatko odande gdje se našao, i osvojiše ga. 
<br /><span class="verse" id="21">21 </span>I tada  izvršiše kletvu ništeći oštricom mača sve što bijaše u gradu:  muško i žensko, staro i mlado, volove, ovce i magarad. 
<br /><span class="verse" id="22">22 </span>A onoj dvojici što su uhodili zemlju reče Jošua: "Idite  u kuću one bludnice pa izvedite ženu sa svima njezinima, kako  joj se zakleste." 
<br /><span class="verse" id="23">23 </span>I mladi ljudi, uhode, odoše te izvedoše  Rahabu, njezina oca i njezinu majku, braću i svu rodbinu. Izvedoše  sve njezine i smjestiše ih izvan izraelskog tabora. 
<br /><span class="verse" id="24">24 </span>Spališe grad i sve što bijaše u njemu: uzeše samo srebro, zlato, tučano i željezno posuđe i staviše u riznicu Doma Jahvina. 
<br /><span class="verse" id="25">25 </span>Ali bludnicu Rahabu, svu njenu obitelj i sve njihovo poštedi  Jošua. Ona ostade među Izraelcima sve do danas, jer je sakrila  glasnike koje je poslao Jošua da uhode Jerihon. 
<br /><span class="verse" id="26">26 </span>Tada izreče Jošua ovu kletvu: "Proklet bio pred licem Jahve čovjek koji pokuša da ponovo gradi  Jerihon: gradio mu temelje na svom prvencu, podizao mu vrata  na svome mezimcu!" 
<br /><span class="verse" id="27">27 </span>Jahve je bio s Jošuom te se pronio glas o njemu po svoj  zemlji. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
