<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 13 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 13 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad je Jošua ostario i odmakao u svojim godinama, reče mu  Jahve: "Već si star i vremešan, a ostalo je mnogo zemlje da se  osvoji. 
<br /><span class="verse" id="2">2 </span>Evo područja što još preostaju: sve pokrajine filistejske  i sva zemlja gešurska; 
<br /><span class="verse" id="3">3 </span>od Šihora, što je pred Egiptom, sve  do granice Ekrona na sjeveru, a računa se kao područje Kanaanaca;  pet kneževina filistejskih: Gaza, Ašdod, Aškelon, Git i Ekron;  zatim Avijci 
<br /><span class="verse" id="4">4 </span>na jugu. Sva zemlja kanaanska od Are koja pripada  Sidoncima, pa do Afeka i do međe amorejske; 
<br /><span class="verse" id="5">5 </span>onda zemlja Giblijaca  i sav Libanon prema istoku, od Baal Gada u podnožju gore Hermona  do Lebo Hamata. 
<br /><span class="verse" id="6">6 </span>Sve stanovnike gorja, od Libanona do Misrefota na zapadu  - sve Sidonce otjerat ću ispred sinova Izraelovih. Samo razdijeli  Izraelu zemlju u baštinu, kao što sam ti zapovjedio. 
<br /><span class="verse" id="7">7 </span>Razdijeli, dakle, tu zemlju u baštinu među devet plemena i polovinu plemena  Manašeova." 
<br /><span class="verse" id="8">8 </span>Druga polovina plemena Manašeova, a s njome pleme Rubenovo  i Gadovo, primiše svoju baštinu koju im je predao Mojsije preko  Jordana, na istoku. Mojsije, sluga Jahvin, dodijelio im je ovako: 
<br /><span class="verse" id="9">9 </span>od Aroera, koji se nalazi uz obalu potoka Arnona, i od grada  usred doline, svu visoravan od Medebe do Dibona; 
<br /><span class="verse" id="10">10 </span>sve gradove  Sihona, kralja amorejskoga, koji je vladao u Hešbonu, sve do  međe sinova Amonovih; 
<br /><span class="verse" id="11">11 </span>i Gilead, i krajinu gešursku i maakansku  sa svom gorom Hermonom, i sav Bašan do Salke; 
<br /><span class="verse" id="12">12 </span>a u Bašanu  sve kraljevstvo Oga, koji je vladao u Aštarotu i Edreju i bio  posljednji potomak Refaima. Mojsije ih je pobijedio i protjerao. 
<br /><span class="verse" id="13">13 </span>Ali sinovi Izraelovi nisu protjerali Gešurce i Maakance,  pa tako ostadoše Gešurci i Maakanci usred Izraela sve do današnjega  dana. 
<br /><span class="verse" id="14">14 </span>Samo plemenu Levijevu ne dade baštine: Jahve, Bog Izraelov, njegova je baština, kao što je rekao. 
<br /><span class="verse" id="15">15 </span>Mojsije dade plemenu sinova Rubenovih dijelove po njihovim  porodicama. 
<br /><span class="verse" id="16">16 </span>Primili su zemlju od Aroera, koji leži uz obalu  potoka Arnona, i od grada koji je u sredini doline i svu visoravan  kod Medebe; 
<br /><span class="verse" id="17">17 </span>Hešbon sa svim njegovim gradovima koji leže na  visoravni: Dibon, Bamot Baal, Bet Baal Meon; 
<br /><span class="verse" id="18">18 </span>Jahas, Kedemot, Mefaat; 
<br /><span class="verse" id="19">19 </span>Kirjatajim, Sibmu i Seret Hašahar na gori iznad  doline; 
<br /><span class="verse" id="20">20 </span>Bet Peor, Ašdot Hapisgu, Bet Haješimot; 
<br /><span class="verse" id="21">21 </span>sve gradove  na visoravni i sve kraljevstvo Sihona, amorejskog kralja, koji  je vladao u Hešbonu. Mojsije ga je pobijedio kao i knezove midjanske:  Avija, Rekema, Sura, Hura, Reba, podanike Sihonove, koji su živjeli  u toj zemlji; 
<br /><span class="verse" id="22">22 </span>i vrača Bileama, sina Beorova, ubili su sinovi  Izraelovi oštricom mača s ostalim žrtvama. 
<br /><span class="verse" id="23">23 </span>Međa sinova Rubenovih  bijaše Jordan. To je bila baština sinova Rubenovih po njihovim  porodicama: gradovi i sela njihova. 
<br /><span class="verse" id="24">24 </span>Onda dade Mojsije plemenu Gadovu, sinovima Gadovim, dijelove  po porodicama njihovim. 
<br /><span class="verse" id="25">25 </span>Primili su u posjed: Jazer i sve  gradove gileadske, polovinu zemlje sinova Amonovih sve do Aroera, nasuprot Rabi, 
<br /><span class="verse" id="26">26 </span>i od Hešbona do Ramat Hamispe i Betonima, i od Mahanajima do pokrajine Lo-Debar; 
<br /><span class="verse" id="27">27 </span>a u dolini: Bet Haram, Bet Nimru, Sukot i Safon, to jest ostatak kraljevstva Sihona, kralja hešbonskoga; Jordan s obalom sve do kraja Kineretskoga  mora, na istočnoj strani Jordana. 
<br /><span class="verse" id="28">28 </span>To je baština sinova Gadovih, po njihovim porodicama, gradovi i sela njihova. 
<br /><span class="verse" id="29">29 </span>Mojsije je dao dio polovini plemena Manašeova po njegovim  porodicama. 
<br /><span class="verse" id="30">30 </span>Dobili su u posjed zemlju od Mahanajima, sav  Bašan, sve kraljevstvo Oga, kralja bašanskoga, i sva Sela Jairova  što su u Bašanu - šezdeset gradova. 
<br /><span class="verse" id="31">31 </span>A polovina Gileada, Aštarot  i Edrej, gradovi kraljevstva Ogova u Bašanu, pripali su sinovima  Makira, sina Manašeova, i to polovini sinova Makirovih po njihovim  porodicama. 
<br /><span class="verse" id="32">32 </span>Tako je Mojsije bio podijelio baštine na Moapskim poljanama, s druge strane Jordana, istočno od Jerihona. 
<br /><span class="verse" id="33">33 </span>Levijevu plemenu  ne dade Mojsije baštine: Jahve, Bog Izraelov, njihova je baština, kao što im je sam rekao. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
