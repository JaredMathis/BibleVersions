<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 20 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 21 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Pođoše tada glavari levitskih obitelji k svećeniku Eleazaru  i Jošui, sinu Nunovu, i plemenskim glavarima Izraela. 
<br /><span class="verse" id="2">2 </span>I rekoše im u Šilu, u zemlji kanaanskoj: "Jahve je zapovjedio  preko Mojsija da nam se dadu gradovi gdje ćemo živjeti i pašnjaci  oko njih za našu stoku." 
<br /><span class="verse" id="3">3 </span>Izraelci dadoše levitima od svoje  baštine, po zapovijedi Jahvinoj, ove gradove s njihovim pašnjacima. 
<br /><span class="verse" id="4">4 </span>Iziđe, dakle, ždrijeb za porodice Kehatove: levitima, potomcima  svećenika Arona, pripade trinaest gradova od plemena Judina,  Šimunova i Benjaminova; 
<br /><span class="verse" id="5">5 </span>ostalim sinovima Kehatovim pripalo  je ždrijebom po porodicama deset gradova od plemena Efrajimova  i Danova i od polovine plemena Manašeova. 
<br /><span class="verse" id="6">6 </span>Sinovi Geršonovi  dobiše po porodicama trinaest gradova od plemena Jisakarova,  Ašerova i Naftalijeva i od polovine plemena Manašeova u Bašanu. 
<br /><span class="verse" id="7">7 </span>Merarijevim sinovima po njihovim porodicama pripalo je dvanaest  gradova od plemena Rubenova, Gadova i Zebulunova. 
<br /><span class="verse" id="8">8 </span>Tako Izraelci ždrijebom dodijeliše levitima te gradove  s pašnjacima, kako bijaše zapovjedio Jahve preko Mojsija. 
<br /><span class="verse" id="9">9 </span>Od plemena sinova Judinih i od plemena sinova Šimunovih  dodijeljeni su bili ovi gradovi koji se poimence navode: 
<br /><span class="verse" id="10">10 </span>sinovima  Aronovim u levitskim porodicama Kehatovim, jer je prvi ždrijeb  bio za njih, 
<br /><span class="verse" id="11">11 </span>pripade Kirjat-Arba, glavni grad Anakovaca,  to jest Hebron, u Judinoj gori, s pašnjacima unaokolo. 
<br /><span class="verse" id="12">12 </span>Ali  polja oko toga grada sa selima unaokolo bila su već dana u baštinu  Kalebu, sinu Jefuneovu. 
<br /><span class="verse" id="13">13 </span>Sinovima svećenika Arona pripade  grad-utočište Hebron s pašnjacima i Libna s pašnjacima; 
<br /><span class="verse" id="14">14 </span>Jatir  s pašnjacima, Eštemoa s pašnjacima, 
<br /><span class="verse" id="15">15 </span>Holon s pašnjacima, Debir  s pašnjacima, 
<br /><span class="verse" id="16">16 </span>Ašan s pašnjacima, Juta s pašnjacima, Bet-Šemeš  s pašnjacima. Dakle, devet gradova od ona dva plemena. 
<br /><span class="verse" id="17">17 </span>Od  plemena Benjaminova: Gibeon s pašnjacima, Geba s pašnjacima, 
<br /><span class="verse" id="18">18 </span>Anatot s pašnjacima, Almon s pašnjacima. Dakle, četiri grada. 
<br /><span class="verse" id="19">19 </span>Tako su svećenici, sinovi Aronovi, dobili svega trinaest  gradova s njihovim pašnjacima. 
<br /><span class="verse" id="20">20 </span>Ostalim levitima u porodicama sinova Kehatovih ždrijebom  su pripali gradovi plemena Efrajimova. 
<br /><span class="verse" id="21">21 </span>Dali su im grad-utočište  Šekem s pašnjacima njegovim na Efrajimovoj gori, zatim Gezer  s pašnjacima, 
<br /><span class="verse" id="22">22 </span>Kibsajim s pašnjacima, Bet-Horon s pašnjacima.  Dakle, četiri grada. 
<br /><span class="verse" id="23">23 </span>Od plemena Danova dobili su: Elteku  s pašnjacima i Gibeton s pašnjacima, 
<br /><span class="verse" id="24">24 </span>Ajalon s pašnjacima  i Gat-Rimon s pašnjacima. Dakle, četiri grada. 
<br /><span class="verse" id="25">25 </span>Od polovine  plemena Manašeova: Tanak s pašnjacima i Jibleam s pašnjacima.  Dakle, dva grada. 
<br /><span class="verse" id="26">26 </span>U svemu: deset su gradova s pašnjacima  dobile porodice ostalih sinova Kehatovih. 
<br /><span class="verse" id="27">27 </span>Geršonovim sinovima, porodicama levitskim, dadoše od  polovine plemena Manašeova grad-utočište Golan u Bašanu i Aštarot  s njihovim pašnjacima. Dakle, dva grada. 
<br /><span class="verse" id="28">28 </span>Od plemena Jisakarova:  Kišon s pašnjacima, Dabrat s pašnjacima, 
<br /><span class="verse" id="29">29 </span>Jarmut s pašnjacima  i En-Ganim s pašnjacima. Dakle, četiri grada. 
<br /><span class="verse" id="30">30 </span>Od plemena  Ašerova: Mišal s pašnjacima, Abdon s pašnjacima, 
<br /><span class="verse" id="31">31 </span>Helkat s  pašnjacima i Rehob s pašnjacima. Dakle, četiri grada. 
<br /><span class="verse" id="32">32 </span>Od  plemena Naftalijeva: grad-utočište Kedeš u Galileji s pašnjacima, Hamot Dor s pašnjacima i Kartan s pašnjacima. Dakle, tri grada. 
<br /><span class="verse" id="33">33 </span>Svega Geršonovih gradova po porodicama njihovim bijaše trinaest  gradova s pašnjacima. 
<br /><span class="verse" id="34">34 </span>Porodicama sinova Merarijevih, preostalim levitima, dali  su od plemena Zebulunova: Jokneam s pašnjacima, Kartu s pašnjacima, 
<br /><span class="verse" id="35">35 </span>Rimon s pašnjacima, Nahalal s pašnjacima. Dakle, četiri  grada. 
<br /><span class="verse" id="36">36 </span>S onu stranu Jordana od plemena Rubenova dadoše im  grad-utočište Beser s pašnjacima na pustinjskoj visoravni, Jahas  s pašnjacima, 
<br /><span class="verse" id="37">37 </span>Kedemot s pašnjacima, Mefaat s pašnjacima.  Dakle, četiri grada. 
<br /><span class="verse" id="38">38 </span>Od plemena Gadova: grad-utočište Ramot  u Gileadu s pašnjacima, Mahanajim s pašnjacima, 
<br /><span class="verse" id="39">39 </span>Hešbon s  pašnjacima, Jazer s pašnjacima. Dakle, četiri grada. 
<br /><span class="verse" id="40">40 </span>U svemu  bijaše dodijeljeno ždrijebom porodicama sinova Merarijevih, preostalim  levitima, dvanaest gradova. 
<br /><span class="verse" id="41">41 </span>Tako usred baštine sinova Izraelovih bijaše četrdeset  i osam levitskih gradova s pašnjacima. 
<br /><span class="verse" id="42">42 </span>Svaki je taj grad  imao pašnjake unaokolo. Tako je bilo sa svima spomenutim gradovima. 
<br /><span class="verse" id="43">43 </span>Tako je Jahve predao Izraelcima svu zemlju za koju se  zakleo da će je dati ocima njihovim. Primili su je u posjed i  nastanili se u njoj. 
<br /><span class="verse" id="44">44 </span>I dade im Jahve da otpočinu u miru na  svim međama, kako se bijaše zakleo njihovim ocima. Nitko im od  njihovih neprijatelja ne bijaše kadar odoljeti. Sve im je njihove  neprijatelje predao Jahve u ruke. 
<br /><span class="verse" id="45">45 </span>Od svih obećanja što ih  je Jahve dao domu Izraelovu nijedno ne osta neispunjeno. Sve  se ispunilo. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
