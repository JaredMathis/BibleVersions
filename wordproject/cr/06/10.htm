<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 10 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A kad ču jeruzalemski kralj Adoni-Sedek da je Jošua zauzeo  Aj i da ga je izručio "heremu", kletom uništenju, kao što je  učinio s Jerihonom i njegovim kraljem, i da su stanovnici Gibeona  učinili mir s Izraelom i uključili se među njih, 
<br /><span class="verse" id="2">2 </span>vrlo se uplaši, jer je Gibeon bio značajan kao kakav kraljevski grad, veći od  Aja, a svi žitelji njegovi bijahu ratnici. 
<br /><span class="verse" id="3">3 </span>Zato jeruzalemski  kralj Adoni-Sedek poruči Hohamu, kralju hebronskom, Piramu, kralju  jarmutskom, Jafiji, kralju lakiškom, i Debiru, kralju eglonskom: 
<br /><span class="verse" id="4">4 </span>"Dođite k meni i pomozite mi da udarimo na Gibeon, jer je  učinio mir s Jošuom i Izraelcima!" 
<br /><span class="verse" id="5">5 </span>Udruži se tada pet kraljeva  amorejskih: kralj jeruzalemski, kralj hebronski, kralj jarmutski, kralj lakiški i kralj eglonski; krenu oni i sva njihova vojska, opsjednu grad Gibeon i počnu ga napadati. 
<br /><span class="verse" id="6">6 </span>Tada Gibeonci poručiše Jošui u tabor u Gilgalu: "Ne napuštaj  svojih slugu, nego se požuri k nama da nas izbaviš i da nam pomogneš, jer su se protiv nas udružili svi amorejski kraljevi koji žive  u Gorju." 
<br /><span class="verse" id="7">7 </span>I pođe Jošua iz Gilgala, a s njim i svi ratnici, sve vrsni junaci. 
<br /><span class="verse" id="8">8 </span>A Jahve reče Jošui: "Ne boj se! Ja sam  ih predao u tvoje ruke i nijedan od njih neće se održati pred  tobom." 
<br /><span class="verse" id="9">9 </span>I udari na njih Jošua iznenadno, pošto je svu noć  išao od Gilgala. 
<br /><span class="verse" id="10">10 </span>I smete ih Jahve pred Izraelcima, koji ih teško poraziše  kod Gibeona i potjeraše prema strmini kojom se uzlazi u Bet-Horon.  Tukli su ih sve do Azeke i do Makede. 
<br /><span class="verse" id="11">11 </span>A dok su bježali pred  Izraelom uz bethoronsku strminu, bacao je Jahve s neba na njih  tuču kamenja sve do Azeke te su ginuli. I poginulo ih je više  od tuče kamene nego što su ih pobili sinovi Izraelovi svojim  mačevima. 
<br /><span class="verse" id="12">12 </span>Onoga dana kada Jahve predade Amorejce sinovima  Izraelovim, obrati se Jošua Jahvi i poviče pred Izraelcima: "Stani, sunce, iznad Gibeona, i mjeseče, iznad dola Ajalona!" 
<br /><span class="verse" id="13">13 </span>I stade sunce i zaustavi se mjesec sve dok se nije narod  osvetio neprijateljima svojim. Ne piše li to u knjizi Pravednika?  I stade sunce nasred neba i nije se nagnulo k zapadu gotovo cio  dan. 
<br /><span class="verse" id="14">14 </span>Nije bilo takva dana ni prije ni poslije da bi se Jahve  odazvao glasu čovječjem. Tako je Jahve vojevao za Izraela. 
<br /><span class="verse" id="15">15 </span>Potom  se vrati Jošua i sav Izrael s njim u tabor gilgalski. 
<br /><span class="verse" id="16">16 </span>A onih pet kraljeva uteče i sakri se u pećinu kod Makede. 
<br /><span class="verse" id="17">17 </span>Javiše Jošui: "Otkriveno je pet kraljeva sakrivenih u pećini  kod Makede." 
<br /><span class="verse" id="18">18 </span>A Jošua reče: "Navalite veliko kamenje pećini  na otvor i postavite ljude pred nju da je čuvaju. 
<br /><span class="verse" id="19">19 </span>A vi se  drugi ne zadržavajte, nego tjerajte svoje neprijatelje i tucite  ih s leđa; ne dajte im da uđu u svoje gradove, jer ih Jahve,  Bog vaš, predade u vaše ruke." 
<br /><span class="verse" id="20">20 </span>A kad Jošua i sinovi Izraelovi okončaše bitku teškim  pokoljem - utekla im je samo nekolicina preživjelih u tvrde gradove  - 
<br /><span class="verse" id="21">21 </span>vrati se narod zdrav i čitav k Jošui u tabor u Makedi.  I nitko više ni da pisne protiv sinova Izraelovih. 
<br /><span class="verse" id="22">22 </span>Tada reče Jošua: "Otvorite ulaz u pećinu i odande mi  izvedite onih pet kraljeva." 
<br /><span class="verse" id="23">23 </span>I učine tako, izvedu k njemu  iz pećine onih pet kraljeva: kralja jeruzalemskoga, kralja hebronskoga, kralja jarmutskoga, kralja lakiškog i kralja eglonskog. 
<br /><span class="verse" id="24">24 </span>A  kad ih izvedoše, pozva Jošua sve Izraelce i reče vojskovođama  koji su ga pratili: "Priđite i stanite svojim nogama na vratove  ovih kraljeva." Oni pristupe i stanu im svojim nogama na vratove. 
<br /><span class="verse" id="25">25 </span>Reče Jošua: "Ne bojte se i ne plašite se! Hrabri budite i  odlučni, jer će tako Jahve učiniti sa svim vašim neprijateljima  s kojima se budete borili." 
<br /><span class="verse" id="26">26 </span>Potom Jošua naredi da ih pogube  i objese na pet stabala; i visjeli su ondje do večeri. 
<br /><span class="verse" id="27">27 </span>A o zalasku sunčanom zapovjedi Jošua te ih skidoše s  drveća i baciše u istu onu pećinu u koju se bijahu sklonili te  na otvor navališe golemo kamenje, koje je i danas ondje. 
<br /><span class="verse" id="28">28 </span>Istoga dana zauze Jošua Makedu: udari na grad oštricom  mača i pogubi kralja njegova i sve živo u gradu izruči "heremu", kletom uništenju, ne puštajući da itko utekne. I učini s kraljem  makedskim kao što je učinio s kraljem jerihonskim. 
<br /><span class="verse" id="29">29 </span>Ode zatim Jošua i sav Izrael iz Makede u Libnu i udari  na nju. 
<br /><span class="verse" id="30">30 </span>I nju Jahve i njena kralja predade u ruke Izraelu, koji oštricom mača pobi sve živo u njoj; ne poštedje nikoga, a s kraljem Libne učini što i s kraljem jerihonskim. 
<br /><span class="verse" id="31">31 </span>Potom ode Jošua i svi Izraelci iz Libne u Lakiš, opsjede  ga i napade. 
<br /><span class="verse" id="32">32 </span>Jahve predade Lakiš u ruke Izraela, koji ga  osvoji sutradan: pobiše oštricom mača sve živo u njemu, onako  kao što su učinili s Libnom. 
<br /><span class="verse" id="33">33 </span>Tada ustade Horam, kralj Gezera, da pomogne Lakišu, ali Jošua porazi njega i njegov narod tako  te nitko ne preživje. 
<br /><span class="verse" id="34">34 </span>Jošua krenu zatim sa svim Izraelcima od Lakiša na Eglon.  Opsjedoše grad i napadoše ga. 
<br /><span class="verse" id="35">35 </span>Osvojiše ga još istoga dana  i pobiše sve oštricom mača. Sve živo izručiše kletom uništenju, kako su učinili s Lakišem. 
<br /><span class="verse" id="36">36 </span>Onda Jošua sa svim Izraelom krenu od Eglona na Hebron  i napade ga. 
<br /><span class="verse" id="37">37 </span>Osvojiše ga i pobiše sve oštricom mača, kralja  i stanovništvo u svim mjestima koja mu pripadaju, ne poštedjevši  nikoga. Učini s njime kao s Eglonom. Grad sa svim svojim stanovništvom  bi izručen kletom uništenju. 
<br /><span class="verse" id="38">38 </span>Napokon krenu Jošua i sav Izrael  s njim na Debir i napadoše ga. 
<br /><span class="verse" id="39">39 </span>Osvojiše ga i razoriše; kralja  njegova i žitelje okolnih mjesta pobiše oštricom mača. Kletom  uništenju izručiše sve njegovo stanovništvo. Ne poštedješe nikoga.  I učini Jošua s Debirom i njegovim kraljem kao što je učinio  s Hebronom i njegovim kraljem, s Libnom i njezinim kraljem. 
<br /><span class="verse" id="40">40 </span>Tako je Jošua zauzeo sav onaj kraj: Gorje i Negeb, Šefelu  i Visočje - i sve njihove kraljeve. Ne ostavi preživjelih, već  izruči kletom uništenju sve što je disalo, kako je zapovjedio  Jahve, Bog Izraelov. 
<br /><span class="verse" id="41">41 </span>I pobi ih Jošua sve od Kadeš Barnee  do Gaze i sav kraj Gošen do Gibeona. 
<br /><span class="verse" id="42">42 </span>Sve tamošnje kraljeve  i zemlje njihove zauze Jošua ujedanput, jer se za Izraela borio  Jahve, Bog Izraelov. 
<br /><span class="verse" id="43">43 </span>Naposljetku se Jošua i sav Izrael vratiše  u tabor u Gilgalu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
