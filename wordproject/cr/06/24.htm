<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jošua 24 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jošua</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 24 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jošua potom sabra sva plemena Izraelova u Šekem; i sazva starješine  Izraelove, glavare, suce i upravitelje njihove i oni stadoše  pred Bogom. 
<br /><span class="verse" id="2">2 </span>Tada reče Jošua svemu narodu: "Ovako veli Jahve, Bog Izraelov: 'Nekoć su oci vaši, Terah, otac Abrahamov i Nahorov, živjeli s onu stranu Rijeke i služili  drugim bogovima. 
<br /><span class="verse" id="3">3 </span>Ali sam ja uzeo oca vašega Abrahama s one  strane Rijeke i proveo ga kroza svu zemlju kanaansku, umnožio  mu potomstvo i dao mu Izaka. 
<br /><span class="verse" id="4">4 </span>Izaku dadoh Jakova i Ezava. Ezavu  sam dao goru Seir u posjed. Jakov i sinovi njegovi otišli su  u Egipat. 
<br /><span class="verse" id="5">5 </span>Tada sam poslao Mojsija i Arona i udario sam Egipat  kaznama koje sam učinio u njemu i tada sam vas izveo. 
<br /><span class="verse" id="6">6 </span>Izveo  sam oce vaše iz Egipta i stigli su na more; Egipćani su progonili  vaše oce bojnim kolima i konjanicima sve do Mora crvenoga. 
<br /><span class="verse" id="7">7 </span>Zavapili  su tada Jahvi i on je razvukao gustu maglu između njih i Egipćana  i naveo ih u more koje ih je prekrilo. Vidjeli ste svojim očima  što sam učinio Egipćanima; zatim ste ostali dugo vremena u pustinji. 
<br /><span class="verse" id="8">8 </span>Nato sam vas uveo u zemlju Amorejaca, koji žive s onu stranu  Jordana. Zaratiše s vama i ja ih dadoh u vaše ruke; uzeli ste  u baštinu zemlju njihovu jer sam ih ja ispred vas uništio. 
<br /><span class="verse" id="9">9 </span>Tada  se digao moapski kralj Balak, sin Siporov, da ratuje s Izraelom  i on pozva Bileama, sina Beorova, da vas prokune. 
<br /><span class="verse" id="10">10 </span>Ali ja  ne htjedoh poslušati Bileama: morade vas on i blagosloviti, i  spasih vas iz njegove ruke. 
<br /><span class="verse" id="11">11 </span>Onda ste prešli preko Jordana  i došli u Jerihon, ali su glavari Jerihona poveli rat protiv  vas - kao i Amorejci, Perižani, Kanaanci, Hetiti, Girgašani,  Hivijci i Jebusejci - ali sam ih ja predao u vaše ruke. 
<br /><span class="verse" id="12">12 </span>Pred  vama sam poslao stršljene koji su ispred vas tjerali dva kralja  amorejska: nemaš što zahvaliti svome maču ni svome luku. 
<br /><span class="verse" id="13">13 </span>Dao  sam vam zemlju za koju se niste trudili i gradove koje niste  gradili i u njima se nastaniste; i vinograde vam dadoh i maslinike  koje niste sadili, a danas vas hrane.' 
<br /><span class="verse" id="14">14 </span>I zato se sada bojte Jahve i služite mu savršeno i vjerno!  Uklonite bogove kojima su služili oci vaši s onu stranu Rijeke  i u Egiptu i služite Jahvi! 
<br /><span class="verse" id="15">15 </span>Međutim, ako vam se ne sviđa  služiti Jahvi, onda danas izaberite kome ćete služiti: možda  bogovima kojima su služili vaši oci s onu stranu Rijeke ili bogovima  Amorejaca u čijoj zemlji sada prebivate. Ja i moj dom služit  ćemo Jahvi." 
<br /><span class="verse" id="16">16 </span>Narod odgovori: "Daleko neka je od nas da ostavimo Jahvu  a služimo drugim bogovima. 
<br /><span class="verse" id="17">17 </span>Jahve, Bog naš, izveo je nas i  naše oce iz Egipta, iz doma robovanja, i on je pred našim očima  učinio velika čudesa i čuvao nas cijelim putem kojim smo išli  i među svim narodima kroz koje smo prolazili. 
<br /><span class="verse" id="18">18 </span>Još više: Jahve  je ispred nas protjerao sve narode i Amorejce, koji su živjeli  u ovoj zemlji. I mi ćemo služiti Jahvi jer je on Bog naš." 
<br /><span class="verse" id="19">19 </span>Tada reče Jošua narodu: "Vi ne možete služiti Jahvi,  jer je on Bog sveti, Bog ljubomorni, koji ne može podnijeti vaših  prijestupa ni vaših grijeha. 
<br /><span class="verse" id="20">20 </span>Ako ostavite Jahvu da biste  služili tuđim bogovima, okrenut će se protiv vas i uništit će  vas, pošto vam je bio dobro činio." 
<br /><span class="verse" id="21">21 </span>A narod odgovori Jošui: "Ne, mi ćemo služiti Jahvi!" 
<br /><span class="verse" id="22">22 </span>Na to će Jošua narodu: "Sami ste protiv sebe svjedoci  da ste izabrali Jahvu da mu služite." Odgovoriše mu: "Svjedoci  smo." 
<br /><span class="verse" id="23">23 </span>"Maknite, dakle, tuđe bogove koji su među vama i priklonite  svoja srca Jahvi, Bogu Izraelovu." 
<br /><span class="verse" id="24">24 </span>Odgovori narod Jošui:  "Služit ćemo Jahvi, Bogu svojemu, i glas ćemo njegov slušati." 
<br /><span class="verse" id="25">25 </span>Tako sklopi Jošua toga dana Savez s narodom i utvrdi  mu uredbu i zakon. Bilo je to u Šekemu. 
<br /><span class="verse" id="26">26 </span>Jošua upisa te riječi  u Knjigu zakona Božjega. Zatim uze velik kamen i stavi ga ondje  pod hrast koji bijaše u svetištu Jahvinu. 
<br /><span class="verse" id="27">27 </span>Zatim reče Jošua  svemu narodu: "Gle, ovaj kamen neka nam bude svjedokom jer je  čuo riječi što ih je govorio Jahve; on će biti svjedok da ne  zatajite Boga svoga." 
<br /><span class="verse" id="28">28 </span>Tada Jošua otpusti narod, svakoga na  njegovu baštinu. 
<br /><span class="verse" id="29">29 </span>Poslije ovih događaja umrije Jošua, sin Nunov, sluga  Jahvin, u dobi od sto deset godina. 
<br /><span class="verse" id="30">30 </span>Sahraniše ga u kraju  što ga je baštinio u Timnat Serahu, u Efrajimovoj gori, sjeverno  od gore Gaaša. 
<br /><span class="verse" id="31">31 </span>Izrael je služio Jahvi svega vijeka Jošuina  i svega vijeka starješina koje su Jošuu nadživjele i vidjele  sva djela što ih je Jahve učinio Izraelu. 
<br /><span class="verse" id="32">32 </span>Kosti Josipove, koje su sinovi Izraelovi sa sobom donijeli  iz Egipta, pokopali su u Šekemu, na zemljištu koje Jakov bijaše  kupio od sinova Hamora, oca Šekemova, za stotinu srebrnjaka i  koje je pripalo u baštinu sinova Josipovih. 
<br /><span class="verse" id="33">33 </span>Umrije i Eleazar, sin Aronov, i pokopaše ga u Gibei, koja je pripadala njegovu  sinu Pinhasu a nalazila se u Efrajimovoj gori. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../07/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
