<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Ljetopisa 20 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Ljetopisa</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 20 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije toga Moabovi i Amonovi sinovi, a s njima i neki od  Meunjana, zaratiše na Jošafata. 
<br /><span class="verse" id="2">2 </span>Ali Jošafat dobi ovu vijest:  "Dolazi na te veliko mnoštvo s one strane mora, iz Edoma; i eno  ga u Haseson Tamaru, to jest u En Gediju." 
<br /><span class="verse" id="3">3 </span>Jošafat se uplaši i stade tražiti Jahvu te oglasi post  po svoj Judeji. 
<br /><span class="verse" id="4">4 </span>Skupili se Judejci da traže Jahvu: dolazili  iz svih judejskih gradova da ga traže. 
<br /><span class="verse" id="5">5 </span>Tada Jošafat ustade  u judejskom zboru u Jeruzalemu, u Domu Jahvinu, pred novim predvorjem 
<br /><span class="verse" id="6">6 </span>i reče: "Jahve, Bože otaca naših, ti si Bog na nebu i vladaš nad  svim krivobožačkim kraljevstvima. U tvojoj je ruci takva sila  i jakost da se nitko ne može održati pred tobom. 
<br /><span class="verse" id="7">7 </span>Ti si, o  Bože naš, istjerao stanovnike ove zemlje pred svojim izraelskim  narodom i dao je zasvagda potomstvu svoga prijatelja Abrahama; 
<br /><span class="verse" id="8">8 </span>i nastanili su se u njoj i sagradili u njoj Svetište tvojem  Imenu govoreći: 
<br /><span class="verse" id="9">9 </span>'Kad navali na nas kakvo zlo, osvetni mač  ili kuga, ili glad, te kad stanemo pred ovim Domom i pred tobom, jer je tvoje Ime u ovom Domu, i zavapimo k tebi iz svoje nevolje, usliši nas i spasi.' 
<br /><span class="verse" id="10">10 </span>Sada, evo, Amonovi i Moabovi sinovi, i oni iz Seirske  gore, preko kojih nisi dao Izraelu da prođe kad je dolazio iz  zemlje egipatske, nego ih je obišao i nije ih zatro - 
<br /><span class="verse" id="11">11 </span>sada, dakle, oni nama uzvraćaju zlom, došavši da nas otjeraju s baštine  koju si nam ti dao. 
<br /><span class="verse" id="12">12 </span>O Bože naš, zar im nećeš suditi? Jer  u nas nema sile prema tome velikom mnoštvu koje dolazi na nas  niti mi znamo što da radimo, nego su nam oči uprte u te." 
<br /><span class="verse" id="13">13 </span>Svi su Judejci stajali pred Jahvom, s malom djecom, sa  ženama i sinovima. 
<br /><span class="verse" id="14">14 </span>Tada siđe Jahvin duh usred zbora na Jahaziela, sina Zaharije, sina Benaje, sina Jeiela, sina Matanijina - levita  od Asafovih sinova. 
<br /><span class="verse" id="15">15 </span>On reče: "Pozorno slušajte, svi Judejci, Jeruzalemci i ti, kralju Jošafate! Ovako vam govori Jahve: 'Ne  bojte se i ne plašite se toga velikog mnoštva, jer ovo nije vaš  rat, nego Božji. 
<br /><span class="verse" id="16">16 </span>Sutra siđite na njih; oni će se penjati  uz Hasiški uspon, a vi ćete ih sresti nakraj doline prema Jeruelskoj  pustinji. 
<br /><span class="verse" id="17">17 </span>Ne treba da se bijete; postavite se, stojte pa  gledajte kako će vam pomoći Jahve. Oj Judo i Jeruzaleme, ne bojte  se i ne plašite se; sutra iziđite pred njih, i Jahve će biti  s vama!'" 
<br /><span class="verse" id="18">18 </span>Tada Jošafat pade ničice na zemlju i svi Judejci i Jeruzalemci  padoše pred Jahvom da mu se poklone. 
<br /><span class="verse" id="19">19 </span>Potom leviti od Kehatovih  sinova i od Korahovih sinova ustadoše i počeše hvaliti na sav  glas Jahvu, Boga Izraelova. 
<br /><span class="verse" id="20">20 </span>Uranivši ujutro, krenuše prema pustinji Tekoi; kad su  izlazili, stade Jošafat i reče: "Čujte me, oj Judejci i Jeruzalemci, pouzdajte se u Jahvu svoga Boga i održat ćete se; pouzdajte  se u njegove proroke i budite sretni!" 
<br /><span class="verse" id="21">21 </span>Potom se posavjetova  s narodom i postavi Jahvine pjevače i hvalitelje koji će u svetom  ruhu ići pred naoružanim četama i pjevati: "Slavite Jahvu jer  je vječna ljubav njegova!" 
<br /><span class="verse" id="22">22 </span>Kad počeše klicati i pjevati pjesmu  pohvalnicu, Jahve podiže zasjedu na Amonce, Moapce i na one iz  Seirske gore koji su došli na Judu te biše razbijeni. 
<br /><span class="verse" id="23">23 </span>Jer  su Amonovi sinovi i Moapci ustali na one iz Seirske gore da ih  zatru i unište; a kad su svršili s onima iz Seira, stadoše udarati  jedan na drugoga te se poklaše. 
<br /><span class="verse" id="24">24 </span>Kad Judejci dođoše do stražare prema pustinji i obazreše  se na mnoštvo, a ono gle, mrtva tjelesa leže po zemlji; nitko  se nije spasio. 
<br /><span class="verse" id="25">25 </span>Tada dođe Jošafat s narodom da pokupi plijen  i nađoše ga mnogo: svakoga blaga, odjeće i dragocjenih predmeta;  naplijenili su toliko da više nisu mogli nositi; tri su dana  pljačkali plijen jer ga je bilo mnogo. 
<br /><span class="verse" id="26">26 </span>Četvrti se dan sakupiše  u Dolini blagoslova: ondje su hvalili Jahvu, pa se zato ono mjesto  prozvalo Emek Beraka, Dolina blagoslova, do danas. 
<br /><span class="verse" id="27">27 </span>Potom  se okrenuše svi Judejci i Jeruzalemci, s Jošafatom na čelu, da  se vrate u Jeruzalem u veselju, jer ih je Jahve razveselio nad  njihovim neprijateljima. 
<br /><span class="verse" id="28">28 </span>Došli su u Jeruzalem s harfama,  citrama i trubama u Dom Jahvin. 
<br /><span class="verse" id="29">29 </span>A strah Božji ušao je u sva  zemaljska kraljevstva kad su čula da je Jahve zavojštio na Izraelove  neprijatelje. 
<br /><span class="verse" id="30">30 </span>Tako je počinulo Jošafatovo kraljevstvo, jer  mu je Bog dao mir odasvud uokolo. 
<br /><span class="verse" id="31">31 </span>Jošafat je kraljevao nad Judejcima. Bilo mu je trideset  i pet godina kad se zakraljio; kraljevao je dvadeset i pet godina  u Jeruzalemu; mati mu se zvala Azuba, a bila je kći Šilhijeva. 
<br /><span class="verse" id="32">32 </span>Išao je putem oca Ase ne skrećući s njega nego čineći što  je pravo u Jahvinim očima. 
<br /><span class="verse" id="33">33 </span>Samo, uzvišice nisu bile uklonjene, jer narod još nije bio upravio svoje srce Bogu otaca. 
<br /><span class="verse" id="34">34 </span>Ostala  Jošafatova djela, od prvih do posljednjih, zapisana su u povijesti  Hananijeva sina Jehua i uvrštena su u Knjigu o izraelskim kraljevima. 
<br /><span class="verse" id="35">35 </span>Poslije toga udružio se judejski kralj Jošafat s izraelskim  kraljem Ahazjom, koji je bezbožno radio. 
<br /><span class="verse" id="36">36 </span>Udružio se s njim  zato da naprave lađe i da odu u Taršiš; napravili su lađe u Esjon  Geberu. 
<br /><span class="verse" id="37">37 </span>Dodavahuov sin Eliezer iz Mareše prorekao je protiv  Jošafata: "Budući da si se udružio s Ahazjom, Jahve će razoriti  tvoja djela." Lađe su se razbile i nisu mogle otploviti u Taršiš. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
