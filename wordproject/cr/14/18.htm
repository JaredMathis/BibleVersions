<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Ljetopisa 18 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Ljetopisa</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 18 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jošafat je stekao veliko bogatstvo i slavu te se sprijateljio  s Ahabom. 
<br /><span class="verse" id="2">2 </span>Poslije nekoliko godina došao je k Ahabu u Samariju.  Ahab nakla mnogo sitne stoke i goveda njemu i ljudima što su  bili s njim i nagovaraše ga da pođe na Ramot Gilead. 
<br /><span class="verse" id="3">3 </span>Izraelski  kralj Ahab upita judejskoga kralja Jošafata: "Hoćeš li poći sa  mnom na Ramot Gilead?" On odgovori: "Ja sam kao i ti, moj je  narod kao i tvoj; s tobom ćemo u rat." 
<br /><span class="verse" id="4">4 </span>Jošafat još reče kralju izraelskom: "De, posavjetuj se  prije s Jahvom!" 
<br /><span class="verse" id="5">5 </span>Tada kralj izraelski sakupi proroke, njih  četiri stotine, i upita ih: "Hoćemo li zavojštiti na Ramot Gilead  ili da se okanim toga?" Oni odgovoriše: "Idi, jer će ga Bog predati  kralju u ruke." 
<br /><span class="verse" id="6">6 </span>Ali Jošafat upita: "Ima li ovdje još koji  prorok Jahvin da i njega upitamo?" 
<br /><span class="verse" id="7">7 </span>Kralj izraelski odgovori  Jošafatu: "Ima još jedan čovjek preko koga bismo mogli upitati  Jahvu, ali ga mrzim jer mi ne proriče dobra nego uvijek samo  zlo; to je Mihej, sin Jimlin." Jošafat reče: "Neka kralj ne govori  tako!" 
<br /><span class="verse" id="8">8 </span>Tada kralj izraelski dozva jednoga dvoranina i reče  mu: "Brže dovedi Jimlina sina Miheja!" 
<br /><span class="verse" id="9">9 </span>Izraelski kralj i judejski kralj Jošafat sjedili su svaki  na svojem prijestolju, u svečanim haljinama, na gumnu pred Samarijskim  vratima, a proroci proricali pred njima. 
<br /><span class="verse" id="10">10 </span>Kenaanin sin Sidkija  napravi sebi željezne rogove i reče: "Ovako veli Jahve: njima  ćeš bosti Aramejce dokle ih god ne zatreš." 
<br /><span class="verse" id="11">11 </span>Tako su i svi  drugi proroci proricali govoreći: "Idi na Ramot Gilead, uspjet  ćeš: Jahve će ga predati kralju u ruke." 
<br /><span class="verse" id="12">12 </span>Glasnik koji bijaše otišao da zove Miheja reče mu: "Evo, svi proroci složno proriču dobro kralju. Govori i ti kao jedan  od njih i proreci uspjeh!" 
<br /><span class="verse" id="13">13 </span>Ali Mihej odvrati: "Živoga mi  Jahve, govorit ću ono što mi Bog kaže!" 
<br /><span class="verse" id="14">14 </span>Kad dođe pred kralja, upita ga kralj: "Miheju, da pođem  u rat na Ramot Gilead ili da se okanim toga?" On odgovori: "Idite  i uspjet ćete, jer će vam se predati u ruke!" 
<br /><span class="verse" id="15">15 </span>Na to mu kralj  reče: "Koliko ću te puta zaklinjati da mi kažeš samo istinu u  Jahvino ime?" 
<br /><span class="verse" id="16">16 </span>Tada Mihej odgovori: "Sav Izrael vidim rasut po gorama kao stado bez pastira. I Jahve veli: 'Nemaju više gospodara, neka se u miru kući vrate!'" 
<br /><span class="verse" id="17">17 </span>Tada izraelski kralj reče Jošafatu: "Nisam li ti rekao da mi neće proreći dobro nego zlo?" 
<br /><span class="verse" id="18">18 </span>A Mihej reče: "Zato čujte riječ Jahvinu. Vidio sam Jahvu gdje sjedi na  prijestolju, a sva mu vojska nebeska stajaše zdesna i slijeva. 
<br /><span class="verse" id="19">19 </span>Jahve upita: 'Tko će zavesti izraelskoga kralja Ahaba da  otiđe i padne u Ramot Gileadu?' Jedan reče ovo, drugi ono. 
<br /><span class="verse" id="20">20 </span>Tada  uđe jedan duh, stade pred Jahvu i reče: 'Ja ću ga zavesti!' Jahve  ga upita: 'Kako?' 
<br /><span class="verse" id="21">21 </span>On odvrati: 'Izaći ću i bit ću lažljiv  duh u ustima svih njegovih proroka.' Jahve mu reče: 'Ti ćeš ga  zavesti. I uspjet ćeš. Idi i učini tako!' 
<br /><span class="verse" id="22">22 </span>Tako je, evo, Jahve  stavio lažljiva duha u usta tvojim prorocima; ali ti Jahve navješćuje  zlo." 
<br /><span class="verse" id="23">23 </span>Tada pristupi Kenaanin sin Sidkija i udari Miheja po  obrazu pitajući: "Zar je Jahvin duh mene napustio da bi govorio  s tobom?" 
<br /><span class="verse" id="24">24 </span>Mihej odvrati: "Vidjet ćeš onoga dana kad budeš  bježao iz sobe u sobu da se sakriješ." 
<br /><span class="verse" id="25">25 </span>Tada izraelski kralj  naredi: "Uhvatite Miheja i odvedite ga gradskom zapovjedniku  Amonu i kraljeviću Joašu. 
<br /><span class="verse" id="26">26 </span>Recite im: 'Ovako veli kralj: Bacite  ovoga u tamnicu i držite ga na suhu kruhu i vodi dok se sretno  ne vratim.'" 
<br /><span class="verse" id="27">27 </span>Mihej reče: "Ako se doista sretno vratiš, onda  nije Jahve govorio iz mene!" i nadoda: "Čujte, svi puci!" 
<br /><span class="verse" id="28">28 </span>Izraelski kralj i judejski kralj Jošafat krenuše na Ramot  Gilead. 
<br /><span class="verse" id="29">29 </span>Izraelski kralj reče Jošafatu: "Ja ću se preobući  i onda ući u boj, a ti ostani u svojoj odjeći!" Preobuče se tada  izraelski kralj i oni krenuše u boj. 
<br /><span class="verse" id="30">30 </span>Aramejski kralj naredi  zapovjednicima bojnih kola: "Ne udarajte ni na maloga ni na velikoga  nego jedino na izraelskoga kralja!" 
<br /><span class="verse" id="31">31 </span>Kad zapovjednici bojnih  kola ugledaše Jošafata, rekoše: "To je izraelski kralj!" I krenuše  na nj da udare. Ali Jošafat povika za pomoć te mu Jahve pomože  i odvrati ih od njega. 
<br /><span class="verse" id="32">32 </span>Kad zapovjednici bojnih kola vidješe  da to nije izraelski kralj, okrenuše se od njega. 
<br /><span class="verse" id="33">33 </span>Jedan nasumce odape i ustrijeli izraelskoga kralja između  nabora na pojasu i oklopa. Kralj reče vozaču: "Potegni uzdu i  izvedi me iz boja jer sam ranjen." 
<br /><span class="verse" id="34">34 </span>Boj je onoga dana bio  sve žešći, ali se izraelski kralj držao uspravno na bojnim kolima  prema Aramejcima sve do večeri. Umro je o zalasku sunca. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
