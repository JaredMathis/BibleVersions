<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Brojevi  22 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Brojevi</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije toga Izraelci otputuju i utabore se na Moapskim poljanama, s onu stranu Jordana, nasuprot Jerihonu. 
<br /><span class="verse" id="2">2 </span>Balak, sin Siporov, vidje sve što Izrael učini Amorejcima. 
<br /><span class="verse" id="3">3 </span>Moab se uvelike poboja toga naroda jer je bio brojan. Moaba obuze strah od Izraelaca. 
<br /><span class="verse" id="4">4 </span>Zato reče Moab midjanskim  starješinama: "Sad će ova rulja oko nas sve popasti kao što vol  popase travu po polju." Balak, sin Siporov, bijaše moapski kralj u ono vrijeme. 
<br /><span class="verse" id="5">5 </span>On  pošalje glasnike Bileamu, sinu Beorovu, u Petoru, koji se nalazi  na Rijeci, u zemlji Amonaca. Pozove ga rekavši: "Evo je došao  neki narod iz Egipta; evo je prekrio lice zemlje i naselio se  uza me. 
<br /><span class="verse" id="6">6 </span>Zato dođi i prokuni mi ovaj narod jer je jači od mene.  Tako ću ga moći svladati i istjerati iz zemlje. A znam da je  blagoslovljen onaj koga blagosloviš, a proklet onaj koga prokuneš." 
<br /><span class="verse" id="7">7 </span>Starješine moapske i starješine midjanske krenu s nagradom  za vračanje u svojim rukama. Stignu Bileamu i prenesu mu Balakovu  poruku. 
<br /><span class="verse" id="8">8 </span>On im rekne: "Prenoćite ovdje te ću vam odgovoriti  prema onome što mi Jahve kaže." Tako moapski knezovi ostanu kod  Bileama. 
<br /><span class="verse" id="9">9 </span>Bog dođe Bileamu i upita: "Tko su ti ljudi s tobom?" Bileam  odgovori Bogu: 
<br /><span class="verse" id="10">10 </span>"Poslao ih k meni Balak, sin Siporov, moapski  kralj, s porukom: 
<br /><span class="verse" id="11">11 </span>'Evo je neki narod došao iz Egipta i prekrio  lice zemlje. Dođi da ga prokuneš. Tako ću ga moći svladati i  protjerati.'" 
<br /><span class="verse" id="12">12 </span>Ali Bog reče Bileamu: "Nemoj ići s njima! Nemoj  proklinjati onaj narod jer je blagoslovljen." 
<br /><span class="verse" id="13">13 </span>Ujutro Bileam ustane te će Balakovim knezovima: "Odlazite  u svoju zemlju jer mi ne da Jahve da pođem s vama." 
<br /><span class="verse" id="14">14 </span>Moapski  se knezovi dignu, odu Balaku pa mu reknu: "Bileam nije htio poći  s nama." 
<br /><span class="verse" id="15">15 </span>Balak opet pošalje knezove, brojnije i uglednije od prvih. 
<br /><span class="verse" id="16">16 </span>Oni dođu Bileamu i reknu mu: "Ovako je poručio Balak, sin  Siporov: 'Ne skanjuj se nego dođi k meni. 
<br /><span class="verse" id="17">17 </span>Bogato ću te nagraditi  i učinit ću sve što mi kažeš. Dođi, molim te, i prokuni mi ovaj  narod!'" 
<br /><span class="verse" id="18">18 </span>Ali Bileam odgovori Balakovim slugama: "Da mi Balak  dadne svoju kuću punu srebra i zlata, ne bih mogao prestupiti  zapovijedi Jahve, Boga svoga, da učinim išta, bilo veliko bilo  malo. 
<br /><span class="verse" id="19">19 </span>Ali provedite ovdje i vi noć da doznam što će mi Jahve  još kazati." 
<br /><span class="verse" id="20">20 </span>Noću Bog dođe Bileamu pa mu rekne: "Ako su ti  ljudi došli da te pozovu, ustani, pođi s njima! Ali da činiš  samo što ti ja reknem!" 
<br /><span class="verse" id="21">21 </span>Ustane Bileam ujutro, osamari svoju magaricu i ode s  moapskim knezovima. 
<br /><span class="verse" id="22">22 </span>No Božja srdžba usplamtje što je on pošao.  Zato anđeo Jahvin stade na put da ga spriječi. On je jahao na  svojoj magarici, a pratila ga njegova dva momka. 
<br /><span class="verse" id="23">23 </span>Kad magarica  opazi anđela Jahvina kako stoji na putu s isukanim mačem u ruci, skrene sa staze i pođe preko polja. Bileam poče tući magaricu  da je vrati na put. 
<br /><span class="verse" id="24">24 </span>Anđeo Jahvin tada stade na uskom prolazu, među vinogradima, a bijaše ograda i s ove i s one strane. 
<br /><span class="verse" id="25">25 </span>Magarica, spazivši Jahvina anđela, stisne se uza zid i o zid pritisne  Bileamovu nogu. On je opet poče tući. 
<br /><span class="verse" id="26">26 </span>Anđeo Jahvin pođe naprijed  te stade na usko mjesto gdje nije bilo prostora da se provuče  ni desno ni lijevo. 
<br /><span class="verse" id="27">27 </span>Kad je magarica ugledala Jahvina anđela, legne pod Bileamom. Bileam pobjesni i poče tući magaricu štapom. 
<br /><span class="verse" id="28">28 </span>Tada Jahve otvori usta magarici te ona progovori Bileamu:  "Što sam ti učinila da si me tukao tri puta?" 
<br /><span class="verse" id="29">29 </span>Bileam odgovori  magarici: "Što sa mnom zbijaš šalu! Da mi je mač u ruci, sad  bih te ubio!" 
<br /><span class="verse" id="30">30 </span>A magarica uzvrati Bileamu: "Zar ja nisam tvoja  magarica na kojoj si jahao svega svoga vijeka do danas? Jesam  li ti običavala ovako?" - "Nisi!" - odgovori on. 
<br /><span class="verse" id="31">31 </span>Tada Jahve otvori oči Bileamu i on opazi anđela Jahvina  kako stoji na putu s golim mačem u ruci. Pognu on glavu i pade  ničice. 
<br /><span class="verse" id="32">32 </span>Onda će mu anđeo Jahvin: "Zašto si tukao svoju magaricu  već tri puta? TÓa ja sam istupio da te spriječim, jer te put  meni naočigled vodi u propast. 
<br /><span class="verse" id="33">33 </span>Magarica me opazila i preda  mnom se uklonila sva tri puta. Da mi se nije uklanjala, već bih  te ubio, a nju ostavio na životu." 
<br /><span class="verse" id="34">34 </span>Onda će Bileam anđelu  Jahvinu: "Sagriješio sam! Nisam znao da ti preda mnom stojiš  na putu. Ali sad, ako je zlo u tvojim očima, ja ću se vratiti." 
<br /><span class="verse" id="35">35 </span>Ali anđeo Jahvin odvrati Bileamu: "Idi s tim ljudima, ali  samo ono govori što ti ja kažem." Tako Bileam ode s Balakovim  knezovima. 
<br /><span class="verse" id="36">36 </span>Kad je Balak čuo da Bileam dolazi, iziđe mu u susret  do grada Moaba što se nalazi na granici Arnona, na kraju područja. 
<br /><span class="verse" id="37">37 </span>"Zar nisam uporno po te slao i pozivao te? Zašto mi nisi  došao?" reče Balak Bileamu. "Zar te zaista ne mogu bogato nagraditi?" 
<br /><span class="verse" id="38">38 </span>"Evo sam ti došao", reče Bileam Balaku. "Ali hoću li ti moći  sada što kazati? Samo što mi Bog stavi na jezik, to ću govoriti." 
<br /><span class="verse" id="39">39 </span>Pođe zatim Bileam s Balakom i dođoše u Kirjat Husot. 
<br /><span class="verse" id="40">40 </span>Žrtvova  Balak i krupne i sitne stoke te od toga pruži Bileamu i knezovima  koji su ga pratili. 
<br /><span class="verse" id="41">41 </span>Sutradan uze Balak Bileama i odvede ga gore na Bamot-Baal, odakle mogaše vidjeti krajnji dio naroda. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
