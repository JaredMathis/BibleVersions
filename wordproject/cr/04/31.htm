<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Brojevi  31 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Brojevi</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 31 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju: 
<br /><span class="verse" id="2">2 </span>"Iskali osvetu Izraelaca na Midjancima, a poslije toga pridružit ćeš se svojim precima." 
<br /><span class="verse" id="3">3 </span>A Mojsije reče narodu: "Opremite ljude između sebe za  pohod na Midjance, 
<br /><span class="verse" id="4">4 </span>da na Midjancima izvrše Jahvinu osvetu.  Na vojnu opremite po jednu tisuću od svakoga izraelskog plemena!" 
<br /><span class="verse" id="5">5 </span>I tako su iz izraelskih porodica - tisuću po plemenu -  za vojnu skupili dvanaest tisuća. 
<br /><span class="verse" id="6">6 </span>Posla ih Mojsije - tisuću  po plemenu - na vojnu zajedno s Pinhasom, sinom svećenika Eleazara.  On je nosio posvećene stvari i trube. 
<br /><span class="verse" id="7">7 </span>Oni zavojuju na Midjance, kako je Jahve naredio Mojsiju, i pobiju sve muškarce. 
<br /><span class="verse" id="8">8 </span>Među ostalima pobili su i midjanske  kraljeve: Evija, Rekema, Sura, Hura i Rebu - pet midjanskih kraljeva.  Mačem pogube i Bileama, Beorova sina. 
<br /><span class="verse" id="9">9 </span>Odvedu tada Izraelci u ropstvo midjanske žene s njihovom  djecom i svu njihovu stoku, krupnu i sitnu, i zaplijene sve njihovo  blago. 
<br /><span class="verse" id="10">10 </span>Ognjem spale sve gradove njihove u kojima se živjeli  i sva njihova naselja, 
<br /><span class="verse" id="11">11 </span>a sve njihovo uzmu za plijen i pljačku, i ljude i životinje. 
<br /><span class="verse" id="12">12 </span>Onda u tabor na Moapskim poljanama  uz Jordan, nasuprot Jerihonu, dovedu Mojsiju, svećeniku Eleazaru  i svoj izraelskoj zajednici zarobljenike, plijen i pljačku. 
<br /><span class="verse" id="13">13 </span>Mojsije, svećenik Eleazar i svi glavari zajednice izađu  im u susret izvan tabora. 
<br /><span class="verse" id="14">14 </span>Mojsije se razljuti na zapovjednike  vojske, tisućnike i satnike, koji se bijahu vratili s toga bojnog  pohoda. 
<br /><span class="verse" id="15">15 </span>Reče im: "Što! Na životu ste ostavili sve ženskinje! 
<br /><span class="verse" id="16">16 </span>A baš su žene, po nagovoru Bileamovu, zavele Izraelce da  u Peorovu slučaju istupe protiv Jahve. Tako dođe pomor na Jahvinu  zajednicu. 
<br /><span class="verse" id="17">17 </span>Stoga svu mušku djecu pobijte! A ubijte i svaku  ženu koja je poznala muškarca! 
<br /><span class="verse" id="18">18 </span>A sve mlade djevojke koje  nisu poznale muškarca ostavite na životu za se. 
<br /><span class="verse" id="19">19 </span>Vi pak proboravite  izvan tabora sedam dana; svi vi koji ste koga ubili i koji ste  se ubijenoga dotakli. Čistite se i vi i vaši zarobljenici trećega  i sedmoga dana; 
<br /><span class="verse" id="20">20 </span>očistite svu odjeću, sve mješine, sve od  kostrijeti napravljeno i sve drvene predmete." 
<br /><span class="verse" id="21">21 </span>Zatim svećenik Eleazar progovori borcima koji su se vratili  iz boja: "Ovo je odredba koju je izdao Jahve Mojsiju: 
<br /><span class="verse" id="22">22 </span>'Zlato, srebro, bakar, gvožđe, mjed i olovo - 
<br /><span class="verse" id="23">23 </span>sve što podnosi vatru  - provucite kroz vatru i bit će očišćeno.' Ipak, neka se očisti  i vodom očišćenja. A sve što ne podnosi vatru provucite kroz  vodu. 
<br /><span class="verse" id="24">24 </span>Sedmoga dana operite svoju odjeću i bit ćete čisti.  Poslije toga možete se vratiti u tabor." 
<br /><span class="verse" id="25">25 </span>Jahve reče Mojsiju: 
<br /><span class="verse" id="26">26 </span>"Ti, svećenik Eleazar i obiteljske  starješine zajednice napravite popis ratnoga plijena, ljudstva  i stoke, 
<br /><span class="verse" id="27">27 </span>a onda ratni plijen podijeli napola: na borce koji  su išli u borbu i na svu ostalu zajednicu. 
<br /><span class="verse" id="28">28 </span>Od boraca koji  su išli u borbu ustavi ujam za Jahvu: jednu glavu od svakih pet  stotina, bilo ljudi, bilo krupnog blaga, magaradi ili sitne stoke. 
<br /><span class="verse" id="29">29 </span>Uzmi to od njihove polovice i podaj svećeniku Eleazaru kao  podizanicu za Jahvu. 
<br /><span class="verse" id="30">30 </span>A od polovice što zapadne druge Izraelce  uzmi po glavu od pedeset, bilo ljudi, bilo krupnog blaga, magaradi  ili sitne stoke - od svih životinja - pa ih podaj levitima koji  vode brigu o Jahvinu prebivalištu." 
<br /><span class="verse" id="31">31 </span>Mojsije i svećenik Eleazar učine kako je Jahve naredio  Mojsiju. 
<br /><span class="verse" id="32">32 </span>Ratnoga je plijena bilo, osim pljačke što su vojnici  napljačkali: šest stotina sedamdeset i pet tisuća grla sitne  stoke, 
<br /><span class="verse" id="33">33 </span>sedamdeset i dvije tisuće grla krupne stoke, 
<br /><span class="verse" id="34">34 </span>šezdeset  i jedna tisuća magaradi, 
<br /><span class="verse" id="35">35 </span>a ljudskih duša - žena koje nisu  poznale muškarca - bijaše u svemu trideset i dvije tisuće. 
<br /><span class="verse" id="36">36 </span>Prema tome, polovica što je dodijeljena onima koji su  išli u borbu bila je: tri stotine trideset i sedam tisuća i pet  stotina grla sitne stoke; 
<br /><span class="verse" id="37">37 </span>ujam za Jahvu od sitne stoke šest  stotina sedamdeset i pet grla; 
<br /><span class="verse" id="38">38 </span>krupne je stoke bilo trideset  i šest tisuća grla, a njihov ujam za Jahvu sedamdeset i dva grla; 
<br /><span class="verse" id="39">39 </span>magaradi je bilo trideset tisuća i pet stotina, a njihov  ujam za Jahvu šezdeset i jedno. 
<br /><span class="verse" id="40">40 </span>Ljudskih je duša bilo šesnaest  tisuća, a njihov ujam za Jahvu trideset i dvije osobe. 
<br /><span class="verse" id="41">41 </span>Ujam  predade Mojsije svećeniku Eleazaru za podizanicu Jahvi, kako  je Jahve naredio Mojsiju. 
<br /><span class="verse" id="42">42 </span>A od polovice koja je zapala druge Izraelce i koju Mojsije  odijeli od one što je pripala ljudima koji su se borili - 
<br /><span class="verse" id="43">43 </span>dakle, polovica što je pripala zajednici iznosila je: trista trideset  i sedam tisuća i pet stotina grla sitne stoke, 
<br /><span class="verse" id="44">44 </span>a krupne stoke  trideset i šest tisuća grla; 
<br /><span class="verse" id="45">45 </span>magaradi trideset tisuća i pet  stotina, 
<br /><span class="verse" id="46">46 </span>a ljudskih duša šesnaest tisuća. 
<br /><span class="verse" id="47">47 </span>Tako, od polovice  što je pripala Izraelcima Mojsije ostavi po jedno od pedeset, i od ljudstva i od stoke, te ih predade levitima koji su se  brinuli o Jahvinu prebivalištu, kako je Jahve naredio Mojsiju. 
<br /><span class="verse" id="48">48 </span>Onda pristupiše k Mojsiju vojnički zapovjednici, tisućnici  i satnici, 
<br /><span class="verse" id="49">49 </span>i rekoše mu: "Tvoje sluge prebrojile su borce  što bijahu pod našim zapovjedništvom i od nas nitko nije izgubljen. 
<br /><span class="verse" id="50">50 </span>Uz to smo donijeli svoje darove Jahvi: narukvica, orukvica, prstenja, naušnica i ogrlica - na kakvu je tko zlatninu već  naišao - da se nad nama obavi obred pomirenja pred Jahvom." 
<br /><span class="verse" id="51">51 </span>Mojsije i svećenik Eleazar prime od njih to zlato, to  jest sve te izrađene predmete. 
<br /><span class="verse" id="52">52 </span>Bilo je svega zlata što su  kao svoju podizanicu Jahvi donijeli tisućnici i satnici: šesnaest  tisuća sedam stotina i pedeset šekela. 
<br /><span class="verse" id="53">53 </span>Svaki je vojnik za  se zadržao svoj plijen. 
<br /><span class="verse" id="54">54 </span>Tako Mojsije i svećenik Eleazar uzmu  zlato od tisućnika i satnika te ga donesu u Šator sastanka na  spomen Izraelcima pred Jahvom. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
