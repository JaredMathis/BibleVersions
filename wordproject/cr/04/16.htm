<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Brojevi  16 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Brojevi</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 16 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Korah, sin Jisharov, sin Kehatov, sin Levijev, pa Datan i  Abiram, sinovi Eliabovi, i On, sin Peletov - potomci Rubenovi  - 
<br /><span class="verse" id="2">2 </span>ustanu protiv Mojsija zajedno sa dvjesta pedeset Izraelaca, glavara zajednice, uglednih na skupštini i ljudi na glasu. 
<br /><span class="verse" id="3">3 </span>Oni  se sjate oko Mojsija i Arona govoreći im: "Vi prelazite mjeru!  Sva je zajednica, svi njezini članovi, posvećena i među njima  je Jahve. Zašto se onda uzvisujete iznad zajednice Jahvine!" 
<br /><span class="verse" id="4">4 </span>Kad to ču Mojsije, pade ničice. 
<br /><span class="verse" id="5">5 </span>Zatim reče Korahu i  svoj njegovoj družini: "Sutra će Jahve pokazati tko je njegov  i tko je posvećen, kome dopušta da mu se približi. Koga sebi  izabere, k sebi će ga i pustiti. 
<br /><span class="verse" id="6">6 </span>Učinite ovo: uzmite kadionike, Korah i sva njegova družina; 
<br /><span class="verse" id="7">7 </span>sutra stavite u njih vatre i  metnite odozgo tamjana pred Jahvom. Koga Jahve odabere, taj neka  bude posvećen. Vi prelazite mjeru, Levijevci!" 
<br /><span class="verse" id="8">8 </span>Potom Mojsije reče Korahu: "Poslušajte, Levijevci! 
<br /><span class="verse" id="9">9 </span>Zar  vam je malo što vas je Bog Izraelov izdvojio iz Izraelove zajednice  da vas približi k sebi te da vršite službu u Jahvinu prebivalištu  i da stojite pred zajednicom služeći joj? 
<br /><span class="verse" id="10">10 </span>Promaknuo je tebe  i s tobom svu tvoju braću Levijevce, a vi još tražite i svećeništvo! 
<br /><span class="verse" id="11">11 </span>Ti i sva tvoja družina, dakle, sjatili ste se protiv Jahve;  jer što je Aron da protiv njega rogoborite?" 
<br /><span class="verse" id="12">12 </span>Zatim posla Mojsije po Datana i Abirama, sinove Eliabove, ali oni odgovore: "Nećemo doći! 
<br /><span class="verse" id="13">13 </span>Zar je malo što si nas odveo  iz zemlje kojom teče med i mlijeko da nas pobiješ u ovoj pustinji, pa hoćeš da nasilno zagospodariš nad nama? 
<br /><span class="verse" id="14">14 </span>Nisi nas uveo  u zemlju kojom teče med i mlijeko i nisi nam dao u posjed njive  i vinograde! Misliš li iskopati oči ovim ljudima? Nećemo doći!" 
<br /><span class="verse" id="15">15 </span>Mojsije se vrlo razljuti i reče Jahvi: "Ne obaziri se na  njihovu prinosnicu! Ni jednoga njihova magarca nisam prisvojio  niti sam ijednoga od njih oštetio." 
<br /><span class="verse" id="16">16 </span>Zatim Mojsije reče Korahu: "Ti i sva tvoja družina stupite  sutra pred Jahvu; ti, i oni, i Aron. 
<br /><span class="verse" id="17">17 </span>Neka svaki uzme svoj  kadionik, stavi u nj tamjana i neka svaki donese svoj kadionik  pred Jahvu - dvjesta i pedeset kadionika. A i ti i Aron donesite  svaki svoj kadionik." 
<br /><span class="verse" id="18">18 </span>Svaki uzme svoj kadionik, stavi u nj vatre, onda odozgo  metne tamjana i stane s Mojsijem i Aronom kod ulaza u Šator sastanka. 
<br /><span class="verse" id="19">19 </span>Kad, naprama njima, sabra Korah svu zajednicu na ulazu u  Šator sastanka, onda se svoj zajednici pokaza slava Jahvina. 
<br /><span class="verse" id="20">20 </span>I reče Jahve Mojsiju i Aronu: 
<br /><span class="verse" id="21">21 </span>"Odvojite se od te zajednice  da je odmah satrem!" 
<br /><span class="verse" id="22">22 </span>Oni popadoše ničice i povikaše: "Bože! Bože životnog  duha u svakome tijelu! Zar ćeš se razgnjeviti na svu zajednicu  kad je samo jedan sagriješio!" 
<br /><span class="verse" id="23">23 </span>Onda Jahve reče Mojsiju: 
<br /><span class="verse" id="24">24 </span>"Reci toj zajednici: 'Uklonite  se iz okolice prebivališta Koraha, Datana i Abirama!'" 
<br /><span class="verse" id="25">25 </span>Mojsije ustade i pođe k Datanu i Abiramu. Za njim krenuše  izraelske starješine. 
<br /><span class="verse" id="26">26 </span>Zatim ovako progovori zajednici: "Odstupite  od šatora tih opakih ljudi! Ne dotičite se ničega što je njihovo, da ne budete uništeni zbog svih njihovih grijeha." 
<br /><span class="verse" id="27">27 </span>Tako se oni udalje iz okolice prebivališta Korahova,  Datanova i Abiramova. Uto izađu Datan i Abiram te stanu na ulazu  svojih šatora sa svojim ženama, svojim sinovima i svojom nejačadi. 
<br /><span class="verse" id="28">28 </span>"Po ovom ćete vidjeti", reče Mojsije, "da me Jahve poslao  da vršim sva ova djela, a da ih ne činim sam od sebe: 
<br /><span class="verse" id="29">29 </span>ako  ovi ljudi umru kao što umru i svi ljudi; ako ih pohodi sudbina  kakva pohodi sve ljude, onda me Jahve nije poslao. 
<br /><span class="verse" id="30">30 </span>Ali ako  Jahve učini nečuveno: ako zemlja rastvori svoje ralje i proguta  ih sa svim što je njihovo te živi siđu u Šeol, onda znajte da  su ovi ljudi prezreli Jahvu." 
<br /><span class="verse" id="31">31 </span>A kad on završi sve te riječi, tlo se pod njima raspukne; 
<br /><span class="verse" id="32">32 </span>zemlja rastvori svoje ralje i proguta ih s njihovim domovima, sa svim Korahovim ljudima i svim njihovim imanjem. 
<br /><span class="verse" id="33">33 </span>Živi  siđu u Šeol, oni i sve njihovo. Onda se nad njima zemlja zatvori  i oni iščeznu iz zbora. 
<br /><span class="verse" id="34">34 </span>Na njihov vrisak svi Izraelci što  su stajali oko njih pobjegoše govoreći: "Da i nas zemlja ne proguta!" 
<br /><span class="verse" id="35">35 </span>Ali sukne oganj od Jahve te proždre dvjesta i pedeset  ljudi koji su prinosili tamjan. 
<br /><span class="verse" id="36">36 </span>(17:1) Jahve reče Mojsiju: 
<br /><span class="verse" id="37">37 </span>(17:2) "Kaži Eleazaru, sinu svećenika Arona, da ukloni kadionike - jer su posvećeni - iz toga zgarišta, a  neposvećenu vatru iz njih neka razaspe podalje. 
<br /><span class="verse" id="38">38 </span>(17:3) Kadionici  onih koji su sagriješili i grijehom život pokopali neka se prekuju  u pločice za oblaganje žrtvenika. Doneseni su, naime, pred Jahvu, pa su posvećeni. Neka budu opomenom Izraelcima!" 
<br /><span class="verse" id="39">39 </span>(17:4) Tako svećenik Eleazar uze kadionike od tuča što su ih  prinosili oni koji izgorješe; prekovaše ih u pločice za oblaganje  žrtvenika. 
<br /><span class="verse" id="40">40 </span>(17:5) One su opomena Izraelcima da se nitko nepozvan  - nitko tko nije od Aronova potomstva - ne smije približiti da  pali tamjan pred Jahvom, kako mu se ne bi dogodilo kao Korahu  i njegovoj družini, prema onom što je kazao Jahve po Mojsiju. 
<br /><span class="verse" id="41">41 </span>(17:6) Sutradan je sva zajednica rogoborila protiv Mojsija i  Arona. "Pobili ste Jahvin narod!" - govorili su. 
<br /><span class="verse" id="42">42 </span>(17:7) Dok se zajednica  skupljala protiv Mojsija i Arona, oni se okrenuše prema Šatoru  sastanka, i gle! oblak ga prekri i slava se Jahvina pokaza. 
<br /><span class="verse" id="43">43 </span>(17:8) Tada Mojsije i Aron odoše pred Šator sastanka. 
<br /><span class="verse" id="44">44 </span>(17:9) I Jahve  reče Mojsiju: 
<br /><span class="verse" id="45">45 </span>(17:10) "Udaljite se od te zajednice; u tili ću je  čas uništiti!" Oni padoše ničice. 
<br /><span class="verse" id="46">46 </span>(17:11) Zatim Mojsije reče Aronu: "Uzmi kadionik, stavi u nj vatre sa žrtvenika, metni tamjana, a onda se žuri  do zajednice da obaviš nad njom obred pomirenja. Gnjev je Jahvin  već izbio i zlo je počelo!" 
<br /><span class="verse" id="47">47 </span>(17:12) Aron uze što mu je Mojsije rekao te otrča usred zbora, a kad tamo: pomor među narodom već počeo. Stavi tamjana te obavi  obred pomirenja nad narodom. 
<br /><span class="verse" id="48">48 </span>(17:13) Zatim stade između mrtvih i  živih i zlo se ustavi. 
<br /><span class="verse" id="49">49 </span>(17:14) Bilo ih je mrtvih od toga zla četrnaest  tisuća i sedam stotina, osim onih koji su poginuli zbog Koraha. 
<br /><span class="verse" id="50">50 </span>(17:15) Aron se vrati k Mojsiju na ulaz u Šator sastanka: pomor se  ustavi. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
