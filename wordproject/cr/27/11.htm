<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Daniel 11 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Daniel</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Moje potpore i moga okrilja. 
<br /><span class="verse" id="2">2 </span>A sada ću ti otkriti istinu. Evo: još će tri kralja ustati za Perziju: četvrti će biti  bogatiji od svih ostalih, pa kad se zbog svoga bogatstva osili, sve će podići protiv kraljevstva grčkoga. 
<br /><span class="verse" id="3">3 </span>Ustat će junački kralj, vladat će silnom moću i činiti  što ga bude volja. 
<br /><span class="verse" id="4">4 </span>A čim se ustane, njegovo će se kraljevstvo  raspasti i bit će razdijeljeno na četiri vjetra nebeska, ali  ne među njegove potomke; i neće više biti tako moćno kao za njegove  vladavine, jer će njegovo kraljevstvo biti razoreno i predano  drugima, a ne njima. 
<br /><span class="verse" id="5">5 </span>Kralj će Juga postati moćan; jedan će od njegovih zapovjednika  biti moćniji od njega i zavladat će većom moću nego što je njegova. 
<br /><span class="verse" id="6">6 </span>Nekoliko godina kasnije oni će se udružiti, a kći kralja  Juga doći će kralju Sjevera da sklope ugovor. Ali ona tim neće  sačuvati snagu svoje mišice i njezino se potomstvo neće održati:  bit će predana ona, i njezina pratnja, i njezino dijete, i njezin  pomagač u tim vremenima. 
<br /><span class="verse" id="7">7 </span>No jedan će se izdanak njezina korijena podići na njezino  mjesto, navalit će na vojsku, prodrijet će u tvrđavu kralja Sjevera, postupati s njima po miloj volji i pobijediti ih. 
<br /><span class="verse" id="8">8 </span>Pa i njihove  bogove, njihove kipove i njihovo dragocjeno suđe, srebrno i zlatno, odnijet će kao plijen u Egipat. Nekoliko godina bit će jači  od kralja Sjevera, 
<br /><span class="verse" id="9">9 </span>koji će onda prodrijeti u kraljevstvo kralja  Juga, odakle će se vratiti u svoju zemlju. 
<br /><span class="verse" id="10">10 </span>Ali će se onda  njegovi sinovi naoružati, skupit će silnu vojsku, odlučno će  navaliti i poput poplave proći, zatim će se opet zametnuti rat  sve do njegove utvrde. 
<br /><span class="verse" id="11">11 </span>Tada će se kralj Juga razgnjeviti  i zavojštiti na kralja Sjevera; podići će silnu vojsku i nadvladati  vojsku njegovu. 
<br /><span class="verse" id="12">12 </span>Mnoštvo će biti uništeno, a on će se zbog  toga uzoholiti; pobit će desetke tisuća, ali se neće održati: 
<br /><span class="verse" id="13">13 </span>kralj će Sjevera opet dići vojsku veću nego prije, i poslije  nekoliko godina navalit će s velikom, dobro opremljenom vojskom. 
<br /><span class="verse" id="14">14 </span>U to vrijeme mnogi će se podići protiv kralja Juga; ustat  će i nasilnici iz tvog naroda da se ispuni viđenje, ali će propasti. 
<br /><span class="verse" id="15">15 </span>Doći će kralj Sjevera: podići će nasipe da zauzme jedan  utvrđeni grad. Mišice Juga neće odoljeti, pa ni izabrane čete  neće imati snage da se odupru. 
<br /><span class="verse" id="16">16 </span>Onaj će navaliti protiv njega  i učinit će s njime kako mu se prohtije - nitko mu se neće oprijeti:  zaustavit će se u Divoti, uništenje je u njegovim rukama. 
<br /><span class="verse" id="17">17 </span>Čvrsto  odlučivši da se pošto-poto domogne svega njegova kraljevstva, sklopit će s njim ugovor dajući mu jednu kćer za ženu da ga  upropasti, ali mu neće uspjeti, neće se to zbiti. 
<br /><span class="verse" id="18">18 </span>Zatim će  se okrenuti prema otocima i mnoge će osvojiti, ali će jedan zapovjednik  dokrajčiti tu sramotu, sramotu mu sramotom vratiti. 
<br /><span class="verse" id="19">19 </span>Brže će nagnuti prema utvrdama svoje zemlje, ali će posrnuti, pasti, više ga neće biti. 
<br /><span class="verse" id="20">20 </span>Na njegovo će mjesto doći jedan  koji će u diku kraljevstva poslati poreznika, ali će u kratko  vrijeme poginuti bez gnjeva i boja. 
<br /><span class="verse" id="21">21 </span>Na njegovo će se mjesto uzdići nitkov kome ne pripada  kraljevska čast. Ali on će iznenada doći i spletkama se domoći  kraljevstva. 
<br /><span class="verse" id="22">22 </span>Pred njim će biti preplavljene i skršene navalne snage  i sam knez Saveza. 
<br /><span class="verse" id="23">23 </span>Unatoč sporazumu s njime, izdajnički će  navaliti i svladati ga s malo ljudi. 
<br /><span class="verse" id="24">24 </span>Iznenada će upasti u  bogate pokrajine i postupat će kako nisu postupali njegovi očevi  ni očevi njegovih otaca, rasipajući među svoje plijen, pljačku  i bogatstvo, smišljat će osnove protiv tvrdih gradova, ali samo  za neko vrijeme. 
<br /><span class="verse" id="25">25 </span>Pokrenut će, s velikom vojskom, svoju snagu i hrabrost  protiv kralja Juga. Kralj Juga krenut će u rat s mnogom i moćnom  vojskom, ali neće izdržati, jer će se protiv njega skovati spletke. 
<br /><span class="verse" id="26">26 </span>I oni koji jeđahu za njegovim stolom skršit će ga: njegova  će vojska biti uništena i mnogi će posječeni popadati. 
<br /><span class="verse" id="27">27 </span>Oba će kralja smišljati zlo; sjedeći za istim stolom, govorit će laži jedan drugome: ali neće uspjeti, jer je svršetak  odložen do određenog vremena. 
<br /><span class="verse" id="28">28 </span>Vratit će se on u svoju zemlju  s velikim blagom; srcem protiv svetoga Saveza, učinit će svoje  i vratiti se u svoju zemlju. 
<br /><span class="verse" id="29">29 </span>U određeno vrijeme opet će krenuti protiv Juga, ali sada  neće biti kao prvi put. 
<br /><span class="verse" id="30">30 </span>Kitimski će brodovi navaliti na njega, i on će se uplašiti. Vratit će se, bjesnjeti protiv svetoga  Saveza i opet će se sporazumjeti s onima koji napustiše sveti  Savez. 
<br /><span class="verse" id="31">31 </span>Čete će njegove doći i oskvrnuti svetište-tvrđu, dokinut'  svagdašnju žrtvu i ondje postaviti grozotu pustoši. 
<br /><span class="verse" id="32">32 </span>Svojim  će spletkama navesti na otpad one koji se ogrešuju o Savez, ali  ljudi koji ljube Boga ostat će postojani i vršit će svoje. 
<br /><span class="verse" id="33">33 </span>Umnici  u narodu poučavat će mnoštvo, ali će ih jedno vrijeme zatirati  mačem i ognjem, izgnanstvom i pljačkanjem. 
<br /><span class="verse" id="34">34 </span>Dok ih budu zatirali, samo će im nekolicina pomagati, a mnogi će im se pridružiti  prijevarno. 
<br /><span class="verse" id="35">35 </span>Od umnika neki će pasti, da se prokušaju, probrani, čisti do vremena svršetka, jer još nije došlo određeno vrijeme. 
<br /><span class="verse" id="36">36 </span>Kralj će raditi što god mu se prohtije, uznoseći i uzdižući  sebe iznad svih bogova: protiv Boga nad bogovima govorit će hule  i uspijevat će dok se gnjev ne navrši - jer ono što je određeno, to će se ispuniti. 
<br /><span class="verse" id="37">37 </span>Neće mariti za bogove svojih otaca ni  za Miljenika ženÄa niti za kojega drugog boga: samog će sebe  izdizati iznad sviju. 
<br /><span class="verse" id="38">38 </span>Mjesto njih častit će boga tvrđava, boga koga nisu poznavali njegovi očevi, častiti ga zlatom i  srebrom, dragim kamenjem i drugim dragocjenostima. 
<br /><span class="verse" id="39">39 </span>Navalit  će na tvrđave gradova pomoću stranog boga: one koji njega priznaju  obasut će počastima i dat će im vlast nad mnoštvom i dijelit  će im zemlju za nagradu. 
<br /><span class="verse" id="40">40 </span>U vrijeme svršetka kralj će se Juga zaratiti s njime;  kralj će Sjevera navaliti na nj svojim kolima, svojim konjanicima  i svojim mnogim brodovima. Provalit će u zemlje i proći njima  poput poplave. 
<br /><span class="verse" id="41">41 </span>Prodrijet će u Divotu i mnogi će pasti. Njegovim  će rukama izmaći Edom i Moab i glavnina sinova Amonovih. 
<br /><span class="verse" id="42">42 </span>Pružit će svoju ruku za zemljama: Egipat mu neće izmaći. 
<br /><span class="verse" id="43">43 </span>On će se domoći zlatnog i srebrnog blaga i svih dragocjenosti  Egipta. Pratit će ga Libijci i Etiopljani. 
<br /><span class="verse" id="44">44 </span>Ali će ga uznemiriti  vijesti s istoka i sa sjevera te će poći vrlo gnjevan da uništi  i zatre mnoštvo. 
<br /><span class="verse" id="45">45 </span>Postavit će svoje dvorske šatore između  mora i Svete gore Divote. Ali će i njemu doći kraj, i nitko mu  neće pomoći. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
