<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jevrejima 11: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Jevrejima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A vjera je već neko imanje onoga čemu se nadamo, uvjerenost  u zbiljnosti kojih ne vidimo. 
<br /><span class="verse" id="2">2 </span>Zbog nje stari primiše svjedočanstvo. 
<br /><span class="verse" id="3">3 </span>Vjerom spoznajemo da su svjetovi uređeni riječju Božjom  tako te ovo vidljivo ne posta od nečega pojavnoga. 
<br /><span class="verse" id="4">4 </span>Vjerom Abel prinese Bogu bolju žrtvu nego Kain. Po njoj  primi svjedočanstvo da je pravedan - Bog nad njegovim darovima  posvjedoči - po njoj i mrtav još govori. 
<br /><span class="verse" id="5">5 </span>Vjerom Henok bi prenesen da ne vidi smrti te iščeznu  jer ga je prenio Bog. Doista, prije prijenosa primio je svjedočanstvo  da omilje Bogu. 
<br /><span class="verse" id="6">6 </span>A bez vjere nemoguće je omiljeti Bogu  jer tko mu pristupa, vjerovati mora da postoji i da je platac  onima koji ga traže. 
<br /><span class="verse" id="7">7 </span>Vjerom Noa, upućen u ono što još ne bijaše vidljivo, predano  sagradi korablju na spasenje svoga doma. Time osudi svijet i  postade baštinikom vjerničke pravednosti. 
<br /><span class="verse" id="8">8 </span>Vjerom pozvan, Abraham posluša i zaputi se u kraj koji  je imao primiti u baštinu, zaputi se ne znajući kamo ide. 
<br /><span class="verse" id="9">9 </span>Vjerom  se kao pridošlica naseli u obećanoj zemlji kao u tuđini, prebivajući  pod šatorima s Izakom i Jakovom, subaštinicima istog obećanja, 
<br /><span class="verse" id="10">10 </span>jer iščekivaše onaj utemeljeni Grad kojemu je graditelj  i tvorac Bog. 
<br /><span class="verse" id="11">11 </span>Vjerom i Sara unatoč svojoj dobi zadobi moć da začne  jer vjernim smatraše Onoga koji joj dade obećanje. 
<br /><span class="verse" id="12">12 </span>Zato od  jednoga, i to obamrla, nasta mnoštvo poput zvijezda na nebu  i pijeska nebrojena na obali morskoj. 
<br /><span class="verse" id="13">13 </span>U vjeri svi su oni umrli, a da nisu zadobili obećanja, već su ih samo izdaleka vidjeli i pozdravili priznavši da su  stranci i pridošlice na zemlji. 
<br /><span class="verse" id="14">14 </span>Doista, koji tako  govore, jasno očituju da domovinu traže. 
<br /><span class="verse" id="15">15 </span>Dakako, da su mislili  na onu iz koje su izišli, imali bi još prilike vratiti se u nju. 
<br /><span class="verse" id="16">16 </span>Ali sada oni čeznu za boljom, to jest nebeskom. Stoga se  Bog ne stidi zvati se Bogom njihovim: ta pripravio im je Grad. 
<br /><span class="verse" id="17">17 </span>Vjerom Abraham, kušan, prikaza Izaka. Jedinca prikazivaše  on koji je primio obećanje, 
<br /><span class="verse" id="18">18 </span>kome bi rečeno: Po Izaku će  ti se nazivati potomstvo! - 
<br /><span class="verse" id="19">19 </span>uvjeren da Bog može i od  mrtvih uskrisiti. Zato ga u predslici i ponovno zadobi. 
<br /><span class="verse" id="20">20 </span>Vjerom baš u pogledu budućnosti Izak blagoslovi Jakova  i Ezava. 
<br /><span class="verse" id="21">21 </span>Vjerom Jakov, umirući, blagoslovi oba sina Josipova  i duboko se prignu oslonjen na vrh svojega štapa. 
<br /><span class="verse" id="22">22 </span>Vjerom  Josip na umoru napomenu ono o izlasku sinova Izraelovih i dade  zapovijed o svojim kostima. 
<br /><span class="verse" id="23">23 </span>Vjerom su Mojsija netom rođena tri mjeseca krili  njegovi roditelji jer vidješe da je djetešce lijepo  i nisu se bojali kraljeve naredbe. 
<br /><span class="verse" id="24">24 </span>Vjerom Mojsije, već  odrastao, odbi zvati se sinom kćeri faraonove. 
<br /><span class="verse" id="25">25 </span>Radije  izabra biti zlostavljan zajedno s Božjim narodom, nego se časovito  okoristiti grijehom. 
<br /><span class="verse" id="26">26 </span>Većim je bogatstvom od blaga egipatskih  smatrao muku Kristovu jer je gledao na plaću. 
<br /><span class="verse" id="27">27 </span>Vjerom napusti  Egipat, ne bojeći se bijesa kraljeva, postojan kao da Nevidljivoga  vidi. 
<br /><span class="verse" id="28">28 </span>Vjerom je obavio pashu i škropljenje krvlju  da Zatornik ne dotakne prvenaca Izraelovih. 
<br /><span class="verse" id="29">29 </span>Vjerom prođoše Crvenim morem kao po suhu, što i Egipćani  pokušaše, ali se potopiše. 
<br /><span class="verse" id="30">30 </span>Vjerom zidine jerihonske padoše  nakon sedmodnevnoga ophoda. 
<br /><span class="verse" id="31">31 </span>Vjerom Rahaba, bludnica, ne propade  zajedno s nepokornicima jer s mirom primi uhode. 
<br /><span class="verse" id="32">32 </span>I što još da kažem? Ta ponestat će mi vremena, počnem  li raspredati o Gideonu, Baraku, Samsonu, Jiftahu, Davidu, pa  Samuelu i prorocima, 
<br /><span class="verse" id="33">33 </span>koji su po vjeri osvojili kraljevstva, odjelotvorili pravednost, zadobili obećano, začepili ralje lavovima, 
<br /><span class="verse" id="34">34 </span>pogasili žestinu ognja, umakli oštrici mača, oporavili se  od slabosti, ojačali u boju, odbili navale tuđinaca. 
<br /><span class="verse" id="35">35 </span>Žene  su po uskrsnuću ponovno zadobile svoje pokojne. Drugi pak, stavljeni  na muke, ne prihvatiše oslobođenja da bi ih zapalo bolje uskrsnuće. 
<br /><span class="verse" id="36">36 </span>Drugi su opet iskusili izrugivanja i bičeve, pa i okove i  tamnicu. 
<br /><span class="verse" id="37">37 </span>Kamenovani su, piljeni, poubijani oštricom mača, potucali se u runima, u kozjim kožusima, u oskudici, potlačeni, zlostavljani - 
<br /><span class="verse" id="38">38 </span>svijet ih ne bijaše dostojan - vrludali po  pustinjama, gorama, pećinama i pukotinama zemaljskim. 
<br /><span class="verse" id="39">39 </span>I svi oni po vjeri, istina, primiše svjedočanstvo, ali  ne zadobiše obećano 
<br /><span class="verse" id="40">40 </span>jer Bog je za nas predvidio nešto bolje  da oni bez nas ne dođu do savršenstva. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
