<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Matej - Matthew -23: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matej</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 23 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada Isus prozbori mnoštvu i svojim učenicima: 
<br /><span class="verse" id="2">2 </span>"Na Mojsijevu  stolicu zasjedoše pismoznanci i farizeji. 
<br /><span class="verse" id="3">3 </span>Činite dakle i obdržavajte  sve što vam kažu, ali se nemojte ravnati po njihovim djelima  jer govore, a ne čine. 
<br /><span class="verse" id="4">4 </span>Vežu i ljudima na pleća tovare teška  bremena, a sami ni da bi ih prstom makli. 
<br /><span class="verse" id="5">5 </span>Sva svoja djela  čine zato da ih ljudi vide. Doista, proširuju zapise svoje i  produljuju rese. 
<br /><span class="verse" id="6">6 </span>Vole pročelja na gozbama, prva sjedala u  sinagogama, 
<br /><span class="verse" id="7">7 </span>pozdrave na trgovima i da ih ljudi zovu 'Rabbi'. 
<br /><span class="verse" id="8">8 </span>Vi pak ne dajte se zvati 'Rabbi', jer jedan je učitelj vaš, a svi ste vi braća. 
<br /><span class="verse" id="9">9 </span>Ni ocem ne zovite nikoga na zemlji jer  jedan je Otac vaš - onaj na nebesima. 
<br /><span class="verse" id="10">10 </span>I ne dajte da vas vođama  zovu, jer jedan je vaš vođa - Krist. 
<br /><span class="verse" id="11">11 </span>Najveći među vama neka  vam bude poslužitelj. 
<br /><span class="verse" id="12">12 </span>Tko se god uzvisuje, bit će ponižen, a tko se ponizuje, bit će uzvišen." 
<br /><span class="verse" id="13">13 </span>"Jao vama, pismoznanci i farizeji! Licemjeri! Zaključavate  kraljevstvo nebesko pred ljudima; sami ne ulazite, a ne date  ući ni onima koji bi htjeli." 
<br /><span class="verse" id="14">14 </span># 
<br /><span class="verse" id="15">15 </span>"Jao vama, pismoznanci i farizeji! Licemjeri! Obilazite  morem i kopnom da pridobijete jednog sljedbenika. A kad ga pridobijete, promećete ga u sina paklenoga dvaput goreg od sebe." 
<br /><span class="verse" id="16">16 </span>"Jao vama! Slijepe vođe! Govorite: 'Zakune li se tko  Hramom, nije ništa. Ali ako se zakune hramskim zlatom, veže ga  zakletva.' 
<br /><span class="verse" id="17">17 </span>Budale i slijepci! Ta što je veće: zlato ili Hram  što posvećuje zlato? 
<br /><span class="verse" id="18">18 </span>Nadalje: 'Zakune li se tko žrtvenikom, nije ništa. Ali ako se zakune darom što je na njemu, veže ga  zakletva.' 
<br /><span class="verse" id="19">19 </span>Slijepci! Ta što je veće: dar ili žrtvenik što  dar posvećuje? 
<br /><span class="verse" id="20">20 </span>Tko se dakle zakune žrtvenikom, kune se njime  i svime što je na njemu. 
<br /><span class="verse" id="21">21 </span>I tko se zakune Hramom, kune se  njime i Onim koji u njemu prebiva. 
<br /><span class="verse" id="22">22 </span>I tko se zakune nebom, kune se prijestoljem Božjim i Onim koji na njemu sjedi." 
<br /><span class="verse" id="23">23 </span>"Jao vama, pismoznanci i farizeji! Licemjeri! Namirujete  desetinu od metvice i kopra i kima, a propuštate najvažnije u  Zakonu: pravednost, milosrđe, vjernost. Ovo je trebalo činiti, a ono ne propuštati. 
<br /><span class="verse" id="24">24 </span>Slijepe vođe! Cijedite komarca, a gutate  devu!" 
<br /><span class="verse" id="25">25 </span>"Jao vama, pismoznanci i farizeji! Licemjeri! Čistite  čašu i zdjelu izvana, a iznutra su pune grabeža i pohlepe. 
<br /><span class="verse" id="26">26 </span>Farizeju  slijepi! Očisti najprije nutrinu čaše da joj i vanjština bude  čista." 
<br /><span class="verse" id="27">27 </span>Jao vama pismoznanci i farizeji! Licemjeri! Nalik ste  na obijeljene grobove. Izvana izgledaju lijepi, a iznutra su  puni mrtvačkih kostiju i svakojake nečistoće. 
<br /><span class="verse" id="28">28 </span>Tako i vi izvana  ljudima izgledate pravedni, a iznutra ste puni licemjerja i bezakonja." 
<br /><span class="verse" id="29">29 </span>"Jao vama, pismoznanci i farizeji! Licemjeri! Gradite  grobnice prorocima i kitite spomenike pravednicima 
<br /><span class="verse" id="30">30 </span>te govorite:  'Da smo mi živjeli u dane otaca svojih, ne bismo bili njihovi  sudionici u prolijevanju krvi proročke.' 
<br /><span class="verse" id="31">31 </span>Tako sami protiv  sebe svjedočite da ste sinovi ubojica proroka. 
<br /><span class="verse" id="32">32 </span>Dopunite samo  mjeru otaca svojih!" 
<br /><span class="verse" id="33">33 </span>"Zmije! Leglo gujinje! Kako ćete uteći osudi paklenoj? 
<br /><span class="verse" id="34">34 </span>Zato evo ja šaljem vama proroke i mudrace i pismoznance.  Jedne ćete od njih ubiti i raspeti, druge bičevati po svojim  sinagogama i progoniti od grada do grada 
<br /><span class="verse" id="35">35 </span>da tako na vas dođe  sva pravedna krv, prolivena na zemlji od krvi Abela pravednoga  pa do krvi Zaharije, sina Barahijina, kojega ubiste između Hrama  i žrtvenika. 
<br /><span class="verse" id="36">36 </span>Zaista, kažem vam, sve će to doći na ovaj naraštaj!" 
<br /><span class="verse" id="37">37 </span>"Jeruzaleme, Jeruzaleme, koji ubijaš proroke i kamenuješ  one što su tebi poslani! Koliko li puta htjedoh okupiti djecu  tvoju kao što kvočka okuplja piliće pod krila, i ne htjedoste. 
<br /><span class="verse" id="38">38 </span>Evo, napuštena vam kuća. 
<br /><span class="verse" id="39">39 </span>Doista, kažem vam, odsada me  nećete vidjeti dok ne reknete: Blagoslovljen Onaj koji dolazi  u ime Gospodnje!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
