<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Matej - Matthew -27: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matej</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a>
<span class="chapread">27</span>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 27 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A kad objutri, svi su glavari svećenički i starješine narodne  održali vijećanje protiv Isusa da ga pogube. 
<br /><span class="verse" id="2">2 </span>I svezana ga  odveli i predali upravitelju Pilatu. 
<br /><span class="verse" id="3">3 </span>Kada Juda, njegov izdajica, vidje da je Isus osuđen, pokaja  se i vrati trideset srebrnjaka glavarima svećeničkim i starješinama 
<br /><span class="verse" id="4">4 </span>govoreći: "Sagriješih predavši krv nedužnu!" Odgovoriše: "Što  se to nas tiče? To je tvoja stvar!" 
<br /><span class="verse" id="5">5 </span>I bacivši srebrnjake u  Hram, ode te se objesi. 
<br /><span class="verse" id="6">6 </span>Glavari svećenički uzeše srebrnjake i rekoše: 
<br /><span class="verse" id="7">7 </span>"Nije  dopušteno staviti ih u hramsku riznicu jer su krvarina." Posavjetuju  se i kupe za njih lončarovu njivu za ukop stranaca. 
<br /><span class="verse" id="8">8 </span>Stoga  se ona njiva zove "Krvava njiva" sve do danas. 
<br /><span class="verse" id="9">9 </span>Tada se ispuni  što je rečeno po proroku Jeremiji: Uzeše trideset srebrnjaka  - cijenu Neprocjenjivoga kojega procijeniše sinovi Izraelovi  - 
<br /><span class="verse" id="10">10 </span>i dadoše ih za njivu lončarovu kako mi naredi Gospodin. 
<br /><span class="verse" id="11">11 </span>Dovedoše dakle Isusa pred upravitelja. Upita ga upravitelj:  "Ti li si kralj židovski?" On odgovori: "Ti kažeš." 
<br /><span class="verse" id="12">12 </span>I dok  su ga glavari svećenički i starješine narodne optuživale, ništa  nije odgovarao. 
<br /><span class="verse" id="13">13 </span>Tada mu reče Pilat: "Ne čuješ li što sve  protiv tebe svjedoče?" 
<br /><span class="verse" id="14">14 </span>I ne odgovori mu ni na jednu riječ  te se upravitelj silno čudio. 
<br /><span class="verse" id="15">15 </span>A o Blagdanu upravitelj je običavao svjetini pustiti  jednoga uznika, koga bi već htjeli. 
<br /><span class="verse" id="16">16 </span>Tada upravo bijaše u  njih poznati uznik zvani Baraba. 
<br /><span class="verse" id="17">17 </span>Kad se dakle sabraše, reče  im Pilat: "Koga hoćete da vam pustim: Barabu ili Isusa koji se  zove Krist?" 
<br /><span class="verse" id="18">18 </span>Znao je doista da ga predadoše iz zavisti. 
<br /><span class="verse" id="19">19 </span>Dok je sjedio na sudačkoj stolici, poruči nu njegova  žena: "Mani se ti onoga pravednika jer sam danas u snu mnogo  pretrpjela zbog njega." 
<br /><span class="verse" id="20">20 </span>Međutim, glavari svećenički i starješine nagovore svjetinu  da zaište Barabu, a Isus da se pogubi. 
<br /><span class="verse" id="21">21 </span>Upita ih dakle upravitelj:  "Kojega od ove dvojice hoćete da vam pustim?" A oni rekoše: "Barabu!" 
<br /><span class="verse" id="22">22 </span>Kaže im Pilat: "Što dakle da učinim s Isusom koji se zove  Krist?" Oni će: "Neka se razapne." 
<br /><span class="verse" id="23">23 </span>A on upita: "A što je  zla učinio?" Vikahu još jače: "Neka se razapne!" 
<br /><span class="verse" id="24">24 </span>Kad Pilat vidje da ništa ne koristi, nego da biva sve  veći metež, uzme vodu i opere ruke pred svjetinom govoreći: "Nevin  sam od krvi ove! Vi se pazite!" 
<br /><span class="verse" id="25">25 </span>Sav narod nato odvrati: "Krv  njegova na nas i na djecu našu!" 
<br /><span class="verse" id="26">26 </span>Tada im pusti Barabu, a  Isusa, izbičevana, preda da se razapne. 
<br /><span class="verse" id="27">27 </span>Onda vojnici upraviteljevi uvedoše Isusa u dvor upraviteljev  i skupiše oko njega cijelu četu. 
<br /><span class="verse" id="28">28 </span>Svukoše ga pa zaogrnuše  skrletnim plaštem. 
<br /><span class="verse" id="29">29 </span>Spletoše zatim vijenac od trnja i staviše  mu na glavu, a tako i trsku u desnicu. Prigibajući pred njim  koljena, izrugivahu ga: "Zdravo, kralju židovski!" 
<br /><span class="verse" id="30">30 </span>Onda pljujući  po njemu, uzimahu trsku i udarahu ga njome po glavi. 
<br /><span class="verse" id="31">31 </span>Pošto ga izrugaše, svukoše mu plašt, obukoše mu njegove  haljine pa ga odvedoše da ga razapnu. 
<br /><span class="verse" id="32">32 </span>Izlazeći nađu nekoga čovjeka Cirenca, imenom Šimuna,  i prisile ga da mu ponese križ. 
<br /><span class="verse" id="33">33 </span>I dođoše na mjesto zvano Golgota, to jest Lubanjsko mjesto, 
<br /><span class="verse" id="34">34 </span>dadoše mu piti vino sa žuči pomiješano.  I kad okusi, ne htjede piti. 
<br /><span class="verse" id="35">35 </span>A pošto ga razapeše, razdijeliše  među se haljine njegove bacivši kocku. 
<br /><span class="verse" id="36">36 </span>I sjedeći ondje, čuvahu ga. 
<br /><span class="verse" id="37">37 </span>I staviše mu ponad glave krivicu napisanu: "Ovo je Isus, kralj židovski." 
<br /><span class="verse" id="38">38 </span>Tada razapeše s njime dva razbojnika, jednoga zdesna, drugoga slijeva. 
<br /><span class="verse" id="39">39 </span>A prolaznici su ga pogrđivali mašući glavama: 
<br /><span class="verse" id="40">40 </span>"Ti  koji razvaljuješ Hram i za tri ga dana sagradiš, spasi sam sebe!  Ako si Sin Božji, siđi s križa!" 
<br /><span class="verse" id="41">41 </span>Slično i glavari svećenički  s pismoznancima i starješinama, rugajući se, govorahu: 
<br /><span class="verse" id="42">42 </span>"Druge  je spasio, sebe ne može spasiti! Kralj je Izraelov! Neka sada  siđe s križa pa ćemo povjerovati u nj! 
<br /><span class="verse" id="43">43 </span>Uzdao se u Boga!  Neka ga sad izbavi ako mu omilje! Ta govorio je: 'Sin sam  Božji!'" 
<br /><span class="verse" id="44">44 </span>Tako ga vrijeđahu i s njim raspeti razbojnici. 
<br /><span class="verse" id="45">45 </span>Od šeste ure nasta tama po svoj zemlji - do ure devete. 
<br /><span class="verse" id="46">46 </span>O devetoj uri povika Isus iza glasa: "Eli, Eli, lema sabahtani?"  To će reći: "Bože moj, Bože moj, zašto si me ostavio?" 
<br /><span class="verse" id="47">47 </span>A neki od nazočnih, čuvši to, govorahu: "Ovaj zove Iliju." 
<br /><span class="verse" id="48">48 </span>I odmah pritrča jedan od njih, uze spužvu, natopi je octom,  natakne je na trsku i pruži mu piti. 
<br /><span class="verse" id="49">49 </span>A ostali  rekoše: "Pusti da vidimo hoće li doći Ilija da ga spasi." 
<br /><span class="verse" id="50">50 </span>A  Isus opet povika iz glasa i ispusti duh. 
<br /><span class="verse" id="51">51 </span>I gle, zavjesa se hramska razdrije odozgor dodolje, nadvoje;  zemlja se potrese, pećine se raspukoše, 
<br /><span class="verse" id="52">52 </span>grobovi otvoriše  i tjelesa mnogih svetih preminulih uskrsnuše 
<br /><span class="verse" id="53">53 </span>te iziđoše iz  grobova nakon njegova uskrsnuća, uđoše u sveti grad i pokazaše  se mnogima. 
<br /><span class="verse" id="54">54 </span>A satnik i oni koji su s njime čuvali Isusa vidješe potres  i što se zbiva, silno se prestrašiše i rekoše: "Uistinu, Sin  Božji bijaše ovaj." 
<br /><span class="verse" id="55">55 </span>A bijahu ondje i izdaleka promatrahu mnoge žene što su  iz Galileje išle za Isusom poslužujući mu; 
<br /><span class="verse" id="56">56 </span>među njima Marija  Magdalena i Marija, Jakovljeva i Josipova majka, i majka sinova  Zebedejevih. 
<br /><span class="verse" id="57">57 </span>Uvečer dođe neki bogat čovjek iz Arimateje, imenom Josip, koji i sam bijaše učenik Isusov. 
<br /><span class="verse" id="58">58 </span>On pristupi Pilatu i zaiska  tijelo Isusovo. Tada Pilat zapovjedi da mu se dadne. 
<br /><span class="verse" id="59">59 </span>Josip  uze tijelo, povi ga u čisto platno 
<br /><span class="verse" id="60">60 </span>i položi u svoj novi grob  koji bijaše isklesao u stijeni. Dokotrlja velik kamen na grobna  vrata i otiđe. 
<br /><span class="verse" id="61">61 </span>A bijahu ondje Marija Magdalena i druga Marija: sjedile  su nasuprot grobu. 
<br /><span class="verse" id="62">62 </span>Sutradan, to jest dan nakon Priprave, sabraše se glavari  svećenički i farizeji kod Pilata 
<br /><span class="verse" id="63">63 </span>te mu rekoše: "Gospodaru, sjetismo se da onaj varalica još za života kaza: 'Nakon tri  dana uskrsnut ću.' 
<br /><span class="verse" id="64">64 </span>Zapovjedi dakle da se grob osigura sve  do trećega dana da ne bi možda došli njegovi učenici, ukrali  ga pa rekli narodu: 'Uskrsnuo je od mrtvih!' I bit će posljednja  prijevara gora od prve." 
<br /><span class="verse" id="65">65 </span>Reče im Pilat: "Imate stražu! Idite  i osigurajte kako znate!" 
<br /><span class="verse" id="66">66 </span>Nato oni odu i osiguraju grob:  zapečate kamen i postave stražu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
