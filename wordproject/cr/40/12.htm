<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Matej - Matthew -12: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matej</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 12 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U ono vrijeme prolazio je Isus subotom kroz usjeve. Učenici  su njegovi ogladnjeli te počeli trgati klasje i jesti. 
<br /><span class="verse" id="2">2 </span>Vidjevši  to, farizeji mu rekoše: "Gle, učenici tvoji čine što nije dopušteno  činiti subotom." 
<br /><span class="verse" id="3">3 </span>On im reče: "Niste li čitali što učini David  kad ogladnje on i njegovi pratioci? 
<br /><span class="verse" id="4">4 </span>Kako uđe u Dom Božji te  pojedoše prinesene kruhove, a to ne bijaše slobodno jesti ni  njemu ni njegovim pratiocima, nego samo svećenicima? 
<br /><span class="verse" id="5">5 </span>Ili zar  niste čitali u Zakonu da subotom svećenici u Hramu krše subotu, a bez krivnje su? 
<br /><span class="verse" id="6">6 </span>A velim vam: veće od Hrama jest ovdje! 
<br /><span class="verse" id="7">7 </span>I kad biste razumjeli što ono znači: Milosrđe mi je milo, a ne žrtva, ne biste osudili ove nekrive. 
<br /><span class="verse" id="8">8 </span>Ta Sin Čovječji  gospodar je subote!" 
<br /><span class="verse" id="9">9 </span>Otišavši odande, dođe u njihovu sinagogu, 
<br /><span class="verse" id="10">10 </span>kad gle  čovjeka s usahlom rukom. A oni upitaše Isusa da bi ga mogli optužiti:  "Je li dopušteno subotom liječiti?" 
<br /><span class="verse" id="11">11 </span>On im reče: "Tko to od  vas jedinu ovcu koju ima ne bi subotom prihvatio i izvadio kad  bi mu upala u jamu? 
<br /><span class="verse" id="12">12 </span>A koliko je čovjek vredniji od ovce!  Tako, slobodno je subotom činiti dobro!" 
<br /><span class="verse" id="13">13 </span>Tada reče čovjeku: "Ispruži ruku!" On je ispruži, i -  ruka mu zdrava kao i druga! 
<br /><span class="verse" id="14">14 </span>A farizeji iziđoše i održaše  vijećanje protiv njega, kako da ga pogube. 
<br /><span class="verse" id="15">15 </span>Kad Isus to dozna, ukloni se odande. Za njim je išlo  mnoštvo. On ih sve ozdravi 
<br /><span class="verse" id="16">16 </span>i poprijeti im da ga ne prokazuju  - 
<br /><span class="verse" id="17">17 </span>da se ispuni što je rečeno po Izaiji proroku: 
<br /><span class="verse" id="18">18 </span>Evo Sluge mojega, koga sebi izabrah: mog ljubimca, miljenika duše moje! Stavit ću Duha svoga na njega: naviještat će pravo narodima; 
<br /><span class="verse" id="19">19 </span>preti se neće, neće bučiti, glas mu se neće čuti po trgovima; 
<br /><span class="verse" id="20">20 </span>trske stučene prelomiti neće, stijenja što tek tinja neće ugasiti - sve dok do pobjede ne izvede pravo. 
<br /><span class="verse" id="21">21 </span>Ime njegovo nada je narodima! 
<br /><span class="verse" id="22">22 </span>Tada mu donesoše opsjednuta, slijepa i nijema. I ozdravi  ga te njemak progovori i progleda. 
<br /><span class="verse" id="23">23 </span>I sve ono mnoštvo zapanjeno  govoraše: "Da ovo nije Sin Davidov?" 
<br /><span class="verse" id="24">24 </span>A farizeji čuvši to  rekoše: "Ne može ovaj izgoniti đavle osim po Beelzebulu, poglavici  đavolskom." 
<br /><span class="verse" id="25">25 </span>A on, znajući njihove misli, reče im: "Svako kraljevstvo  u sebi razdijeljeno opustjet će i svaki grad ili kuća u sebi  razdijeljena neće opstati. 
<br /><span class="verse" id="26">26 </span>Ako Sotona Sotonu izgoni, u sebi  je razdijeljen. Kako će dakle opstati kraljevstvo njegovo? 
<br /><span class="verse" id="27">27 </span>I  ako ja po Beelzebulu izgonim đavle, po kome ih sinovi vaši izgone?  Zato će vam oni biti suci. 
<br /><span class="verse" id="28">28 </span>Ali ako ja po Duhu Božjem izgonim  đavle, zbilja je došlo k vama kraljevstvo Božje." 
<br /><span class="verse" id="29">29 </span>"Ili kako bi tko mogao ući u kuću jakoga i oplijeniti  mu pokućstvo ako prije ne sveže jakoga? Tada će mu kuću oplijeniti." 
<br /><span class="verse" id="30">30 </span>"Tko nije sa mnom, protiv mene je, i tko ne sabire sa  mnom, rasipa." 
<br /><span class="verse" id="31">31 </span>"Zato kažem vam: svaki će se grijeh i bogohulstvo oprostiti  ljudima, ali rekne li tko bogohulstvo protiv Duha, neće se oprostiti. 
<br /><span class="verse" id="32">32 </span>I rekne li tko riječ protiv Sina Čovječjega, oprostit će  mu se. Ali tko rekne protiv Duha Svetoga, neće mu se oprostiti  ni na ovom svijetu ni u budućem." 
<br /><span class="verse" id="33">33 </span>"Ili uzmite: dobro stablo i plod mu je dobar. Ili uzmite:  trulo stablo i plod mu je truo. Ta po plodu se stablo poznaje. 
<br /><span class="verse" id="34">34 </span>Leglo gujinje! Kako možete govoriti dobro kad ste opaki.  Ta iz obilja srca usta govore! 
<br /><span class="verse" id="35">35 </span>Dobar čovjek iz riznice dobre  vadi dobro, a zao čovjek iz riznice zle vadi zlo. 
<br /><span class="verse" id="36">36 </span>A kažem  vam: za svaku bezrazložnu riječ koju ljudi reknu dat će račun  na Dan sudnji. 
<br /><span class="verse" id="37">37 </span>Doista, tvoje će te riječi opravdati i tvoje  će te riječi osuditi." 
<br /><span class="verse" id="38">38 </span>Jednom zapodjenuše s njime razgovor neki pismoznanci  i farizeji: "Učitelju, htjeli bismo od tebe vidjeti znak." 
<br /><span class="verse" id="39">39 </span>A  on im odgovori: "Naraštaj opak i preljubnički znak traži, ali  mu se znak neće dati doli znak Jone proroka. 
<br /><span class="verse" id="40">40 </span>Doista, kao  što Jona bijaše u utrobi kitovoj tri dana i tri noći,  tako će i Sin Čovječji biti u srcu zemlje tri dana i tri noći. 
<br /><span class="verse" id="41">41 </span>Ninivljani će ustati na Sudu zajedno s ovim naraštajem i  osuditi ga jer se oni na propovijed Joninu obratiše, a evo, ovdje  je i više od Jone! 
<br /><span class="verse" id="42">42 </span>Kraljica će Juga ustati na Sudu zajedno  s ovim naraštajem i osuditi ga jer je s krajeva zemlje došla  čuti mudrost Salomonovu, a evo, ovdje je i više od Salomona!" 
<br /><span class="verse" id="43">43 </span>"A kad nečisti duh iziđe iz čovjeka, luta bezvodnim mjestima  tražeći spokoja, ali ne nalazi! 
<br /><span class="verse" id="44">44 </span>Tada rekne: 'Vratit ću se  u kuću odakle iziđoh.' I došavši, nađe je praznu, pometenu i  uređenu. 
<br /><span class="verse" id="45">45 </span>Tada ode i uzme sa sobom sedam drugih duhova, gorih  od sebe, te uđu i nastane se ondje. Na kraju bude s onim čovjekom  gore nego na početku. Tako će biti i s ovim opakim naraštajem." 
<br /><span class="verse" id="46">46 </span>Dok on još govoraše mnoštvu, eto majke i braće njegove.  Stajahu vani tražeći da s njime govore. 
<br /><span class="verse" id="47">47 </span>Reče mu netko: "Evo  majke tvoje i braće tvoje, vani stoje i traže da s tobom govore." 
<br /><span class="verse" id="48">48 </span>Tomu koji mu to javi on odgovori: "Tko je majka moja, tko  li braća moja?" 
<br /><span class="verse" id="49">49 </span>I pruži ruku prema učenicima: "Evo, reče, majke moje i braće moje! 
<br /><span class="verse" id="50">50 </span>Doista, tko god vrši volju Oca  mojega, koji je na nebesima, taj mi je brat i sestra i majka." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
