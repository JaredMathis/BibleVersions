<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Matej - Matthew -21: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matej</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 21 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad se približiše Jeruzalemu te dođoše u Betfagu, na Maslinskoj  gori, posla Isus dvojicu učenika 
<br /><span class="verse" id="2">2 </span>govoreći: "Pođite u selo  pred vama i odmah ćete naći privezanu magaricu i uz nju magare.  Odriješite ih i dovedite k meni. 
<br /><span class="verse" id="3">3 </span>Ako vam tko što rekne, recite:  'Gospodinu trebaju', i odmah će ih pustiti." 
<br /><span class="verse" id="4">4 </span>To se dogodi da se ispuni što je rečeno po proroku: 
<br /><span class="verse" id="5">5 </span>Recite kćeri Sionskoj: Evo kralj ti tvoj dolazi, krotak, jašuć na magarcu, na magaretu, mladetu magaričinu. 
<br /><span class="verse" id="6">6 </span>Učenici odu i učine kako im naredi Isus. 
<br /><span class="verse" id="7">7 </span>Dovedu magaricu  i magare te stave na njih haljine i Isus uzjaha na njih. 
<br /><span class="verse" id="8">8 </span>Silan  svijet prostrije svoje haljine po putu, a drugi rezahu grane  sa stabala i sterahu ih po putu. 
<br /><span class="verse" id="9">9 </span>Mnoštvo pak pred njim i za  njim klicaše: "Hosana Sinu Davidovu! Blagoslovljen  Onaj koji dolazi u ime Gospodnje! Hosana u visinama!" 
<br /><span class="verse" id="10">10 </span>Kad uđe u Jeruzalem, uskomešao se sav grad i govorio:  "Tko je ovaj?" 
<br /><span class="verse" id="11">11 </span>A mnoštvo odgovaraše: "To je Prorok, Isus  iz Nazareta galilejskoga." 
<br /><span class="verse" id="12">12 </span>Isus uđe u Hram i izagna sve koji su prodavali i kupovali  u Hramu. Mjenjačima isprevrta stolove i prodavačima golubova  klupe. 
<br /><span class="verse" id="13">13 </span>Kaže im: "Pisamo je: Dom će se moj zvati Dom molitve,  a vi od njega činite pećinu razbojničku." 
<br /><span class="verse" id="14">14 </span>U Hramu mu priđoše slijepi i hromi i on ih ozdravi. 
<br /><span class="verse" id="15">15 </span>A kad glavari svećenički i pismoznanci vidješe čudesa  koja učini i djecu što viču Hramom: "Hosana Sinu Davidovu!",  gnjevni 
<br /><span class="verse" id="16">16 </span>mu rekoše: "Čuješ li što ovi govore?" Kaže im Isus:  "Da! A niste li čitali: Iz usta djece i dojenčadi sebi si pripravio hvalu?" 
<br /><span class="verse" id="17">17 </span>On ih ostavi, pođe iz grada u Betaniju te ondje prenoći. 
<br /><span class="verse" id="18">18 </span>Ujutro se vraćao u grad i ogladnje. 
<br /><span class="verse" id="19">19 </span>Ugleda smokvu  kraj puta i priđe k njoj, ali ne nađe na njoj ništa osim lišća  pa joj kaže: "Ne bilo više ploda s tebe dovijeka!" I smokva umah  usahnu. 
<br /><span class="verse" id="20">20 </span>Vidjevši to, učenici se začude: "Kako umah smokva usahnu!" 
<br /><span class="verse" id="21">21 </span>Isus im odvrati: "Zaista, kažem vam, ako budete imali vjeru  i ne posumnjate, činit ćete ne samo ovo sa smokvom, nego - reknete  li i ovoj gori: 'Digni se i baci u more!', bit će tako. 
<br /><span class="verse" id="22">22 </span>I  sve što zaištete u molitvi vjerujući, primit ćete." 
<br /><span class="verse" id="23">23 </span>I uđe u Hram. Dok je naučavao, pristupiše mu glavari  svećenički i starješine narodne te ga upitaše: "Kojom vlašću  to činiš? Tko ti dade tu vlast?" 
<br /><span class="verse" id="24">24 </span>Isus im odgovori: "I ja ću vas jedno upitati. Ako mi  na to odgovorite, ja ću vama kazati kojom vlašću ovo činim. 
<br /><span class="verse" id="25">25 </span>Krst  Ivanov odakle li bijaše? Od Neba ili od ljudi?" A oni umovahu  među sobom: "Reknemo li 'Od Neba', odvratit će nam: 'Zašto mu, dakle, ne povjerovaste?' 
<br /><span class="verse" id="26">26 </span>A reknemo li 'Od ljudi', strah  nas je mnoštva. Ta svi Ivana smatraju prorokom." 
<br /><span class="verse" id="27">27 </span>Zato odgovore  Isusu: "Ne znamo." I on njima reče: "Ni ja vama neću kazati kojom  vlašću ovo činim." 
<br /><span class="verse" id="28">28 </span>"A što vam se čini? Čovjek neki imao dva sina. Priđe  prvomu i reče: 'Sinko, hajde danas na posao u vinograd!' 
<br /><span class="verse" id="29">29 </span>On  odgovori: 'Neću!' No poslije se predomisli i ode. 
<br /><span class="verse" id="30">30 </span>Priđe i  drugomu pa mu reče isto tako. A on odgovori: 'Evo me, gospodaru!'  i ne ode. 
<br /><span class="verse" id="31">31 </span>Koji od te dvojice izvrši volju očevu?" Kažu: "Onaj  prvi." Nato će im Isus: "Zaista, kažem vam, carinici i bludnice  pretekoše vas u kraljevstvo Božje! 
<br /><span class="verse" id="32">32 </span>Doista, Ivan dođe k vama  putom pravednosti i vi mu ne povjerovaste, a carinici mu i bludnice  povjerovaše. Vi pak, makar to vidjeste, ni kasnije se ne predomisliste  da mu povjerujete." 
<br /><span class="verse" id="33">33 </span>"Drugu prispodobu čujte! Bijaše neki domaćin koji posadi  vinograd, ogradi ga ogradom, iskopa u njemu tijesak i podiže  kulu pa ga iznajmi vinogradarima i otputova. 
<br /><span class="verse" id="34">34 </span>Kad se približilo  vrijeme plodova, posla svoje sluge vinogradarima da uzmu njegov  urod. 
<br /><span class="verse" id="35">35 </span>A vinogradari pograbe njegove sluge pa jednoga istukoše, drugog ubiše, a trećega kamenovaše. 
<br /><span class="verse" id="36">36 </span>I opet posla druge sluge, više njih nego prije, ali oni i s njima postupiše jednako." 
<br /><span class="verse" id="37">37 </span>"Naposljetku posla k njima sina svoga misleći: 'Poštovat  će mog sina.' 
<br /><span class="verse" id="38">38 </span>Ali kad vinogradari ugledaju sina, rekoše među  sobom: 'Ovo je baštinik! Hajde da ga ubijemo i imat ćemo baštinu  njegovu!' 
<br /><span class="verse" id="39">39 </span>I pograbe ga, izbace iz vinograda i ubiju." 
<br /><span class="verse" id="40">40 </span>"Kada dakle dođe gospodar vinograda, što će učiniti s  tim vinogradarima?" 
<br /><span class="verse" id="41">41 </span>Kažu mu: "Opake će nemilo pogubiti, a  vinograd iznajmiti drugim vinogradarima što će mu davati urod  u svoje vrijeme." 
<br /><span class="verse" id="42">42 </span>Kaže im Isus: "Zar nikada niste čitali u Pismima: Kamen što ga odbaciše graditelji postade kamen zaglavni. Gospodnje je to djelo - kakvo čudo u očima našim! 
<br /><span class="verse" id="43">43 </span>Zato će se - kažem vam - oduzeti od vas kraljevstvo Božje  i dat će se narodu koji donosi njegove plodove! ( 
<br /><span class="verse" id="44">44 </span>I tko padne  na taj kamen, smrskat će se, a na koga on padne, satrt će ga.)" 
<br /><span class="verse" id="45">45 </span>Kad su glavari svećenički i farizeji čuli te njegove  prispodobe, razumjeli su da govori o njima. 
<br /><span class="verse" id="46">46 </span>I tražili su  da ga uhvate, ali se pobojaše mnoštva jer ga je smatralo prorokom. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
