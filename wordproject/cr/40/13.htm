<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Matej - Matthew -13: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matej</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 13 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Onoga dana Isus iziđe iz kuće i sjede uz more. 
<br /><span class="verse" id="2">2 </span>I nagrnu  k njemu silan svijet te je morao ući u lađu: sjede, a sve ono  mnoštvo stajaše na obali. 
<br /><span class="verse" id="3">3 </span>I zborio im je mnogo u prispodobama: "Gle, iziđe sijač sijati. 
<br /><span class="verse" id="4">4 </span>I dok je sijao, nešto zrnja  pade uz put, dođoše ptice i pozobaše ga. 
<br /><span class="verse" id="5">5 </span>Nešto opet pade na  kamenito tlo, gdje nemaše dosta zemlje, i odmah izniknu jer nemaše  duboke zemlje. 
<br /><span class="verse" id="6">6 </span>A kad sunce ogranu, izgorje i jer nemaše korijena, osuši se. 
<br /><span class="verse" id="7">7 </span>Nešto opet pade u trnje, trnje uzraste i uguši  ga. 
<br /><span class="verse" id="8">8 </span>Nešto napokon pade na dobru zemlju i davaše plod: jedno  stostruk, drugo šezdesetostruk, treće tridesetostruk." 
<br /><span class="verse" id="9">9 </span>"Tko ima uši, neka čuje!" 
<br /><span class="verse" id="10">10 </span>I pristupe učenici pa ga zapitaju: "Zašto im zboriš u  prispodobama?" 
<br /><span class="verse" id="11">11 </span>On im odgovori: "Zato što je vama dano znati  otajstva kraljevstva nebeskoga, a njima nije dano. 
<br /><span class="verse" id="12">12 </span>Doista, onomu tko ima dat će se i obilovat će, a onomu tko nema oduzet  će se i ono što ima. 
<br /><span class="verse" id="13">13 </span>U prispodobama im zborim zato što gledajući  ne vide i slušajući ne čuju i ne razumiju." 
<br /><span class="verse" id="14">14 </span>"Tako se ispunja na njima proroštvo Izaijino koje govori: Slušat ćete, slušati - i nećete razumjeti; gledat ćete, gledati - i nećete vidjeti! 
<br /><span class="verse" id="15">15 </span>Jer usalilo se srce naroda ovoga: uši začepiše, oči zatvoriše da očima ne vide, ušima ne čuju, srcem ne razumiju te se ne obrate pa ih izliječim. 
<br /><span class="verse" id="16">16 </span>A blago vašim očima što vide, i ušima što slušaju. 
<br /><span class="verse" id="17">17 </span>Zaista, kažem vam, mnogi su proroci i pravednici željeli vidjeti što  vi gledate, ali nisu vidjeli; i čuti što vi slušate, ali nisu  čuli." 
<br /><span class="verse" id="18">18 </span>"Vi, dakle, poslušajte prispodobu o sijaču. 
<br /><span class="verse" id="19">19 </span>Svakomu  koji sluša Riječ o Kraljevstvu, a ne razumije, dolazi Zli te  otima što mu je u srcu posijano. To je onaj uz put zasijan. 
<br /><span class="verse" id="20">20 </span>A  zasijani na tlo kamenito - to je onaj koji čuje Riječ i odmah  je s radošću prima, 
<br /><span class="verse" id="21">21 </span>ali nema u sebi korijena, nego je nestalan:  kad zbog Riječi nastane nevolja ili progonstvo, odmah se pokoleba. 
<br /><span class="verse" id="22">22 </span>Zasijani u trnje - to je onaj koji sluša Riječ, ali briga  vremenita i zavodljivost bogatstva uguše Riječ, te ona ostane  bez ploda. 
<br /><span class="verse" id="23">23 </span>Zasijani na dobru zemlju - to je onaj koji Riječ  sluša i razumije, pa onda, dakako, urodi i daje: jedan stostruko, jedan šezdesetostruko, a jedan tridesetostruko." 
<br /><span class="verse" id="24">24 </span>Drugu im prispodobu iznese: "Kraljevstvo je nebesko kao  kad čovjek posije dobro sjeme na svojoj njivi. 
<br /><span class="verse" id="25">25 </span>Dok su njegovi  ljudi spavali, dođe njegov neprijatelj, posije posred žita kukolj  i ode. 
<br /><span class="verse" id="26">26 </span>Kad usjev uzraste i isklasa, tada se pokaza i kukolj. 
<br /><span class="verse" id="27">27 </span>Sluge pristupe domaćinu pa mu reknu: 'Gospodaru, nisi li  ti dobro sjeme posijao na svojoj njivi? Odakle onda kukolj?' 
<br /><span class="verse" id="28">28 </span>On im odgovori: 'Neprijatelj čovjek to učini.' Nato mu sluge  kažu: 'Hoćeš li, dakle, da odemo pa da ga pokupimo?' 
<br /><span class="verse" id="29">29 </span>A on  reče: 'Ne! Da ne biste sabirući kukolj iščupali zajedno s njim  i pšenicu. 
<br /><span class="verse" id="30">30 </span>Pustite nek oboje raste do žetve. U vrijeme žetve  reći ću žeteocima: Pokupite najprije kukolj i svežite ga u snopove  da se spali, a žito skupite u moju žitnicu.'" 
<br /><span class="verse" id="31">31 </span>I drugu im prispodobu iznese: "Kraljevstvo je nebesko  kao kad čovjek uze gorušičino zrno i posija ga na svojoj njivi. 
<br /><span class="verse" id="32">32 </span>Ono je doduše najmanje od svega sjemenja, ali kad uzraste, veće je od svega povrća. Razvije se u stablo te dolaze ptice  nebeske i gnijezde mu se po granama." 
<br /><span class="verse" id="33">33 </span>I drugu im kaza prispodobu: "Kraljevstvo je nebesko kao  kad žena uze kvasac i zamijesi ga u tri mjere brašna dok sve  ne uskisne." 
<br /><span class="verse" id="34">34 </span>Sve je to Isus mnoštvu zborio u prispodobama. I ništa  im nije zborio bez prispodoba - 
<br /><span class="verse" id="35">35 </span>da se ispuni što je rečeno  po proroku: Otvorit ću u prispodobama usta svoja, iznijet ću što je sakriveno od postanka svijeta. 
<br /><span class="verse" id="36">36 </span>Tada otpusti mnoštvo i uđe u kuću. Pristupe mu učenici  govoreći: "Razjasni nam prispodobu o kukolju na njivi." 
<br /><span class="verse" id="37">37 </span>On  odgovori: "Sijač dobroga sjemena jest Sin Čovječji. 
<br /><span class="verse" id="38">38 </span>Njiva  je svijet. Dobro sjeme sinovi su Kraljevstva, a kukolj sinovi  Zloga. 
<br /><span class="verse" id="39">39 </span>Neprijatelj koji ga posija jest đavao. Žetva je svršetak  svijeta, a žeteoci anđeli. 
<br /><span class="verse" id="40">40 </span>Kao što se kukolj sabire i ognjem  sažiže, tako će biti na svršetku svijeta. 
<br /><span class="verse" id="41">41 </span>Sin će Čovječji  poslati svoje anđele da pokupe iz njegova kraljevstva sve zavodnike  i bezakonike 
<br /><span class="verse" id="42">42 </span>i bace ih u peć ognjenu, gdje će biti plač i  škrgut zubi. 
<br /><span class="verse" id="43">43 </span>Tada će pravednici zasjati poput sunca u kraljevstvu  Oca svojega." "Tko ima uši, neka čuje!" 
<br /><span class="verse" id="44">44 </span>"Kraljevstvo je nebesko kao kad je blago skriveno na  njivi: čovjek ga pronađe, sakrije, sav radostan ode, proda sve  što ima i kupi tu njivu." 
<br /><span class="verse" id="45">45 </span>"Nadalje, kraljevstvo je nebesko kao kad trgovac traga  za lijepim biserjem: 
<br /><span class="verse" id="46">46 </span>pronađe jedan dragocjeni biser, ode, rasproda sve što ima i kupi ga." 
<br /><span class="verse" id="47">47 </span>"Nadalje, kraljevstvo je nebesko kao kad mreža bačena  u more zahvati svakovrsne ribe. 
<br /><span class="verse" id="48">48 </span>Kad se napuni, izvuku je  na obalu, sjednu i skupe dobre u posude, a loše izbace. 
<br /><span class="verse" id="49">49 </span>Tako  će biti na svršetku svijeta. Izići će anđeli, odijeliti zle od  pravednih 
<br /><span class="verse" id="50">50 </span>i baciti ih u peć ognjenu, gdje će biti plač i  škrgut zubi." 
<br /><span class="verse" id="51">51 </span>"Jeste li sve ovo razumjeli?" Odgovore mu: "Jesmo." 
<br /><span class="verse" id="52">52 </span>A  on će im: "Stoga svaki pismoznanac upućen u kraljevstvo nebesko  sličan je čovjeku domaćinu koji iz svoje riznice iznosi novo  i staro." 
<br /><span class="verse" id="53">53 </span>Kad Isus završi sve ove prispodobe, ode odande. 
<br /><span class="verse" id="54">54 </span>I  dođe u svoj zavičaj. Naučavaše ih u njihovoj sinagogi te zapanjeni  govorahu: "Odakle ovomu ta mudrost i te čudesne sile? 
<br /><span class="verse" id="55">55 </span>Nije  li ovo drvodjeljin sin? Nije li mu majka Marija, a braća Jakov, i Josip, i Šimun, i Juda? 
<br /><span class="verse" id="56">56 </span>I sestre mu nisu li sve među nama?  Odakle mu sve to?" 
<br /><span class="verse" id="57">57 </span>I sablažnjavahu se o njega. A Isus im reče: "Nije prorok bez časti doli u svom zavičaju i  u svom domu." 
<br /><span class="verse" id="58">58 </span>I ne učini ondje mnogo čudesa zbog njihove  nevjere. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
