<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Kraljevima 23 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 23 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada kralj posla da se saberu kod njega sve judejske i jeruzalemske  starješine. 
<br /><span class="verse" id="2">2 </span>Kralj potom uzađe u Dom Jahvin s Judejcima, Jeruzalemcima, svećenicima i prorocima i sa svim narodom, od najmanjega do  najvećega. I pročita im sve riječi Knjige Saveza koja je nađena  u Domu Jahvinu. 
<br /><span class="verse" id="3">3 </span>Kralj, stojeći na svome mjestu, obnovi pred  Jahvom Savez da će slijediti Jahvu i držati se njegovih zapovijedi, pouka i uredaba svim srcem i svom dušom da bi ispunio sve stavke  toga Saveza zapisane u ovoj knjizi. Sav je narod stupio u Savez. 
<br /><span class="verse" id="4">4 </span>Kralj je zapovjedio velikom svećeniku Hilkiji, svećenicima  drugog reda i čuvarima hramskog praga da iz Svetišta Jahvina  iznesu sve bogoslužne predmete što bijahu načinjeni za Baala, za Ašeru i za svu nebesku vojsku. Odredio je da sve to spale  izvan Jeruzalema u poljima kidronskim, a pepeo je odnio u Betel. 
<br /><span class="verse" id="5">5 </span>Uklonio je lažne svećenike koje su judejski kraljevi postavili  da pale kad na uzvišicama, u gradovima judejskim i u okolici  Jeruzalema; i one koji su palili kad Baalu, suncu, mjesecu, zvijezdama  i svoj vojsci nebeskoj. 
<br /><span class="verse" id="6">6 </span>Izvan Jeruzalema iznio je iz Doma  Jahvina, u dolinu kidronsku, Ašeru i spalio ju je u dolini kidronskoj, satro u prah, a prah bacio na groblje sinova pučkih. 
<br /><span class="verse" id="7">7 </span>Razorio  je stanove posvećenih bludnica koji su bili u Domu Jahvinu i  u kojima su žene tkale haljine Ašeri. 
<br /><span class="verse" id="8">8 </span>Iz svih judejskih gradova doveo je svećenike i oskvrnuo  je uzvišice gdje su ti svećenici prinosili kad, od Gebe do Beer  Šebe. Zatim je srušio uzvišice pred vratima, one koje su bile  na ulazu vrata Jošue, upravitelja grada, nalijevo kad se prilazi  gradskim vratima. 
<br /><span class="verse" id="9">9 </span>Isto tako svećenici uzvišica nisu mogli  uzlaziti žrtveniku Jahvinu u Jeruzalemu, ali su jeli kruhove  bez kvasa među svojom braćom. 
<br /><span class="verse" id="10">10 </span>Oskvrnio je Tofet u dolini  Ben Hinom, kako nitko ne bi svoga sina ili kćerku provodio kroz  oganj u čast Moleku. 
<br /><span class="verse" id="11">11 </span>Razagnao je konje koje su judejski kraljevi  prinijeli suncu na ulazu u Dom Jahvin, kraj sobe dvoranina Netan  Meleka, koja se nalazila u blizini, i spalio je u ognju sunčana  kola. 
<br /><span class="verse" id="12">12 </span>Žrtvenike na krovu koje bijahu sagradili judejski kraljevi  i one koje je sagradio Manaše u oba predvorja Hrama Jahvina,  kralj je srušio, uklonio ih odatle i bacio njihov prah u dolinu  kidronsku. 
<br /><span class="verse" id="13">13 </span>Uzvišice koje su bile sučelice Jeruzalemu, na  južnom dijelu Maslinske gore, i koje je izraelski kralj Salomon  bio sagradio Aštarti, sramoti sidonskoj, Kemošu, sramoti moapskoj, i Milkomu, nakazi amonskoj - sve ih je kralj oskvrnio. 
<br /><span class="verse" id="14">14 </span>Razbio  je stupove, iskorijenio ašere i njihova je mjesta ispunio ljudskim  kostima. 
<br /><span class="verse" id="15">15 </span>Isto tako i žrtvenik u Betelu, uzvišicu koju je sagradio  Jeroboam, sin Nebatov, koji je naveo Izraela na grijeh, kralj  je srušio, oborio žrtvenik i tu uzvišicu, satro kamenje u prah, spalio ašere. 
<br /><span class="verse" id="16">16 </span>A kad se Jošija okrenuo i vidio grobove koji  bijahu ondje na gori, posla da se sakupe kosti iz onih grobova  i spali ih na žrtveniku. Tako ga je oskvrnuo, izvršavajući riječ  Jahvinu, koju je objavio čovjek Božji (dok je Jeroboam bio na  žrtveniku za vrijeme svečanosti). Okrenuvši se, Jošija baci oči  na grob čovjeka Božjeg koji je objavio sve to 
<br /><span class="verse" id="17">17 </span>i upita: "Kakav  je ono spomenik što ga vidim?" Ljudi iz grada odgovoriše mu:  "To je grob čovjeka Božjeg koji je došao iz Judeje i koji je  prorekao sve ovo što si ti učinio s betelskim žrtvenikom." 
<br /><span class="verse" id="18">18 </span>"Pustite  ga na miru", reče kralj, "i neka nitko ne dira njegove kosti."  Tako su ostale njegove kosti netaknute s kostima proroka koji  je došao iz Samarije. 
<br /><span class="verse" id="19">19 </span>Jošija je jednako razorio sve hramove uzvišica koje su  izraelski kraljevi sagradili po gradovima Samarije da bi srdili  Jahvu i učinio je s njima kao što je učinio u Betelu. 
<br /><span class="verse" id="20">20 </span>Sve  svećenike uzvišica poklao je na žrtvenicima; na njima je spalio  i ljudske kosti. Potom se vratio u Jeruzalem. 
<br /><span class="verse" id="21">21 </span>Kralj naredi svemu narodu: "Svetkujte Pashu u čast Jahve, Boga svoga, po običaju koji je zapisan u ovoj Knjizi Saveza." 
<br /><span class="verse" id="22">22 </span>Takva se Pasha nije svetkovala od vremena sudaca koji su  sudili Izraelu i za sve vrijeme kraljeva izraelskih i judejskih. 
<br /><span class="verse" id="23">23 </span>Samo je osamnaeste godine kraljevanja Jošijina svetkovana  takva Pasha u čast Jahve, u Jeruzalemu. 
<br /><span class="verse" id="24">24 </span>Osim toga, sve bajače i sve vračare, sve kućne bogove  i idole i sve sramote koje se mogu vidjeti u zemlji judejskoj  i Jeruzalemu - sve je to Jošija uklonio da izvrši riječi Zakona, zapisane u knjizi koju je našao Hilkija, svećenik Doma Jahvina. 
<br /><span class="verse" id="25">25 </span>Nije bilo prije njega takva kralja koji se obratio Jahvi  svim srcem svojim, svom dušom svojom i svom snagom svojom, u  svemu vjeran Zakonu Mojsijevu, a ni poslije njega nije mu bilo  ravna. 
<br /><span class="verse" id="26">26 </span>Ipak Jahve nije odustao od plamena svoga velikoga  gnjeva kojim je uskipio protiv Judejaca zbog svih izazova kojima  ga je Manaše ljutio. 
<br /><span class="verse" id="27">27 </span>Jahve je odlučio: "Maknut ću Judejce  ispred sebe kao što sam maknuo Izraela; odbacit ću ovaj grad  koji sam izabrao, Jeruzalem, i Dom o kojem rekoh: 'Tu će biti  Ime moje.'" 
<br /><span class="verse" id="28">28 </span>Ostala povijest Jošijina i sve što je učinio, zar sve  to nije zapisano u knjizi Ljetopisa judejskih kraljeva? 
<br /><span class="verse" id="29">29 </span>U  njegvo je vrijeme faraon Neko, egipatski kralj, krenuo protiv  asirskoga kralja na rijeci Eufratu. Kralj Jošija pošao je preda  nj, ali ga on ubi u Megidu, pri prvom susretu. 
<br /><span class="verse" id="30">30 </span>Sluge njegove  prenesoše mu tijelo kolima iz Megida, odvezoše ga u Jeruzalem  i sahraniše u njegovoj grobnici. Sav narod zemlje primi Joahaza, sina Jošijina; pomazaše ga i proglasiše kraljem namjesto njegova  oca. 
<br /><span class="verse" id="31">31 </span>Joahazu bijahu dvadeset i tri godine kad se zakraljio.  Kraljevao je tri mjeseca u Jeruzalemu. Njegova se majka zvala  Hamitah, kći Jeremije, i bila je iz Libne. 
<br /><span class="verse" id="32">32 </span>On je činio što  je zlo u očima Jahvinim, sve kao što su činili oci njegovi. 
<br /><span class="verse" id="33">33 </span>Faraon  Neko bacio ga je u okove u Ribli, na području Hamata, da ne vlada  u Jeruzalemu i udario je na zemlju danak od stotinu talenata  srebra i deset talenata zlata. 
<br /><span class="verse" id="34">34 </span>Faraon Neko postavio je za  kralja Elijakima, sina Jošijina, na mjesto njegova oca Jošije.  I ime mu je promijenio u Jojakim. A Joahaza je uzeo i odveo u  Egipat te on umrije ondje. 
<br /><span class="verse" id="35">35 </span>Jojakim je dao faraonu srebro  i zlato, ali je nametnuo zemlji porez da bi smogao svotu koju  je faraon zahtijevao. Svakome je nametnuo prema njegovu stanju, uzimao srebro i zlato koje je morao davati faraonu Neku. 
<br /><span class="verse" id="36">36 </span>Jojakimu je bilo dvadeset i pet godina kad je postao  kraljem i kraljevao je jedanaest godina u Jeruzalemu. Materi  mu je bilo ime Zebida, kći Pedajina, i bila je iz Rume. 
<br /><span class="verse" id="37">37 </span>On  je činio što je zlo u očima Jahvinim, sve kao što su činili i  oci njegovi. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
