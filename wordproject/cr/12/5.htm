<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Kraljevima 5 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 5 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Naaman, vojskovođa aramskoga kralja, bijaše ugledan čovjek  i poštovan pred svojim gospodarom, jer je po njemu Jahve dao  pobjedu Aramejcima. Ali taj vrsni ratnik bješe gubav. 
<br /><span class="verse" id="2">2 </span>Jednom  su Aramejci otišli u pljačku i na području izraelskom zarobili  mladu djevojku, koja je zatim služila ženi Naamanovoj. 
<br /><span class="verse" id="3">3 </span>Ona  reče svojoj gospodarici: "Ah, kad bi se samo moj gospodar obratio  proroku koji je u Samariji! On bi ga zacijelo oslobodio gube!" 
<br /><span class="verse" id="4">4 </span>Naaman ode i obavijesti svoga gospodara: "Tako je i tako  rekla djevojka koja je došla iz zemlje izraelske." 
<br /><span class="verse" id="5">5 </span>Aramejski  kralj odgovori: "Idi onamo! Ja ću poslati pismo kralju izraelskom."  Naaman ode; ponio je deset talenata srebra; šest tisuća zlatnih  šekela i deset svečanih haljina. 
<br /><span class="verse" id="6">6 </span>I predade kralju izraelskom  pismo što kazivaše: "Uz pismo koje ti stiže, šaljem ti, evo,  svoga slugu Naamana da ga izliječiš od gube." 
<br /><span class="verse" id="7">7 </span>Kad je izraelski kralj pročitao pismo, razdera haljine  na sebi i reče: "Zar sam ja Bog da mogu usmrćivati i oživljavati  te ga ovaj šalje k meni da ga izliječim od njegove gube? Gledajte  samo kako traži povoda da me napadne!" 
<br /><span class="verse" id="8">8 </span>A kad je Elizej saznao da je kralj izraelski razderao  na sebi odjeću, poruči kralju: "Zašto si razderao haljine svoje?  Neka onaj samo dođe k meni i neka se uvjeri da ima prorok u Izraelu." 
<br /><span class="verse" id="9">9 </span>I tako Naaman stiže sa svojim konjima i kolima i stade  pred vratima Elizejeve kuće. 
<br /><span class="verse" id="10">10 </span>A Elizej poruči dolazniku: "Idi  i okupaj se sedam puta u Jordanu i tijelo će ti opet biti čisto." 
<br /><span class="verse" id="11">11 </span>Naaman se naljuti i pođe govoreći: "Gle, ja mišljah, izići  će preda me, zazvat će ime Jahve, Boga svoga, stavit će ruku  na bolesno mjesto i odnijeti mi gubu. 
<br /><span class="verse" id="12">12 </span>Nisu li rijeke u Damasku, Abana i Parpar, bolje od svih voda izraelskih? Ne bih li se  mogao u njima okupati da postanem čist?" Okrenu se i ode odande ljutit. 
<br /><span class="verse" id="13">13 </span>Ali mu pristupiše sluge  njegove i rekoše: "Oče moj, da ti je prorok odredio i teže, zar  ne bi učinio? A nekmoli kad ti je rekao: 'Okupaj se, i bit ćeš  čist.'" 
<br /><span class="verse" id="14">14 </span>I tako siđe, opra se sedam puta u Jordanu, prema  riječi čovjeka Božjega; i tijelo mu posta opet kao u malog djeteta  - očistio se! 
<br /><span class="verse" id="15">15 </span>Vrati se on Elizeju sa svom svojom pratnjom, uđe, stade  preda nj i reče mu: "Evo, sad znam da nema Boga na svoj zemlji, osim u Izraelu. Zato te molim, primi dar od svoga sluge." 
<br /><span class="verse" id="16">16 </span>Ali  on odgovori: "Tako mi živog Jahve, komu služim, ne primam." Naaman  navaljivaše da primi, ali on ne htjede. 
<br /><span class="verse" id="17">17 </span>Tada Naaman reče:  "Dobro, kad nećeš. Ali barem dopusti da meni, tvome sluzi, dadu  ove zemlje koliko mogu ponijeti dvije mazge. Jer sluga tvoj neće  više prinositi pomirnica ni klanica drugim bogovima nego samo  Jahvi. 
<br /><span class="verse" id="18">18 </span>A Jahve neka oprosti ovo sluzi tvome: kad moj gospodar  pođe u hram Rimonov da se ondje pokloni, pa se nasloni na moju  ruku, onda bih se i ja poklonio u hramu Rimonovu. Neka Jahve  oprosti taj čin sluzi tvome." 
<br /><span class="verse" id="19">19 </span>A on mu reče: "Idi s mirom."  I udalji se Naaman i prijeđe dio puta. 
<br /><span class="verse" id="20">20 </span>Gehazi, momak Elizeja, Božjega čovjeka, pomisli: "Moj  je gospodar poštedio Naamana, toga Aramejca, i nije primio ništa  od onoga što mu je ponudio. Tako mi živog Jahve, potrčat ću ja  za njim i uzet ću štogod od njega." 
<br /><span class="verse" id="21">21 </span>I Gehazi pohitje za Naamanom. Kada ga je Naaman vidio  da za njim trči, skoči mu sa svojih kola u susret i upita ga:  "Je li sve dobro?" 
<br /><span class="verse" id="22">22 </span>On odgovori: "Dobro je. Moj gospodar šalje  me da ti kažem: upravo su stigla dva mladića iz Efrajimove gore, dvojica od proročkih sinova. Daj za njih, molim te, talenat  srebra i dvoje haljine." 
<br /><span class="verse" id="23">23 </span>Naaman reče: "Uzmi, molim te, dva  telenta!" I navaljivaše da uzme. I zaveza dva talenta srebra  u dvije kese, i dvoje haljine, i predade ih dvojici svojih momaka  da ih nose pred njim. 
<br /><span class="verse" id="24">24 </span>Kad je Gehazi stigao do Ofela, uze  ih iz njihovih ruku i pohrani ih u kući. Zatim otpusti ljude  i oni odoše. 
<br /><span class="verse" id="25">25 </span>Kad je došao, stao je pred svoga gospodara. Elizej ga  upita "Odakle, Gehazi?" On odgovori: "Tvoj sluga nije nikamo  odlazio." 
<br /><span class="verse" id="26">26 </span>Ali Elizej reče: "Nije li Duh moj bio s tobom kad  je netko sišao sa svojih kola te izišao preda te? Sad si primio  srebro, pa možeš kupiti maslinike, vinograde, sitno i krupno  blago, sluge i sluškinje. 
<br /><span class="verse" id="27">27 </span>Ali će se guba Naamanova prilijepiti  za te i za tvoje potomstvo zauvijek." I Gehazi se udalji od njega, bijel od gube kao od snijega. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
