<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Kraljevima 9 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 9 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Prorok Elizej pozva jednoga od proročkih sinova i reče mu:  "Opaši se, uzmi sa sobom ovu posudu s uljem pa idi u Ramot Gilead. 
<br /><span class="verse" id="2">2 </span>Kad onamo stigneš, potraži Jehua, sina Jošafatova, sina Nimšijeva.  Kad ga nađeš, izvedi ga između njegovih drugova i uvedi ga u  pokrajnju sobu. 
<br /><span class="verse" id="3">3 </span>I uzmi posudu s uljem, izlij mu je na glavu  i reci: 'Ovako veli Jahve: Pomazao sam te za kralja izraelskoga.'  Zatim otvori vrata i bježi, ne oklijevaj." 
<br /><span class="verse" id="4">4 </span>Tada mladi prorok ode u Ramot Gilead. 
<br /><span class="verse" id="5">5 </span>Kad je stigao, zapovjednici vojske upravo su sjedili na okupu. On reče: "Imam  ti riječ reći, zapovjedniče!" Jehu upita: "Komu od nas?" On odgovori:  "Tebi, zapovjedniče!" 
<br /><span class="verse" id="6">6 </span>Jehu tada ustade i uđe u kuću. Mladi  mu čovjek izli ulje na glavu i reče mu: "Ovako veli Jahve, Bog  Izraelov: 'Pomazao sam te za kralja nad Jahvinim narodom, nad  Izraelom. 
<br /><span class="verse" id="7">7 </span>Ti ćeš pobiti obitelj Ahaba, gospodara tvoga, a  ja ću osvetiti krv svojih slugu proroka i krv sviju službenika  Jahvinih na Izebeli 
<br /><span class="verse" id="8">8 </span>i na svoj obitelji Ahabovoj. Iskorijenit  ću Ahabu sve što mokri uza zid, robove i slobodnjake u Izraelu. 
<br /><span class="verse" id="9">9 </span>Učinit ću s domom Ahabovim kao s domom Jeroboama, sina Nebatova, i kao s domom Baše, sina Ahijina. 
<br /><span class="verse" id="10">10 </span>A Izebelu će proždrijeti  psi na polju jizreelskom i nitko je neće pokopati.'" - Zatim  otvori vrata i pobježe. 
<br /><span class="verse" id="11">11 </span>Jehu iziđe k časnicima svoga gospodara. Oni ga upitaše:  "Je li sve u miru? Zašto je ta budala dolazila k tebi?" On im  odgovori: "Znate čovjeka i besjedu njegovu." 
<br /><span class="verse" id="12">12 </span>Oni rekoše:  "Ne znamo! Kazuj nam!" On im reče: "Govorio mi je tako i tako  i rekao mi: 'Ovako veli Jahve: Pomazao sam te za kralja nad Izraelom.'" 
<br /><span class="verse" id="13">13 </span>Odmah oni uzeše svoje ogrtače i prostriješe ih pred njim  po stepenicama, zatrubiše u rogove i povikaše: "Jehu je kralj!" 
<br /><span class="verse" id="14">14 </span>Tako Jehu, sin Jošafata, sina Nimšijeva, skova urotu  protiv Jorama - Joram je tada branio Ramot Gilead sa svim Izraelcima  protiv Hazaela, aramejskog kralja. 
<br /><span class="verse" id="15">15 </span>Ali se kralj Joram vratio  u Jizreel da liječi rane koje su mu zadali Aramejci u boju s  Hazaelom, aramejskim kraljem. - I reče Jehu: "Ako vam je po volji, neka nitko ne utekne iz grada da odnese vijest u Jizreel." 
<br /><span class="verse" id="16">16 </span>Jehu se tada pope na kola i ode prema Jizreelu, jer je  Joram ondje bolovao, i Ahazja, kralj judejski, došao ga posjetiti. 
<br /><span class="verse" id="17">17 </span>Stražar koji je stajao na kuli u Jizreelu, videći da  dolazi Jehuova četa, javi: "Vidim nekakvu četu." Joram naredi:  "Uzmi konjanika i pošalji ga pred njih da upita: je li sve s  mirom." 
<br /><span class="verse" id="18">18 </span>Ode konjanik preda nj i reče: "Ovako veli kralj:  je li sve s mirom?" - Jehu odgovori: "Što te briga je li s mirom!  Hajde za mnom." Stražar javi: "Glasnik je stigao do njih, ali  se ne vraća." 
<br /><span class="verse" id="19">19 </span>Kralj posla drugoga konjanika. Taj dođe k njima  i upita: "Ovako veli kralj: je li sve s mirom?" - Jehu mu odgovori:  "Što te briga je li s mirom! Hajde za mnom." 
<br /><span class="verse" id="20">20 </span>Stražar opet  javi: "Došao je do njih, ali se ne vraća. A vožnja je kao vožnja  Jehua, sina Nimšijeva: vozi kao mahnit!" 
<br /><span class="verse" id="21">21 </span>Joram reče: "Preži!"  I upregoše u njegova kola. Joram, kralj Izraela, i judejski kralj  Ahazja iziđoše, svaki u svojim kolima, u susret Jehuu. Susretoše  ga u polju Nabota Jizreelca. 
<br /><span class="verse" id="22">22 </span>Kad Joram ugleda Jehua, upita ga: "Je li sve u miru,  Jehu?" Ovaj odgovori: "Kakvu miru dok traju bludništva tvoje  majke Izebele i njena mnoga čaranja!" 
<br /><span class="verse" id="23">23 </span>Joram okrenu i udari  u bijeg govoreći Ahazji: "Izdaja, Ahazja!" 
<br /><span class="verse" id="24">24 </span>Jehu se lati luka, ustrijeli Jorama među pleća: strijela mu prođe posred srca te  se on sruši u kola. 
<br /><span class="verse" id="25">25 </span>Jehu reče svome dvorjaniku Bidkaru: "Digni  ga i baci na njivu Nabota Jizreelca. Sjeti se: kad smo ja i ti  jahali za njegovim ocem Ahabom, kako Jahve izreče protiv njega: 
<br /><span class="verse" id="26">26 </span>'Kunem se: kako sinoć vidjeh krv Nabotovu i krv njegovih  sinova,' riječ je Jahvina, 'tako ću ti vratiti isto na ovome  polju,' riječ je Jahvina. Digni ga, dakle, i baci ga na to polje, prema riječi Jahvinoj." 
<br /><span class="verse" id="27">27 </span>Kada je to vidio judejski kralj Ahazja, pobježe prema  Bet Haganu, ali ga je Jehu gonio i naredio: "Ubijte i njega!"  Ranili su ga u kolima na brdu Guru, koje se nalazi kod Jibleama.  Ali je umakao u Megido i ondje umrije. 
<br /><span class="verse" id="28">28 </span>Njegove su ga sluge  u kolima prenijele u Jeruzalem i sahranile ga u grobnici kraj  njegovih otaca, u Davidovu gradu. 
<br /><span class="verse" id="29">29 </span>Jedanaeste godine kraljevanja  Jorama, sina Ahabova, Ahazja postade kralj nad Judejom. 
<br /><span class="verse" id="30">30 </span>A Jehu bijaše ušao u Jizreel. Kad je to čula Izebela, namaza oči, uresi glavu i pogleda s prozora. 
<br /><span class="verse" id="31">31 </span>I kad je Jehu  ulazio na vrata, ona reče: "Kako je, Zimri, ubojico svoga gospodara?" 
<br /><span class="verse" id="32">32 </span>Jehu okrenu lice prema prozoru i reče: "Tko je sa mnom, tko?"  I dva-tri dvoranina pogledaše prema njemu. 
<br /><span class="verse" id="33">33 </span>On reče: "Bacite  je dolje." I oni je baciše. Njena je krv poprskala zidove i konje, koji je pogaziše. 
<br /><span class="verse" id="34">34 </span>Ušao je on, jeo i pio, a zatim naredio:  "Pogledajte onu prokletnicu i sahranite je, jer je bila kraljevska  kći." 
<br /><span class="verse" id="35">35 </span>I odoše da je sahrane, ali ne nađoše ništa od nje,  osim lubanje, nogu i ruku. 
<br /><span class="verse" id="36">36 </span>Vratiše se i javiše, a Jehu reče:  "To je riječ koju je Jahve objavio preko svoga sluge Ilije Tišbijca:  'U polju jizreelskom psi će proždrijeti Izebelino tijelo. 
<br /><span class="verse" id="37">37 </span>Izebelino  truplo bit će kao gnoj u polju, da se neće moći kazati: Ovo je  Izebela.'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
