<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>2 Kraljevima 10 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U Samariji bijaše sedamdeset Ahabovih sinova. Jehu napisa  pismo i posla ga u Samariju zapovjednicima grada, starješinama  i skrbnicima Ahabove djece. Kazivaše u njemu: 
<br /><span class="verse" id="2">2 </span>"Sada, kad vam  stigne ovo pismo - vi, u kojih su sinovi vašeg gospodara, koji  imate kola i konje, tvrde gradove i oružje - 
<br /><span class="verse" id="3">3 </span>pogledajte koji  je između sinova vašeg gospodara najbolji i najdostojniji, pa  ga postavite na prijestolje njegova oca i borite se za dom svoga  gospodara." 
<br /><span class="verse" id="4">4 </span>Ali se oni veoma uplašiše i rekoše: "Eto, dva mu kralja  nisu mogla odoljeti, kako ćemo mu mi odoljeti?" 
<br /><span class="verse" id="5">5 </span>Upravitelj  dvora, zapovjednik grada, starješine i skrbnici poručiše ovo  Jehuu: "Mi smo tvoje sluge, činit ćemo sve što nam budeš naredio;  kraljem proglašavati nećemo nikoga. Čini što misliš da je dobro." 
<br /><span class="verse" id="6">6 </span>Jehu im napisa drugo pismo i u njemu reče: "Ako ste za  mene i želite me slušati, uzmite glave ljudi, sinova svoga gospodara, i potražite me sutra u ovo doba u Jizreelu." Sedamdeset je naime  kraljevih sinova bilo kod uglednih građana koji su ih odgajali. 
<br /><span class="verse" id="7">7 </span>I kad im je stiglo ovo pismo, uzeli su kraljeve sinove i pobili  ih svih sedamdeset. Njihove su glave metnuli u košare i poslali  su ih njemu u Jizreel. 
<br /><span class="verse" id="8">8 </span>Glasnik dođe i javi mu: "Donijeli su glave kraljevih sinova."  On reče: "Stavite ih do sutra kod ulaznih vrata, u dvije hrpe." 
<br /><span class="verse" id="9">9 </span>Ujutro iziđe, stade i reče svomu narodu: "Vi ste pravedni!  Ja sam se urotio protiv svoga gospodara i ja sam ga ubio, ali  tko pobi sve ove? 
<br /><span class="verse" id="10">10 </span>Znajte, dakle, da nije izostala nijedna  riječ koju reče Jahve o obitelji Ahabovoj; nego je Jahve izvršio  sve što je rekao preko sluge svoga Ilije." 
<br /><span class="verse" id="11">11 </span>I Jehu pobi sve  koji su u Jizreelu ostali iz kuće Ahabove, sve velikaše njegove, pouzdanike i svećenike njegove. Nije poštedio nikoga. 
<br /><span class="verse" id="12">12 </span>Potom usta Jehu i pođe u Samariju. Kad je bio na cesti  kod Bet Ekeda pastirskoga, 
<br /><span class="verse" id="13">13 </span>nađe braću judejskog kralja Ahazje  te ih upita: "Tko ste?" Oni mu odgovoriše: "Mi smo braća Ahazjina, a silazimo da pozdravimo sinove kraljeve i sinove kraljičine." 
<br /><span class="verse" id="14">14 </span>Tada zapovjedi: "Pohvatajte ih žive!" I žive ih pohvataše  i pobiše ih na studencu kod Bet Ekeda, njih četrdeset i dvojicu.  Nije ostavio ni jednoga od njih. 
<br /><span class="verse" id="15">15 </span>Otišavši odatle, nađe Jonadaba, sina Rekabova, koji mu  je dolazio u susret. On ga pozdravi i reče mu: "Je li tvoje srce  iskreno prema mome, kao što je moje prema tvome srcu?" Jonadab  odgovori: "Jest." - "Ako je tako, daj mi ruku." Jonadab mu pruži  ruku i Jehu ga posadi kraj sebe na kola. 
<br /><span class="verse" id="16">16 </span>I reče mu: "Hodi  sa mnom, divit ćeš se mojoj revnosti za Jahvu." I odvede ga na  svojim kolima. 
<br /><span class="verse" id="17">17 </span>Ušao je u Samariju i poubijao sve preživjele  iz obitelji Ahabove u Samariji. Sve ih je iskorijenio po riječi  koju Jahve bijaše rekao Iliji. 
<br /><span class="verse" id="18">18 </span>Jehu je sakupio sav narod i rekao mu: "Ahab je malo poštivao  Baala; Jehu će ga više poštivati. 
<br /><span class="verse" id="19">19 </span>Sada mi pozovite sve proroke  Baalove, sve njegove sluge i sve njegove svećenike, neka ni jedan  ne izostane, jer ću žrtvovati veliku žrtvu Baalu. Tko izostane, izgubit će život." Jehu je radio lukavo, da bi uništio Baalove  vjernike. 
<br /><span class="verse" id="20">20 </span>Jehu reče: "Sazovite svečani zbor Baalu." I sazvaše  ga. 
<br /><span class="verse" id="21">21 </span>Jehu je nato poslao glasnike po svem Izraelu i došli  su svi Baalovi vjernici: nije bilo ni jednoga da bi izostao.  Skupili su se u Baalov hram, koji se ispunio od jednoga zida  do drugoga. 
<br /><span class="verse" id="22">22 </span>Jehu reče čuvaru haljina: "Iznesi haljine svim  Baalovim vjernicima." I iznese im haljine. 
<br /><span class="verse" id="23">23 </span>Jehu uđe u hram  Baalov s Jonadabom, sinom Rekabovim, i reče Baalovim vjernicima:  "Provjerite dobro da nema ovdje među vama Jahvina sluge nego  samih Baalovih vjernika." 
<br /><span class="verse" id="24">24 </span>I pođe žrtvovati klanice i paljenice. Ali je Jehu postavio vani osamdeset svojih ljudi i rekao  im: "Ako koji od vas pusti da utekne i jedan od ovih ljudi što  ih predajem u vaše ruke, svojim će životom platiti njegov život." 
<br /><span class="verse" id="25">25 </span>Kad je Jehu završio prinos paljenice, naredi tjelesnoj straži  i dvoranima: "Uđite, pobijte ih! Nitko neka ne iziđe!" Tjelesna  straža i dvorani uđoše, pobiše ih oštricom mača i prodriješe  sve do svetišta Baalova hrama. 
<br /><span class="verse" id="26">26 </span>Iznesoše Baalov lik iz hrama  i spališe ga. 
<br /><span class="verse" id="27">27 </span>Raskopaše žrtvenik Baalov, srušiše i hram Baalov  i pretvoriše ga u jame za nečist, koje su ostale do danas. 
<br /><span class="verse" id="28">28 </span>Tako je Jehu istrijebio Baala iz Izraela. 
<br /><span class="verse" id="29">29 </span>Ali se  Jehu nije okrenuo od grijeha Jeroboama, sina Nebatova, kojima  je zavodio Izraela, od zlatnih telaca u Betelu i Danu. 
<br /><span class="verse" id="30">30 </span>Jahve  je rekao Jehuu: "Zato što si dobro izvršio ono što mi je po volji  i što si učinio sve što sam nosio u srcu protiv kuće Ahabove, tvoji će sinovi sve do četvrtoga koljena sjediti na prijestolju  Izraelovu." 
<br /><span class="verse" id="31">31 </span>Ali Jehu nije vjerno i svim srcem svojim slijedio  zakon Jahve, Boga Izraelova. Nije se odvratio od grijeha kojima  je Jeroboam zavodio Izraela. 
<br /><span class="verse" id="32">32 </span>U ono je vrijeme Jahve počeo krnjiti zemlju izraelsku, i Hazael se tukao s Izraelcima na svom području, 
<br /><span class="verse" id="33">33 </span>od Jordana  prema sunčevu izlasku, u svoj zemlji Gileadu, u zemlji Gadovoj, Rubenovoj i Manašeovoj, sve od Aroera na obali Arnona, do Gileada  i Bašana. 
<br /><span class="verse" id="34">34 </span>Ostala povijest Jehuova, sve što je učinio, sva  njegova djela, zar to nije zapisano u knjizi Ljetopisa kraljeva  izraelskih? 
<br /><span class="verse" id="35">35 </span>Počinuo je kraj svojih otaca i pokopaše ga u  Samariji. Joahaz, sin njegov, zakralji se mjesto njega. 
<br /><span class="verse" id="36">36 </span>Jehu  je vladao u Samariji nad Izraelom dvadeset i osam godina. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
