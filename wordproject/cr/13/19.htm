<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Ljetopisa 19 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Ljetopisa</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 19 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije toga umrije Nahaš, kralj Amonaca, i zakralji mu se  sin na njegovo mjesto. 
<br /><span class="verse" id="2">2 </span>David reče u sebi: "Iskazat ću ljubav  Nahaševu sinu Hanunu jer je i njegov otac iskazao milost meni."  David uputi poslanike da mu izraze sućut zbog smrti njegova oca.  Kad su Davidove sluge došle u zemlju Amonaca k Hanunu da mu izraze  sućut, 
<br /><span class="verse" id="3">3 </span>rekoše knezovi Amonaca Hanunu: "Zar misliš da je David  poslao ljude da ti izraze sućut zato što bi htio iskazati čast  tvome ocu? Nisu li zato došle njegove sluge k tebi da razvide, istraže i uhode zemlju?" 
<br /><span class="verse" id="4">4 </span>Tada Hanun pograbi Davidove sluge  i obrija ih, podreza im haljine dopola, do zadnjice, i posla  ih natrag! 
<br /><span class="verse" id="5">5 </span>Kad su to javili Davidu, posla on čovjeka pred  njih, jer su bili vrlo osramoćeni, i poruči im: "Ostanite u Jerihonu  dok vam ne naraste brada pa se onda vratite." 
<br /><span class="verse" id="6">6 </span>Kad su Amonovi sinovi vidjeli da su se omrazili s Davidom, poslao je Hanun s Amonovim sinovima tisuću srebrnih talenata  da za plaću najme bojnih kola i konjanika iz Aram Naharajima, iz Aram Maake i iz Soba. 
<br /><span class="verse" id="7">7 </span>Najmili su za plaću trideset i dvije  tisuće bojnih kola, i kralja Maake s njegovim narodom te su oni  došli i utaborili se pred Medebom. Amonovi su se sinovi skupili  iz svojih gradova i došli u boj. 
<br /><span class="verse" id="8">8 </span>Kad je to čuo David, poslao  je Joaba sa svom svojom junačkom vojskom. 
<br /><span class="verse" id="9">9 </span>Amonovi sinovi iziđoše  i svrstaše se u bojni red pred gradskim vratima; a kraljevi koji  su došli stajali su zasebno na polju. 
<br /><span class="verse" id="10">10 </span>Vidjevši postavljene  bojne redove prema sebi, sprijeda i straga, Joab probra najvrsnije  među Izraelcima i svrsta ih prema Aramejcima. 
<br /><span class="verse" id="11">11 </span>Ostalu vojsku  predade bratu Abišaju da je svrsta prema Amoncima. 
<br /><span class="verse" id="12">12 </span>I reče  mu: "Ako Aramejci budu jači od mene, onda ti meni priskoči u  pomoć; ako li Amonci budu jači od tebe, ja ću tebi pohrliti u  pomoć. 
<br /><span class="verse" id="13">13 </span>Budi hrabar i junački se držimo radi naroda i radi  gradova svoga Boga; a Jahve neka učini što je dobro u njegovim  očima." 
<br /><span class="verse" id="14">14 </span>Tada se Joab i vojska koja je bila s njim počeše  primicati da udare na Aramejce, ali oni pobjegoše pred njima. 
<br /><span class="verse" id="15">15 </span>Kad su Amonci vidjeli da su Aramejci pobjegli, umakoše i  oni ispred njegova brata Abišaja i povukoše se u grad. Tada se  Joab vrati u Jeruzalem. 
<br /><span class="verse" id="16">16 </span>A Aramejci, vidjevši gdje su ih potukli Izraelci, uputili  su poslanike i doveli Aramejce što su s onu stranu Rijeke, na  čelu sa Šofakom, vojvodom Hadadezerove vojske. 
<br /><span class="verse" id="17">17 </span>Pošto su to javili Davidu, on skupi sve Izraelce i, prešavši  preko Jordana, primače se Aramejcima i svrsta se prema njima;  kad se David svrstao prema Aramejcima u bojni red, oni zametnuše  s njime boj. 
<br /><span class="verse" id="18">18 </span>Ali Aramejci udariše u bijeg ispred Izraelaca  i David im pobi sedam tisuća konja od bojnih kola i četrdeset  tisuća pješaka; pogubio je i vojvodu Šofaka. 
<br /><span class="verse" id="19">19 </span>Kad Hadadezerove  sluge vidješe da ih je razbio Izrael, sklopiše mir s Davidom  i počeše mu služiti. A Aramejci se više nisu usuđivali pomagati  Amoncima. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
