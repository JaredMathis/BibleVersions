<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Rimljanima - Romans -8: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Rimljanima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 8 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Nikakve dakle sada osude onima koji su u Kristu Isusu! 
<br /><span class="verse" id="2">2 </span>Ta  zakon Duha života u Kristu Isusu oslobodi me zakona grijeha i  smrti. 
<br /><span class="verse" id="3">3 </span>Uistinu, što je bilo nemoguće Zakonu, jer je zbog tijela  onemoćao, Bog je učinio: poslavši Sina svoga u obličju grešnoga  tijela i s obzirom na grijeh, osudi grijeh u tijelu 
<br /><span class="verse" id="4">4 </span>da se  pravednost Zakona ispuni u nama koji ne živimo po tijelu nego  po Duhu. 
<br /><span class="verse" id="5">5 </span>Da, oni koji žive po tijelu, teže za onim što je tjelesno;  a koji po Duhu, za onim što je Duhovo: 
<br /><span class="verse" id="6">6 </span>težnja je tijela smrt, a težnja Duha život i mir. 
<br /><span class="verse" id="7">7 </span>Jer težnja je tijela protivna  Bogu: zakonu se Božjemu ne podvrgava, a i ne može. 
<br /><span class="verse" id="8">8 </span>Oni pak  koji su u tijelu, ne mogu se Bogu svidjeti. 
<br /><span class="verse" id="9">9 </span>A vi niste u tijelu, nego u Duhu, ako Duh Božji prebiva u vama. A nema li tko Duha  Kristova, taj nije njegov. 
<br /><span class="verse" id="10">10 </span>I ako je Krist u vama, tijelo  je doduše mrtvo zbog grijeha, ali Duh je život zbog pravednosti. 
<br /><span class="verse" id="11">11 </span>Ako li Duh Onoga koji uskrisi Isusa od mrtvih prebiva u vama, Onaj koji uskrisi Krista od mrtvih oživit će i smrtna tijela  vaša po Duhu svome koji prebiva u vama. 
<br /><span class="verse" id="12">12 </span>Dakle, braćo, dužnici smo, ali ne tijelu da po tijelu  živimo! 
<br /><span class="verse" id="13">13 </span>Jer ako po tijelu živite, umrijeti vam je, ako li  pak Duhom usmrćujete tjelesna djela, živjet ćete. 
<br /><span class="verse" id="14">14 </span>Svi koje vodi Duh Božji sinovi su Božji. 
<br /><span class="verse" id="15">15 </span>Ta ne primiste  duh robovanja da se opet bojite, nego primiste Duha posinstva  u kojem kličemo: "Abba! Oče!" 
<br /><span class="verse" id="16">16 </span>Sam Duh susvjedok je s našim  duhom da smo djeca Božja; 
<br /><span class="verse" id="17">17 </span>ako pak djeca, onda i baštinici, baštinici Božji, a subaštinici Kristovi, kada doista s njime  zajedno trpimo, da se zajedno s njime i proslavimo. 
<br /><span class="verse" id="18">18 </span>Smatram, uistinu: sve patnje sadašnjega vremena nisu  ništa prema budućoj slavi koja se ima očitovati u nama. 
<br /><span class="verse" id="19">19 </span>Doista, stvorenje sa svom žudnjom iščekuje ovo objavljenje sinova Božjih: 
<br /><span class="verse" id="20">20 </span>stvorenje je uistinu podvrgnuto ispraznosti - ne po svojoj  volji, nego zbog onoga koji ga podvrgnu - ali u nadi. 
<br /><span class="verse" id="21">21 </span>Jer  i stvorenje će se osloboditi robovanja pokvarljivosti da sudjeluje  u slobodi i slavi djece Božje. 
<br /><span class="verse" id="22">22 </span>Jer znamo: sve stvorenje zajedno  uzdiše i muči se u porođajnim bolima sve do sada. 
<br /><span class="verse" id="23">23 </span>Ali ne  samo ono! I mi koji imamo prvine Duha, i mi u sebi uzdišemo iščekujući  posinstvo, otkupljenje svoga tijela. 
<br /><span class="verse" id="24">24 </span>Ta u nadi smo spašeni!  Nada pak koja se vidi nije nada. Jer što tko gleda, kako da se  tomu i nada? 
<br /><span class="verse" id="25">25 </span>Nadamo li se pak onomu čega ne gledamo, postojano  to iščekujemo. 
<br /><span class="verse" id="26">26 </span>Tako i Duh potpomaže našu nemoć. Doista ne znamo što  da molimo kako valja, ali se sam Duh za nas zauzima neizrecivim  uzdasima. 
<br /><span class="verse" id="27">27 </span>A Onaj koji proniče srca zna koja je želja Duha  - da se on po Božju zauzima za svete. 
<br /><span class="verse" id="28">28 </span>Znamo pak da Bog u svemu na dobro surađuje s onima koji  ga ljube, s onima koji su odlukom njegovom pozvani. 
<br /><span class="verse" id="29">29 </span>Jer koje  predvidje, te i predodredi da budu suobličeni slici Sina njegova  te da on bude prvorođenac među mnogom braćom. 
<br /><span class="verse" id="30">30 </span>Koje pak predodredi, te i pozva; koje pozva, te i opravda; koje opravda, te i proslavi. 
<br /><span class="verse" id="31">31 </span>Što ćemo dakle na to reći? Ako je Bog za nas, tko će  protiv nas? 
<br /><span class="verse" id="32">32 </span>Ta on ni svojega Sina nije poštedio, nego ga  je za sve nas predao! Kako nam onda s njime neće sve darovati? 
<br /><span class="verse" id="33">33 </span>Tko će optužiti izabranike Božje? Bog opravdava! 
<br /><span class="verse" id="34">34 </span>Tko  će osuditi? Krist Isus umrije, štoviše i uskrsnu, on je i zdesna  Bogu - on se baš zauzima za nas! 
<br /><span class="verse" id="35">35 </span>Tko će nas rastaviti od  ljubavi Kristove? Nevolja? Tjeskoba? Progonstvo? Glad? Golotinja?  Pogibao? Mač? 
<br /><span class="verse" id="36">36 </span>Kao što je pisano: Poradi tebe ubijaju nas dan za danom i mi smo im ko ovce za klanje. 
<br /><span class="verse" id="37">37 </span>U svemu tome nadmoćno pobjeđujemo po onome koji nas uzljubi. 
<br /><span class="verse" id="38">38 </span>Uvjeren sam doista: ni smrt ni život, ni anđeli ni vlasti, ni sadašnjost ni budućnost, ni sile, 
<br /><span class="verse" id="39">39 </span>ni dubina ni visina, ni ikoji drugi stvor neće nas moći rastaviti od ljubavi Božje  u Kristu Isusu Gospodinu našem. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
