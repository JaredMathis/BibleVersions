<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Galačanima 2: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Galačanima</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Zatim nakon četrnaest godina opet uziđoh u Jeruzalem s Barnabom, a povedoh sa sobom i Tita. 
<br /><span class="verse" id="2">2 </span>Uziđoh po objavi i izložih im  - napose uglednijima - evanđelje koje propovijedam među poganima  da ne bih možda, ili da nisam, trčao uzalud. 
<br /><span class="verse" id="3">3 </span>Čak ni Tit, pratilac moj, premda Grk, nije bio prisiljen  obrezati se, 
<br /><span class="verse" id="4">4 </span>i to radi uljeza, lažne braće, koja se ušuljaše  da vrebaju slobodu koju imamo u Kristu Isusu, ne bi li nas učinili  robovima. 
<br /><span class="verse" id="5">5 </span>Ne, ni načas im nismo popustili, nismo se podložili:  da istina evanđelja ostane kod vas! 
<br /><span class="verse" id="6">6 </span>A oni koji štogod znače - bili oni što bili, nije mi do  toga, Bog ne gleda tko je tko - ti uglednici, uistinu, ništa  nisu pridometnuli. 
<br /><span class="verse" id="7">7 </span>Nego naprotiv, vidjevši da mi je povjereno  evanđelje za neobrezane, kao Petru za obrezane - 
<br /><span class="verse" id="8">8 </span>jer Onaj  koji je bio na djelu po Petrovu apostolstvu među obrezanima,  bio je na djelu i po meni među poganima - 
<br /><span class="verse" id="9">9 </span>i spoznavši milost  koja mi je dana, Jakov, Kefa i Ivan, smatrani stupovima, pružiše  meni i Barnabi desnice zajedništva: mi ćemo među pogane, a oni  među obrezane! 
<br /><span class="verse" id="10">10 </span>Samo neka se sjećamo siromaha, što sam revno  i činio. 
<br /><span class="verse" id="11">11 </span>A kad Kefa stiže u Antiohiju, u lice mu se usprotivih  jer je zavrijedio osudu: 
<br /><span class="verse" id="12">12 </span>doista, prije nego stigoše neki  od Jakova, blagovao je zajedno s poganima; a kad oni dođoše,  počeo se povlačiti i odvajati bojeći se onih iz obrezanja. 
<br /><span class="verse" id="13">13 </span>Za  njim se povedoše i ostali Židovi te je i Barnaba zaveden tom  prijetvornošću. 
<br /><span class="verse" id="14">14 </span>Ali kad vidjeh da ne hode ravno, po istini evanđelja, rekoh Kefi pred svima: "Ako ti, Židov, poganski živiš, a ne  židovski, kako možeš siliti pogane da se požidove?" 
<br /><span class="verse" id="15">15 </span>Mi smo podrijetlom Židovi, a ne "grešnici iz poganstva". 
<br /><span class="verse" id="16">16 </span>Ali znamo: čovjek se ne opravdava po djelima Zakona, nego  vjerom u Isusa Krista. Zato i mi u Krista Isusa povjerovasmo  da se opravdamo po vjeri u Krista, a ne po djelima Zakona jer  se po djelima Zakona nitko neće opravdati. 
<br /><span class="verse" id="17">17 </span>Ako se pak po tome što zaiskasmo opravdati se u Kristu  očitovalo da smo i mi grešnici, nije li onda Krist u službi grijeha?  Nipošto! 
<br /><span class="verse" id="18">18 </span>Doista, ako ponovno gradim što sam bio srušio, pokazujem  da sam prijestupnik. 
<br /><span class="verse" id="19">19 </span>Ta po Zakonu ja Zakonu umrijeh da Bogu  živim. S Kristom sam razapet. 
<br /><span class="verse" id="20">20 </span>Živim, ali ne više ja, nego  živi u meni Krist. A što sada živim u tijelu, u vjeri živim u  Sina Božjega koji me ljubio i predao samoga sebe za mene. 
<br /><span class="verse" id="21">21 </span>Ne  dokidam milosti Božje! Doista, ako je opravdanje po Zakonu, onda  je Krist uzalud umro. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
