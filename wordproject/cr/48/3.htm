<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Galačanima 3: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Galačanima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 3 </h3>
<!--... the Word of God:--><span class="dimver">
 </span>
<p><span class="verse" id="1">1 </span>O bezumni Galaćani, tko li vas opčara? A pred očima vam je  Isus Krist bio ocrtan kao Raspeti. 
<br /><span class="verse" id="2">2 </span>Ovo bih samo htio doznati  od vas: jeste li primili Duha po djelima Zakona ili po vjeri  u Poruku? 
<br /><span class="verse" id="3">3 </span>Tako li ste bezumni? Započeli ste u Duhu pa da sada  u tijelu dovršite? 
<br /><span class="verse" id="4">4 </span>Zar ste toliko toga uzalud doživjeli? A  kad bi doista bilo uzalud! 
<br /><span class="verse" id="5">5 </span>Onaj dakle koji vam daje Duha i  čini među vama silna djela, čini li to zbog djela Zakona ili  zbog vjere u Poruku? 
<br /><span class="verse" id="6">6 </span>Tako Abraham povjerova Bogu i uračuna  mu se u pravednost. 
<br /><span class="verse" id="7">7 </span>Shvatite dakle: oni od vjere, to su sinovi Abrahamovi. 
<br /><span class="verse" id="8">8 </span>A Pismo, predvidjevši da Bog po vjeri opravdava pogane, unaprijed  navijesti Abrahamu: U tebi će blagoslovljeni biti svi narodi. 
<br /><span class="verse" id="9">9 </span>Tako: oni od vjere blagoslivlju se s vjernikom Abrahamom. 
<br /><span class="verse" id="10">10 </span>Doista, koji su god od djela Zakona, pod prokletstvom  su. Ta pisano je: Proklet tko se god ne drži i tko ne vrši  svega što je napisano u Knjizi Zakona. 
<br /><span class="verse" id="11">11 </span>A da se pred Bogom  nitko ne opravdava Zakonom, očito je jer: Pravednik će od  vjere živjeti. 
<br /><span class="verse" id="12">12 </span>Zakon pak nije od vjere, nego veli:  Tko ga vrši, u njemu će naći život. 
<br /><span class="verse" id="13">13 </span>Krist nas otkupi od prokletstva Zakona, postavši za nas  prokletstvom - jer pisano je: Proklet je tko god visi na drvetu  - 
<br /><span class="verse" id="14">14 </span>da u Kristu Isusu na pogane dođe blagoslov Abrahamov: da  Obećanje, Duha, primimo po vjeri. 
<br /><span class="verse" id="15">15 </span>Braćo, po ljudsku govorim: već i ljudski valjan savez  nitko ne poništava niti mu što dodaje. 
<br /><span class="verse" id="16">16 </span>A ova su obećanja  dana Abrahamu i potomstvu njegovu. Ne veli se: "i potomcima"  kao o mnogima, nego kao o jednomu: I potomstvu tvojem,  to jest Kristu. 
<br /><span class="verse" id="17">17 </span>Ovo hoću kazati: Saveza koji je Bog valjano  sklopio ne obeskrepljuje Zakon, koji je nastao četiri stotine  i trideset godina poslije, i ne dokida obećanja. 
<br /><span class="verse" id="18">18 </span>Doista,  ako se baština zadobiva po Zakonu, ne zadobiva se po obećanju.  A Abrahama je Bog po obećanju obdario. 
<br /><span class="verse" id="19">19 </span>Čemu onda Zakon? Dometnut je poradi prekršaja dok ne  dođe potomstvo komu je namijenjeno obećanje; sastavljen je po  anđelima preko posrednika. 
<br /><span class="verse" id="20">20 </span>Posrednika pak nema gdje je samo  jedan. A Bog je jedan. 
<br /><span class="verse" id="21">21 </span>Zar je dakle Zakon protiv obećanja Božjih? Nipošto! Jer  da je dan Zakon koji bi mogao oživljavati, pravednost bi doista  proizlazila iz Zakona. 
<br /><span class="verse" id="22">22 </span>Ali je Pismo sve zatvorilo pod grijeh  da se, po vjeri u Isusa Krista, obećano dade onima koji vjeruju. 
<br /><span class="verse" id="23">23 </span>Prije dolaska vjere, pod Zakonom zatvoreni, bili smo  čuvani za vjeru koja se imala objaviti. 
<br /><span class="verse" id="24">24 </span>Tako nam je Zakon  bio nadzirateljem sve do Krista da se po vjeri opravdamo. 
<br /><span class="verse" id="25">25 </span>A  otkako je nadošla vjera, nismo više pod nadzirateljem. 
<br /><span class="verse" id="26">26 </span>Uistinu, svi ste sinovi Božji, po vjeri u Kristu Isusu. 
<br /><span class="verse" id="27">27 </span>Doista, koji ste god u Krista kršteni, Kristom se zaodjenuste. 
<br /><span class="verse" id="28">28 </span>Nema više: Židov - Grk! Nema više: rob - slobodnjak! Nema  više: muško - žensko! Svi ste vi Jedan u Kristu Isusu! 
<br /><span class="verse" id="29">29 </span>Ako  li ste Kristovi, onda ste Abrahamovo potomstvo, baštinici po  obećanju. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
