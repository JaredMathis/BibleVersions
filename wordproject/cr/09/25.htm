<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 25 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 25 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Uto umrije Samuel. Sav se Izrael skupi i oplaka ga naričući  za njim; i pokopaše ga u njegovu zavičaju u Rami. A David usta  i siđe u pustinju Paran. 
<br /><span class="verse" id="2">2 </span>U Maonu živio čovjek koji je imao svoje gospodarstvo u  Karmelu; bio je to vrlo bogat čovjek, imao je tri tisuće ovaca  i tisuću koza. Upravo je tada strigao svoje ovce u Karmelu. 
<br /><span class="verse" id="3">3 </span>Taj  se čovjek zvao Nabal, a njegova žena Abigajila. Žena je bila  mudra i vrlo lijepa, a čovjek surov i opak: bio je Kalebovac. 
<br /><span class="verse" id="4">4 </span>David je u pustinji čuo da Nabal striže svoje ovce. 
<br /><span class="verse" id="5">5 </span>Stoga  posla deset momaka naloživši im: "Idite gore u Karmel, otiđite  k Nabalu i pozdravite ga u moje ime. 
<br /><span class="verse" id="6">6 </span>I recite ovako mome bratu:  'Mir tebi, mir tvome domu, mir svemu što imaš! 
<br /><span class="verse" id="7">7 </span>Sada, čujem, strižeš ovce. A tvoji su pastiri bili kod nas, nismo ih dirali, ništa im nije nestalo dokle god su bili u Karmelu. 
<br /><span class="verse" id="8">8 </span>Pitaj  svoje sluge i kazat će ti. Zato neka ovi momci nađu milost pred  tobom, jer smo došli u svečan dan. Podaj svojim slugama i svome  sinu Davidu što ti se nađe pri ruci.'" 
<br /><span class="verse" id="9">9 </span>Dođoše momci Davidovi i ponoviše Nabalu u Davidovo ime  sve ove riječi, a onda pričekaše. 
<br /><span class="verse" id="10">10 </span>Ali Nabal odgovori Davidovim  slugama ovako: "Tko je David, tko je Jišajev sin? Danas ima mnogo  slugu koji su pobjegli od svojih gospodara. 
<br /><span class="verse" id="11">11 </span>Zar da uzmem  svoj kruh, svoju vodu, svoju stoku koju sam poklao za svoje strigače  pa da to poklonim ljudima o kojima ne znam ni odakle su?" 
<br /><span class="verse" id="12">12 </span>Davidovi se momci okrenuše i vratiše se svojim putem.  Kad su se vratili, javiše sve ove riječi Davidu. 
<br /><span class="verse" id="13">13 </span>A David  reče svojim ljudima: "Pripašite svaki svoj mač!" I pripasaše  svaki svoj mač, i David pripasa svoj, i oko četiri stotine ljudi  krenu za Davidom, dok ih dvije stotine osta kod tovara. 
<br /><span class="verse" id="14">14 </span>A ženi Nabalovoj, Abigajili, javio jedan od Nabalovih  slugu ovo: "Eto, David je poslao iz pustinje glasnike da pozdrave  našega gospodara, a on ih potjerao. 
<br /><span class="verse" id="15">15 </span>A ti su ljudi bili vrlo  dobri prema nama: nisu nas dirali, ništa nismo izgubili dokle  god smo bili u njihovoj blizini kad smo bili u polju. 
<br /><span class="verse" id="16">16 </span>Noću  i danju bili su nam kao bedem u sve vrijeme dok smo bili s njima  pasući stada. 
<br /><span class="verse" id="17">17 </span>Razmisli sada i vidi što ćeš učiniti, jer je  gotova pogibija našem gospodaru i svemu njegovu domu; a on je  opak čovjek komu se ne može ništa kazati." 
<br /><span class="verse" id="18">18 </span>Abigajila brzo uze dvije stotine hljebova, dva mijeha  vina, pet zgotovljenih ovaca, pet mjera pržena žita, sto grozdova  suhoga grožđa, dvije stotine smokovih kolača i sve to natovari  na magarce. 
<br /><span class="verse" id="19">19 </span>I zapovjedi svojim slugama: "Idite preda mnom, a ja ću za vama." Svome mužu Nabalu nije kazala ništa. 
<br /><span class="verse" id="20">20 </span>Dok je, jašući na magarcu, silazila iza gorskog zavoja, David je sa svojim ljudima silazio nasuprot njoj, tako da se  ona susrela s njima. 
<br /><span class="verse" id="21">21 </span>A David je upravo mislio: "Uzalud sam, dakle, zaštićivao u pustinji sve što je taj čovjek imao i ništa  mu nije nestalo od svega što je posjedovao! Sada mi vraća zlo  za dobro! 
<br /><span class="verse" id="22">22 </span>Neka Bog učini Davidu ovo zlo i neka mu doda drugo  ako Nabalu do zore od svega što ima ostavim i ono što mokri uza  zid!" 
<br /><span class="verse" id="23">23 </span>Kad je Abigajila ugledala Davida, brzo sjaha s magarca  i pade pred Davida ničice, poklonivši se do zemlje. 
<br /><span class="verse" id="24">24 </span>Bacivši  mu se tako pred noge, reče: "Gospodaru, neka na mene padne krivica!  Dopusti da službenica tvoja progovori tvojim ušima i udostoj  se poslušati riječi službenice svoje! 
<br /><span class="verse" id="25">25 </span>Neka moj gospodar ne  gleda na toga opakog čovjeka, na Nabala, jer on s pravom nosi  svoje ime: zove se Luda i ludost je s njim. A ja, službenica  tvoja, nisam vidjela momaka koje je poslao moj gospodar. 
<br /><span class="verse" id="26">26 </span>Zato  sada, gospodaru, živoga mi Jahve, i tako živ bio ti, i tako ti  Jahve koji te očuvao da ne svališ na se krvnu krivicu i da ne  pribaviš sebi pravdu svojom rukom: neka prođu kao Nabal tvoji  neprijatelji i oni koji snuju zlo mome gospodaru! 
<br /><span class="verse" id="27">27 </span>A ovaj  dar, što ga evo tvoja službenica nosi svome gospodaru, neka se  dade momcima koji idu za mojim gospodarom na njegovim putovima. 
<br /><span class="verse" id="28">28 </span>Oprosti službenici svojoj njezinu krivnju! Zacijelo će Jahve  osnovati trajan dom mome gospodaru, jer moj gospodar bije Jahvine  bojeve i za svega tvoga života neće se naći zlo na tebi. 
<br /><span class="verse" id="29">29 </span>Ako  se tko digne da te progoni i da ti radi o glavi, neka život moga  gospodara bude pohranjen u škrinji života kod Jahve, tvoga Boga, a život tvojih neprijatelja neka on baci kao iz praćke. 
<br /><span class="verse" id="30">30 </span>I  kad Jahve učini mome gospodaru svako dobro koje ti je obećao  i kad te odredi da budeš knezom nad Izraelom, 
<br /><span class="verse" id="31">31 </span>onda neka ne  bude na smutnju ni na grižnju savjesti mome gospodaru da je ni  za što prolio krv i da je sebi pribavio pravdu svojoj rukom.  I kad Jahve učini dobro mome gospodaru, sjeti se tada službenice  svoje!" 
<br /><span class="verse" id="32">32 </span>David odgovori Abigajili: "Neka je blagoslovljen Jahve, Bog Izraelov, koji te danas poslao meni u susret! 
<br /><span class="verse" id="33">33 </span>Neka je  blagoslovljena tvoja mudrost i blagoslovljena bila ti što si  me danas zadržala da ne svalim na se krvnu krivicu i da ne pribavim  sebi pravdu svojom rukom. 
<br /><span class="verse" id="34">34 </span>Ali, tako mi živog Jahve, Boga  Izraelova, koji nije dopustio da ti učinim zlo: da mi nisi tako  brzo izišla u susret, zaista ne bi Nabalu do jutra ostalo ni  ono što uza zid mokri!" 
<br /><span class="verse" id="35">35 </span>Nato David primi iz njezine ruke što mu bijaše donijela  i reče joj: "Vrati se s mirom svojoj kući. Gle, uslišao sam tvoj  glas i obazreo se na tebe." 
<br /><span class="verse" id="36">36 </span>Kad se Abigajila vratila k Nabalu, on je upravo imao  gozbu u kući, pravu kraljevsku gozbu: Nabal bijaše veseo i sasvim  pijan; zato mu ona ne reče ništa dok nije svanulo jutro. 
<br /><span class="verse" id="37">37 </span>A  ujutro, kad se Nabal otrijeznio, pripovjedi mu njegova žena sve  što se dogodilo, a njemu obamrije srce u grudima i on osta kao  da se skamenio. 
<br /><span class="verse" id="38">38 </span>A desetak dana poslije toga Jahve udari Nabala  te umrije. 
<br /><span class="verse" id="39">39 </span>Kad David ču da je umro Nabal, reče: "Neka je blagoslovljen  Jahve, koji mi je ispravio nepravdu što mi je učini Nabal; i  Jahve je očuvao svoga slugu da ne učini zla, a svalio je Nabalovu  zloću na njegovu glavu!" Potom David posla poruku Abigajili da će je uzeti za ženu. 
<br /><span class="verse" id="40">40 </span>Davidove sluge dođoše k Abigajili u Karmel i rekoše joj:  "David nas je poslao k tebi da te uzme sebi za ženu." 
<br /><span class="verse" id="41">41 </span>A ona  ustade, pokloni se do zemlje i reče: "Evo službenice tvoje koja  je spremna da bude robinja i da pere noge slugama svoga gospodara!" 
<br /><span class="verse" id="42">42 </span>Potom Abigajila brzo ustade i zajaha na magarca, a za njom  pođe pet njezinih dvorkinja. Tako je otišla za Davidovim poslanicima  i postala njegovom ženom. 
<br /><span class="verse" id="43">43 </span>I Ahinoamom iz Jizreela bijaše se oženio David i obje  mu bjehu žene. 
<br /><span class="verse" id="44">44 </span>Jer Šaul bijaše svoju kćer Mikalu, Davidovu  ženu, dao Paltiju, sinu Lajiša iz Galima. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
