<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 30 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a>
<span class="chapread">30</span>
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 30 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad je David sa svojim ljudima treći dan stigao u Siklag,  a to Amalečani bijahu navalili na Negeb i na Siklag; opljačkali  su Siklag i ognjem ga spalili. 
<br /><span class="verse" id="2">2 </span>Zarobili su žene i sve koji  su bili ondje, malo i veliko. Nisu ubili nikoga, nego su samo  odveli roblje i otišli svojim putem. 
<br /><span class="verse" id="3">3 </span>Kad je, dakle, David  sa svojim ljudima došao u grad, vidješe da je grad spaljen, a  njihove žene, njihovi sinovi i njihove kćeri odvedeni u ropstvo. 
<br /><span class="verse" id="4">4 </span>Tada David i ljudi koji bijahu s njim podigoše glas i plakahu  dok im nije ponestalo snage za plač. 
<br /><span class="verse" id="5">5 </span>I obje Davidove žene  bijahu odvedene u ropstvo - Ahinoama Jizreelka i Abigajila, Nabalova  žena iz Karmela. 
<br /><span class="verse" id="6">6 </span>David se našao u velikoj nevolji jer su ljudi počeli govoriti  da će ga kamenovati, budući da su svi bili ogorčeni, svaki zbog  svojih sinova i zbog svojih kćeri. Ali se David ohrabri u Jahvi, svome Bogu. 
<br /><span class="verse" id="7">7 </span>David reče svećeniku Ebjataru, Ahimelekovu sinu:  "Donesi mi ovamo oplećak!" I Ebjatar donese Davidu oplećak. 
<br /><span class="verse" id="8">8 </span>Tada  David upita Jahvu za savjet govoreći: "Hoću li u potjeru za onim  razbojnicima i hoću li ih stići?" A on mu odgovori: "Idi u potjeru  jer ćeš ih zacijelo stići i zarobljenike ćeš izbaviti." 
<br /><span class="verse" id="9">9 </span>I pođe David sa šest stotina ljudi koji bijahu s njim  i dođoše do potoka Besora. 
<br /><span class="verse" id="10">10 </span>Odavde David sa četiri stotine  ljudi nastavi potjeru, a ostadoše dvije stotine ljudi što bijahu  tako umorni da nisu mogli prijeći preko potoka Besora. 
<br /><span class="verse" id="11">11 </span>U polju naiđoše na nekog Egipćanina. Dovedoše ga k Davidu, dadoše mu kruha da jede i vode da pije. 
<br /><span class="verse" id="12">12 </span>Dadoše mu grudu  smokava i dva grozda suhoga grožđa. Kad je to pojeo, vratio mu  se život, jer tri dana i tri noći ne bijaše ništa jeo i ništa  pio. 
<br /><span class="verse" id="13">13 </span>Tada ga David upita: "Čiji si ti i odakle si?" A on  odgovori: "Ja sam Egipćanin, sluga jednog Amalečanina. Moj me  gospodar ostavio jer sam se razbolio prije tri dana. 
<br /><span class="verse" id="14">14 </span>Bili  smo provalili u Negeb Keretski i Negeb Judejski, i u Negeb Kalebov, a Siklag smo zapalili ognjem." 
<br /><span class="verse" id="15">15 </span>David ga upita: "Hoćeš li me odvesti k toj razbojničkoj  družbi?" A on odgovori: "Zakuni mi se Bogom da me nećeš pogubiti  i da me nećeš predati u ruke mome gospodaru, pa ću te odvesti  k njima!" 
<br /><span class="verse" id="16">16 </span>On ga, dakle, odvede, i gle, oni se bijahu razasuli po  svem onom kraju, jedući, pijući i slaveći slavlje zbog svega  velikog plijena što su ga oteli iz zemlje filistejske i iz zemlje  Judine. 
<br /><span class="verse" id="17">17 </span>I David ih poče biti i tukao ih je od zore do mraka, izvršujući na njima "herem", kleto uništenje. Nitko od njih  nije izmakao, osim četiri stotine momaka, koji zajahaše na deve  i pobjegoše. 
<br /><span class="verse" id="18">18 </span>Tako je David izbavio sve što su bili oteli  Amalečani; i obje svoje žene izbavi David. 
<br /><span class="verse" id="19">19 </span>I ništa im nije  nestalo, od najmanjih stvari do najvećih, od plijena sve do sinova  i kćeri, sve što im bijaše oteto: sve je vratio David. 
<br /><span class="verse" id="20">20 </span>Tada  uzeše sve ovce i goveda, dotjeraše ih pred njega vičući: "Ovo  je plijen Davidov!" 
<br /><span class="verse" id="21">21 </span>Kad je David došao k onim dvjema stotinama ljudi koji  bijahu sustali te ne mogahu ići za Davidom i koje on bijaše ostavio  kod potoka Besora, iziđoše oni u susret Davidu i četi njegovoj:  približivši se Davidu i četi, pozdraviše ih. 
<br /><span class="verse" id="22">22 </span>Tada progovoriše svi zlobnici i ništarije između ljudi  koji su išli s Davidom i rekoše: "Budući da nisu išli s nama, ne dajmo im ništa od plijena koji smo izbavili, nego samo svakome  njegovu ženu i njegovu djecu, neka ih povedu sa sobom i neka  idu!" 
<br /><span class="verse" id="23">23 </span>Ali David reče: "Ne činite tako, braćo moja, poslije  onoga što nam je dao Jahve: on nas je čuvao i predao nam u ruke  razbojničku družbu koja bijaše izišla protiv nas. 
<br /><span class="verse" id="24">24 </span>Ta tko  će vas poslušati u tome? Jer kakav je dio onome koji ide u boj, takav je dio onome koji ostaje kod tovara. Jednak dio neka imaju  svi." 
<br /><span class="verse" id="25">25 </span>Tako ostade od onoga dana unapredak. David to učini uredbom  i zakonom u Izraelu sve do današnjeg dana. 
<br /><span class="verse" id="26">26 </span>Kad je David došao u Siklag, posla dio plijena starješinama  Jude, po pojedinim njihovim gradovima, s porukom: "Evo za vas  dar od plijena Jahvinih neprijatelja!" 
<br /><span class="verse" id="27">27 </span>Onima u Betulu, onima  u Rami u Negebu i onima u Jatiru; 
<br /><span class="verse" id="28">28 </span>onima u Aroeru, onima u  Sifmotu i onima u Eštemoi; 
<br /><span class="verse" id="29">29 </span>onima u Karmelu, onima u jerahmeelskim  gradovima i onima u kenijskim gradovima; 
<br /><span class="verse" id="30">30 </span>onima u Hormi, onima  u Bor Ašanu i onima u Eteru; 
<br /><span class="verse" id="31">31 </span>onima u Hebronu i u svim onima  mjestima u koja je dolazio David sa svojim ljudima. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
