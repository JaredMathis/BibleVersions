<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 2 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Nato se Ana pomoli ovako: "Kliče srce moje u Jahvi, raste snaga moja po Bogu mom. Šire mi se usta na dušmane moje, jer se radujem pomoći tvojoj. 
<br /><span class="verse" id="2">2 </span>Nitko nije svet kao što je Jahve (jer nema nikoga osim tebe), i nema hridi kao što Bog je naš. 
<br /><span class="verse" id="3">3 </span>Ne govorite mnogo hvastavih riječi, neka ne izlazi drskost iz usta vaših, jer Jahve je sveznajući Bog, pravo on prosuđuje djela. 
<br /><span class="verse" id="4">4 </span>Lomi se luk junacima, nemoćni se snagom opasuju. 
<br /><span class="verse" id="5">5 </span>Nekoć siti sad se za kruh muče, nekoć gladni ne gladuju više. Nerotkinja rađa sedam puta, majka brojne djece svježinu izgubi. 
<br /><span class="verse" id="6">6 </span>Jahve daje smrt i život, ruši u Šeol i odande diže. 
<br /><span class="verse" id="7">7 </span>Jahve čini uboga i bogata, obara čovjeka i uzvisuje. 
<br /><span class="verse" id="8">8 </span>Diže slabića iz prašine, iz bunjišta izvlači uboga, da ih posadi s knezovima i da im odredi počasna mjesta. Jer Jahvini su stupovi zemlje, na njih je stavio ovaj svijet. 
<br /><span class="verse" id="9">9 </span>Korake čuva svojih vjernika, zlikovce stiže propast u mraku (svojom snagom čovjek ne stječe pobjede). 
<br /><span class="verse" id="10">10 </span>Koji se protive Jahvi, padaju, Svevišnji grmi s nebesa. Jahve sudi međama zemlje, daje silu svojemu kralju, uzdiže snagu pomazanika svoga." 
<br /><span class="verse" id="11">11 </span>Potom se Ana vrati u Ramu, a dječak ostade da služi Jahvi  pod okom svećenika Elija. 
<br /><span class="verse" id="12">12 </span>A Elijevi sinovi bijahu nevaljali ljudi jer nisu marili  za Jahvu 
<br /><span class="verse" id="13">13 </span>ni za prava svećenika nasuprot narodu: kad bi tko  prinosio žrtvu, došao bi sluga svećenikov, dok se meso još kuhalo, s trorogom vilicom u ruci 
<br /><span class="verse" id="14">14 </span>i zabadao njom u kotlić ili u  lonac, u tavu ili u zdjelu, i što god bi se nabolo na vilicu, uzimao je svećenik sebi. Tako su činili svim Izraelcima što  su dolazili onamo, u Šilo. 
<br /><span class="verse" id="15">15 </span>Tako i prije nego bi se spalilo  salo, došao bi sluga svećenikov i rekao čovjeku koji je prinosio  žrtvu: "Daj mi mesa da ispečem svećeniku! On neće od tebe kuhana  mesa nego samo sirovo." 
<br /><span class="verse" id="16">16 </span>Ako bi mu čovjek tada rekao: "Neka  se najprije spali salo, a onda uzmi što ti duša želi", on bi  odgovorio: "Ne, nego daj odmah! Ako ne daš, uzet ću silom." 
<br /><span class="verse" id="17">17 </span>Grijeh  je mladića bio vrlo velik pred Jahvom, jer su ljudi prezirali  žrtvu koja se prinosila Jahvi. 
<br /><span class="verse" id="18">18 </span>A Samuel služaše pred Jahvom, još dijete u oplećku lanenom. 
<br /><span class="verse" id="19">19 </span>Mati bi mu njegova napravila dolamicu i donosila mu je svake  godine kad bi dolazila s mužem svojim da prinese godišnju žrtvu. 
<br /><span class="verse" id="20">20 </span>A Eli bi blagoslovio Elkanu i njegovu ženu govoreći: "Neka  ti Jahve dade poroda od te žene na uzdarje za dar što ga je dala  Jahvi." Nato bi se vraćali svojoj kući. 
<br /><span class="verse" id="21">21 </span>Jahve pohodi Anu  i ona zatrudnje i rodi još tri sina i dvije kćeri. A mladi je  Samuel rastao pred Jahvom. 
<br /><span class="verse" id="22">22 </span>Eli je bio već vrlo star, ali je ipak čuo sve što su  njegovi sinovi činili svemu Izraelu. 
<br /><span class="verse" id="23">23 </span>I on im reče: "Zašto  radite takvo što da o tome moram slušati od svega ovog naroda? 
<br /><span class="verse" id="24">24 </span>Nemojte tako, sinovi moji! Nisu dobri glasovi što ih čujem  ... Sablažnjujete narod Jahvin. 
<br /><span class="verse" id="25">25 </span>Ako čovjek zgriješi čovjeku, Bog će prosuditi. Ali ako čovjek zgriješi Jahvi, tko će se zauzeti  za njega?" Ali sinovi ne poslušaše glasa oca svojega, jer je  Jahve odlučio da ih pogubi. 
<br /><span class="verse" id="26">26 </span>A mladi je Samuel sve više rastao u dobi i mudrosti i  pred Jahvom i pred ljudima. 
<br /><span class="verse" id="27">27 </span>Uto dođe jedan Božji čovjek k Eliju i reče mu: "Ovako  govori Jahve: 'Nisam li se jasno objavio domu oca tvojega kad  su bili u Egiptu, robovi u kući faraonovoj? 
<br /><span class="verse" id="28">28 </span>Odabrao sam ih  između svih plemena Izraelovih da mi budu svećenici, da se uspinju  na moj žrtvenik, da prinose žrtve paljenice i da nose oplećak  preda mnom: i dao sam domu oca tvojega sve paljene žrtve sinova  Izraelovih. 
<br /><span class="verse" id="29">29 </span>Zašto gledaš zavidnim okom žrtvu i prinos što  sam ih odredio za svoj Dom? I zašto paziš sinove svoje više nego  mene, toveći ih najboljim dijelovima svih žrtvenih prinosa naroda  moga Izraela? 
<br /><span class="verse" id="30">30 </span>Zato sam - riječ je Jahve, Boga Izraelova -  rekao doduše da će dom tvoj i dom oca tvojega stupati preda mnom  dovijeka, ali sada - riječ je Jahvina - neka je to daleko od  mene! Jer ja častim one koji mene časte, a koji mene preziru, bit će osramoćeni. 
<br /><span class="verse" id="31">31 </span>Gle, dolaze dani kad ću odsjeći mišicu  tvoju i mišicu doma oca tvojega, tako da više neće biti starca  u tvom domu. 
<br /><span class="verse" id="32">32 </span>Ti ćeš kivnim okom gledati na sve dobro kojim  ću obasuti Izraela, i nikada više neće biti starca u tvom domu. 
<br /><span class="verse" id="33">33 </span>Zadržat ću ipak nekoga od tvojih kod oltara svoga, samo zato  da mu sahnu oči i vene duša njegova, ali sve mnoštvo doma tvoga  poginut će od ljudskoga mača. 
<br /><span class="verse" id="34">34 </span>Znak će ti biti ono što će  stići oba tvoja sina, Hofnija i Pinhasa: obojica će poginuti  istoga dana. 
<br /><span class="verse" id="35">35 </span>Ja ću sebi podići vjerna svećenika koji će raditi  po mom srcu i po mojoj želji i njemu ću sazdati trajan dom, i  on će svagda stupati pred pomazanikom mojim. 
<br /><span class="verse" id="36">36 </span>A koji god ostane  od tvoga doma, dolazit će da mu se pokloni i da izmoli srebrn  novčić ili hljeb kruha i kazat će: 'Molim te, primi me u kakvu  god službu svećeničku, da imam zalogaj kruha.'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
