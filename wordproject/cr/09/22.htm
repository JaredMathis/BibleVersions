<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 22 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>David ode odande i skloni se u spilju Adulam. A kad su to  čula njegova braća i sva njegova obitelj, dođoše onamo da mu  se priključe. 
<br /><span class="verse" id="2">2 </span>Osim toga skupiše se oko njega svi koji bijahu  u nevolji, svi zaduženi, svi nezadovoljni, i on im posta vođom.  A bijaše ih oko njega do četiri stotine ljudi. 
<br /><span class="verse" id="3">3 </span>Odande ode David u Mispu u zemlji moapskoj i reče kralju  moapskome: "Dopusti da se moj otac i moja mati sklonu kod vas  dok ne vidim što će Bog učiniti sa mnom." 
<br /><span class="verse" id="4">4 </span>I ostavi ih kod  kralja moapskoga i oni ostadoše kod njega sve dok David bijaše  u skrovištu. 
<br /><span class="verse" id="5">5 </span>Ali prorok Gad reče Davidu: "Nemoj ostati u svome skrovištu, nego idi i zađi u zemlju Judinu." I David ode i zađe u Heretsku  šumu. 
<br /><span class="verse" id="6">6 </span>Šaul doznade da se pojavio David s ljudima koji bijahu  s njim. Šaul je upravo bio u Gibei; sjedio je pod tamariskom  na uzvišici, s kopljem u ruci, a oko njega stajali svi njegovi  dvorani. 
<br /><span class="verse" id="7">7 </span>I reče Šaul svojim dvoranima koji stajahu oko njega:  "Poslušajte me, sinovi Benjaminovi! Hoće li vam i Jišajev sin  svima darovati njive i vinograde? Hoće li vas sve postaviti za  tisućnike i stotnike? 
<br /><span class="verse" id="8">8 </span>A zašto ste se onda svi urotili protiv  mene? Nema nikoga da mi dojavi kad moj sin sklapa savez s Jišajevim  sinom, nema nikoga među vama da me požali i da mi otkrije kako  je moj sin podjario moga slugu na me, kao što se događa danas." 
<br /><span class="verse" id="9">9 </span>Tada progovori Doeg Edomac, koji je stajao među Šaulovim  dvoranima, i reče: "Ja sam vidio Jišajeva sina kad je došao u  Nob k Ahimeleku, Ahitubovu sinu. 
<br /><span class="verse" id="10">10 </span>Ovaj je zatražio za njega  savjet od Jahve i dao mu hrane i predao mu mač Filistejca Golijata." 
<br /><span class="verse" id="11">11 </span>Šaul nato zapovjedi da pozovu svećenika Ahimeleka, Ahitubova  sina, i svu njegovu obitelj, svećenike u Nobu. I dođoše svi pred  kralja. 
<br /><span class="verse" id="12">12 </span>Tada reče Šaul: "Čuj me, Ahitubov sine!" A on odgovori:  "Evo me, gospodaru!" 
<br /><span class="verse" id="13">13 </span>A Šaul ga upita: "Zašto ste se urotili  protiv mene, ti i Jišajev sin? Ti si mu dao kruha i mač i tražio  si za njega savjet od Boga da se digne protiv mene kao neprijatelj, kao što se danas događa." 
<br /><span class="verse" id="14">14 </span>Ahimelek odgovori kralju: "A tko je među svim tvojim  slugama ravan Davidu, tako vjeran, uz to kraljev zet, glavar  tvoje tjelesne straže, čovjek koji je poštovan u tvojoj kući? 
<br /><span class="verse" id="15">15 </span>Zar sam danas prvi put tražio za njega savjet od Boga? Daleko  od mene svaka druga misao! Neka kralj ništa ne okrivljuje svoga  sluge i sve njegove obitelji, jer sluga njegov nije znao od svega  toga ništa!" 
<br /><span class="verse" id="16">16 </span>Ali kralj odvrati: "Ti ćeš umrijeti, Ahimeleče, ti i  sva tvoja obitelj!" 
<br /><span class="verse" id="17">17 </span>I kralj zapovjedi glasonošama koji stajahu oko njega:  "Pristupite i pogubite svećenike Jahvine jer su i oni pomogli  Davidu: znali su da je na bijegu, a nisu mi to dojavili." Ali  kraljevi stražari ne htjedoše dići ruke na Jahvine svećenike  da ih smaknu. 
<br /><span class="verse" id="18">18 </span>Tada kralj zapovjedi Doegu: "Pristupi ti i  smakni svećenike!" Doeg Edomac pristupi i smaknu svećenike: on  pogubi u onaj dan osamdeset i pet ljudi koji su nosili laneni  oplećak. 
<br /><span class="verse" id="19">19 </span>I Nob, svećenički grad, pohara oštricom mača, pobivši  muškarce i žene, djecu i dojenčad, goveda, magarce i ovce. 
<br /><span class="verse" id="20">20 </span>Izbavio se samo jedan sin Ahimeleka, Ahitubova sina,  po imenu Ebjatar i pobjegao k Davidu. 
<br /><span class="verse" id="21">21 </span>Ebjatar javi Davidu  da je Šaul poklao Jahvine svećenike. 
<br /><span class="verse" id="22">22 </span>A David odvrati Ebjataru:  "Ja sam već onoga dana kad ondje bijaše Doeg Edomac znao da će  on zacijelo javiti to Šaulu! Ja sam kriv za živote tvoga očinskog  doma. 
<br /><span class="verse" id="23">23 </span>Ostani kod mene, ne boj se: tko bude tražio tvoj život, tražit će moj. Kod mene ćeš biti dobro čuvan." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
