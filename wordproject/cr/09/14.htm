<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 14 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 14 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jednoga dana Šaulov sin Jonatan reče svome momku štitonoši:  "Hajde da prijeđemo do filistejske straže koja je ondje prijeko."  Svome ocu nije ništa o tom javio. 
<br /><span class="verse" id="2">2 </span>Šaul je sjedio na međi Gebe, pod šipkom koji je stajao kraj gumna; a bilo je s njim oko šest  stotina ljudi. 
<br /><span class="verse" id="3">3 </span>A Ahija, sin Ahituba, brata Ikaboda, sina Pinhasa, sina Elija, svećenika Jahvina u Šilu, nosio je u to vrijeme  oplećak. Narod nije primijetio da je Jonatan otišao. 
<br /><span class="verse" id="4">4 </span>U sredini klanca kuda je Jonatan htio prijeći da dođe  do filistejske straže bila je litica s jedne strane i litica  s druge strane. Jedna se zvala Boses, a druga Sene. 
<br /><span class="verse" id="5">5 </span>Prva je  litica stajala na sjeveru nasuprot Mikmasu, a druga na jugu nasuprot  Gebi. 
<br /><span class="verse" id="6">6 </span>Jonatan reče svome štitonoši: "Hajde da prijeđemo do straže  onih neobrezanika. Možda će Jahve učiniti nešto za nas, jer ništa  ne priječi Jahvu da udijeli pobjedu - bilo mnogo ljudi ili malo." 
<br /><span class="verse" id="7">7 </span>A štitonoša mu odgovori: "Čini sve na što te srce tvoje  potiče. Ja ću s tobom, moje je srce kao tvoje srce." 
<br /><span class="verse" id="8">8 </span>Jonatan mu reče: "Evo, prijeći ćemo k tim ljudima i pokazat  ćemo im se. 
<br /><span class="verse" id="9">9 </span>Ako nam reknu ovako: 'Ne mičite se dok ne dođemo  do vas', tada ćemo se ustaviti na mjestu i nećemo se uspinjati  k njima. 
<br /><span class="verse" id="10">10 </span>Ako li nam reknu ovako: 'Uspnite se k nama', tada  ćemo se uspeti, jer ih je Jahve predao nama u ruke. To će nam  biti znak." 
<br /><span class="verse" id="11">11 </span>Kad su se obojica pokazala filistejskoj straži, rekoše  Filistejci: "Gle, Hebreji su počeli izlaziti iz rupa u koje su  se skrili." 
<br /><span class="verse" id="12">12 </span>I stražari doviknuše Jonatanu i njegovu štitonoši:  "Uspnite se k nama da vas nešto naučimo!" A Jonatan reče svome štitonoši: "Penji se za mnom, jer ih  je Jahve predao u ruke Izraelove." 
<br /><span class="verse" id="13">13 </span>Jonatan se poče penjati  pomažući se rukama i nogama, a za njim njegov štitonoša. Filistejci  su padali pred Jonatanom, a njegov ih je štitonoša ubijao za  njim. 
<br /><span class="verse" id="14">14 </span>U tome prvom pokolju što ga učiniše Jonatan i njegov  štitonoša pade dvadesetak ljudi na otprilike pola jutra izoranog  polja. 
<br /><span class="verse" id="15">15 </span>Tada se proširi strah po taboru i po polju, a i stražare  i četu pljačkaša obuze strava; i zemlja zadrhta i bijaše to silan  strah Božji. 
<br /><span class="verse" id="16">16 </span>A Šaulovi stražari u Benjaminovoj Gebi opaziše  da se mnoštvo u taboru uskomešalo na sve strane. 
<br /><span class="verse" id="17">17 </span>I Šaul reče  ljudima koji su bili s njim: "Prozovite ljude i vidite tko je  otišao od nas." A kad prozvaše, gle, ne bijaše Jonatana i njegova  štitonoše! 
<br /><span class="verse" id="18">18 </span>Tada Šaul reče Ahiji: "Primakni oplećak! Posavjetuj se  s Jahvom!" On je, naime, tada nosio oplećak pred sinovima Izraelovim. 
<br /><span class="verse" id="19">19 </span>Ali dok je Šaul govorio sa svećenikom, bivala je buka u filistejskom  taboru sve veća, pa Šaul reče svećeniku: "Povuci ruku!" 
<br /><span class="verse" id="20">20 </span>Nato  Šaul i sav narod što je bio s njim krenuše zajedno na mjesto  boja, i gle, ondje bijahu isukali mačeve jedni na druge i velika  pomutnja vladaše među njima. 
<br /><span class="verse" id="21">21 </span>A oni Hebreji koji su već poodavno  bili u službi Filistejaca i sada pošli s njima na vojsku, odmetnuše  se od njih i pristadoše uz Izraelce koji bijahu sa Šaulom i Jonatanom. 
<br /><span class="verse" id="22">22 </span>I svi Izraelci koji se bijahu sakrili u Efrajimovoj gori, čuvši da Filistejci bježe, nagrnuše za njima u boj. 
<br /><span class="verse" id="23">23 </span>Tako je Jahve udijelio pobjedu Izraelu u onaj dan, a  boj se raširio sve do preko Bet Horona. 
<br /><span class="verse" id="24">24 </span>Izraelci su onog dana bili vrlo izmoreni, jer je Šaul  izrekao nad narodom ovu zakletvu: "Proklet bio čovjek koji okusi  hrane prije večeri, prije nego što se osvetim svojim neprijateljima!"  Tako sav narod ne okusi hrane toga dana. 
<br /><span class="verse" id="25">25 </span>Ali je ondje bilo medenoga saća na površini zemlje. 
<br /><span class="verse" id="26">26 </span>Kad  je narod došao onamo, vidje gdje teče med, ali nitko ne prinese  ruke k ustima, jer se narod bojao zakletve. 
<br /><span class="verse" id="27">27 </span>Samo Jonatan, koji nije čuo kad je njegov otac zakleo narod, primače vrh štapa  koji mu bijaše u ruci i zamoči ga u medeno saće, zatim prinese  ruku k ustima; i odmah mu se zasvijetliše oči. 
<br /><span class="verse" id="28">28 </span>Tada jedan  iz naroda progovori i reče mu: "Tvoj je otac zakleo narod govoreći:  'Proklet bio onaj koji okusi hrane danas!'" 
<br /><span class="verse" id="29">29 </span>A Jonatan odgovori:  "Moj otac svaljuje nesreću na zemlju. Gledajte kako su mi se  zasvijetlile oči jer sam okusio malo toga meda. 
<br /><span class="verse" id="30">30 </span>Što bi tek  bilo da je narod slobodno jeo od plijena koji je zadobio od neprijatelja?  Ne bi li filistejski poraz bio još veći?" 
<br /><span class="verse" id="31">31 </span>Onoga dana potukoše Filistejce od Mikmasa sve do Ajalona, a narod je bio na kraju svojih snaga. 
<br /><span class="verse" id="32">32 </span>Tada se narod baci  na plijen, nahvata sitne stoke, goveda i teladi i poče ih klati  na goloj zemlji i jesti meso s krvlju. 
<br /><span class="verse" id="33">33 </span>I javiše to Šaulu  govoreći: "Gle, narod griješi Jahvi jedući meso s krvlju!" A  on reče: "Iznevjeriste se! Dovaljajte mi ovamo velik kamen!" 
<br /><span class="verse" id="34">34 </span>Zatim reče: "Zađite među narod i recite svima neka svaki  dovede k meni svoga vola ili ovcu; ovdje ćete ih klati i jesti, a nećete griješiti Jahvi jedući meso s krvlju." Tako sav narod još iste noći dovede što je tko imao i to  su ondje klali. 
<br /><span class="verse" id="35">35 </span>A Šaul podiže žrtvenik Jahvi; bijaše to prvi  žrtvenik koji je podigao Jahvi. 
<br /><span class="verse" id="36">36 </span>Nato reče Šaul: "Pođimo još noćas u potjeru za Filistejcima  i plijenimo ih dok ne svane jutro! Nećemo im ostaviti nijednoga  čovjeka!" A narod mu odgovori: "Čini sve što misliš da je dobro!"  Ali svećenik reče: "Pristupimo ovdje k Bogu!" 
<br /><span class="verse" id="37">37 </span>I Šaul upita  Boga: "Moram li poći u potjeru za Filistejcima? Hoćeš li ih predati  u ruke Izraelu?" Ali mu ne odgovori u onaj dan. 
<br /><span class="verse" id="38">38 </span>Zato Šaul reče: "Pristupite ovamo, svi narodni glavari!  Ispitajte i vidite u čemu je bio današnji prestupak. 
<br /><span class="verse" id="39">39 </span>Jer, živoga mi Jahve, koji daje pobjedu Izraelu, ako se nađe krivnja  ma i na mome sinu Jonatanu, mora umrijeti!" Ali nitko se iz naroda  ne usudi odgovoriti Šaulu. 
<br /><span class="verse" id="40">40 </span>Šaul onda reče svemu Izraelu: "Vi stanite na jednu stranu, a ja i moj sin Jonatan stat ćemo na drugu stranu." A narod odgovori  Šaulu: "Čini ono što misliš da je dobro!" 
<br /><span class="verse" id="41">41 </span>Tada se Šaul pomoli:  "Jahve, Bože Izraelov, zašto nisi danas odgovorio svome sluzi?  Ako je krivnja na meni ili na mome sinu Jonatanu, Jahve, Bože  Izraelov, daj Urim; ako li je krivnja na tvom narodu Izraelu, daj Tumim." I ždrijeb pade na Šaula i Jonatana, a narod izađe  slobodan. 
<br /><span class="verse" id="42">42 </span>Šaul nastavi: "Bacite ždrijeb između mene i moga sina  Jonatana!" I ždrijeb pade na Jonatana. 
<br /><span class="verse" id="43">43 </span>Tada Šaul reče Jonatanu: "Priznaj mi što si učinio!"  Jonatan odgovori: "Ja sam samo okusio malo meda vrškom štapa  koji mi bijaše u ruci. Evo me, spreman sam umrijeti!" 
<br /><span class="verse" id="44">44 </span>Šaul  odgovori: "Tako mi Bog učinio zlo i dodao mi drugo ako doista  ne umreš, Jonatane!" 
<br /><span class="verse" id="45">45 </span>Ali narod reče Šaulu: "Zar da umre Jonatan, koji je izvojevao  ovu veliku pobjedu u Izraelu? Ne smije to biti! Živoga nam Jahve, nijedna vlas neće pasti s njegove glave na zemlju jer je on  s Bogom izvršio ovo djelo danas!" Tako ga narod izbavi te Jonatan  ne pogibe. 
<br /><span class="verse" id="46">46 </span>Šaul odusta od potjere za Filistejcima, a Filistejci  se vratiše u svoj kraj. 
<br /><span class="verse" id="47">47 </span>Kad je Šaul učvrstio svoju kraljevsku vlast nad Izraelom, okrenu ratovati protiv svih svojih neprijatelja unaokolo: protiv  Moaba, protiv Amonaca, protiv Edoma, protiv Bet Rehoba, protiv  kralja Sobe i protiv Filistejaca; kuda god bi se okrenuo, svuda  bi pobjeđivao. 
<br /><span class="verse" id="48">48 </span>Dao je mnogo dokaza svoje hrabrosti, potukao  je Amalečane i izbavio Izraela iz ruku onih koji su ga pljačkali. 
<br /><span class="verse" id="49">49 </span>Šaulovi sinovi bijahu Jonatan, Išjo i Malki-Šua, a od  njegovih dviju kćeri starija se zvala Meraba, a mlađa Mikala. 
<br /><span class="verse" id="50">50 </span>Šaulova se žena zvala Ahinoama, a bila je kći Ahimaasova.  Vojvoda njegove vojske zvao se Abner, a bio je sin Nera, Šaulova  strica. 
<br /><span class="verse" id="51">51 </span>Jer Kiš, Šaulov otac, i Ner, Abnerov otac, bijahu  sinovi Abielovi. 
<br /><span class="verse" id="52">52 </span>Žestok se rat vodio protiv Filistejaca svega Šaulova  vijeka. Koga bi god hrabra ili bojovna čovjeka Šaul vidio, svakoga  bi uzimao u svoju službu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
