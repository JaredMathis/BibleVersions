<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Samuelova 17 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1 Samuelova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
<span class="chapread">17</span>
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 17 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Filistejci skupiše svoje čete za rat i sastaše se kod Soka  u Judeji. Tabor udariše između Soka i Azeke kod Efes Damima. 
<br /><span class="verse" id="2">2 </span>A Šaul i Izraelci skupiše se i utaboriše u Terebintskoj dolini, i svrstaše se za boj protiv Filistejaca. 
<br /><span class="verse" id="3">3 </span>Filistejci su stajali  na gori s jedne strane, Izraelci na gori s druge strane, a dolina  bila među njima. 
<br /><span class="verse" id="4">4 </span>Iz filistejskih redova izađe jedan izazivač. Zvao se Golijat, a bio je iz Gata. Visok bijaše šest lakata i jedan pedalj. 
<br /><span class="verse" id="5">5 </span>Na  glavi je imao mjedenu kacigu, obučen je bio u ljuskav oklop,  a oklop mu težak pet tisuća mjedenih šekela. 
<br /><span class="verse" id="6">6 </span>Na nogama je  imao mjedene nogavice, a na ramenima mjedenu sulicu. 
<br /><span class="verse" id="7">7 </span>Kopljača  njegova koplja bila je kao tkalačko vratilo, a šiljak koplja  težak šest stotina željeznih šekela. Pred njim je stupao štitonoša. 
<br /><span class="verse" id="8">8 </span>On se postavi pred izraelske bojne redove i dovikne im:  "Što ste izašli da se svrstate za bitku? Nisam li ja Filistejac, a vi Šaulove sluge? Izaberite između sebe jednoga čovjeka pa  neka siđe k meni! 
<br /><span class="verse" id="9">9 </span>Ako pobijedi u borbi sa mnom i pogubi me, mi ćemo biti vaše sluge. Ako li ja pobijedim njega i pogubim  ga, onda ćete vi biti naše sluge i nama ćete robovati." 
<br /><span class="verse" id="10">10 </span>Još  je Filistejac rekao: "Ja sam danas izazvao Izraelove bojne redove.  Dajte mi čovjeka da se ogledamo u dvoboju!" 
<br /><span class="verse" id="11">11 </span>Kad je Šaul i  sav Izrael čuo što je rekao Filistejac, obuze ih strah i drhat. 
<br /><span class="verse" id="12">12 </span>David je bio sin nekoga Efraćanina iz Betlehema u Judeji;  taj se zvao Jišaj, a imao je osam sinova. Taj je čovjek u Šaulovo  vrijeme bio star i odmakao u godinama. 
<br /><span class="verse" id="13">13 </span>Tri najstarija Jišajeva  sina bijahu otišla u rat za Šaulom; a ta trojica njegovih sinova  koji bijahu otišli u rat zvahu se: najstariji Eliab, drugi Abinadab, a treći Šama. 
<br /><span class="verse" id="14">14 </span>David bijaše najmlađi. A tri najstarija bijahu  otišla za Šaulom. - 
<br /><span class="verse" id="15">15 </span>David je odlazio k Šaulu i vraćao se  iz njegove službe da pase stada svoga oca u Betlehemu. 
<br /><span class="verse" id="16">16 </span>A  Filistejac izlazio svakoga jutra i večeri i postavljao se tako  četrdeset dana. - 
<br /><span class="verse" id="17">17 </span>A Jišaj reče svome sinu Davidu: "Uzmi za  svoju braću ovu efu prženoga žita i ovih deset hljebova i odnesi  brže svojoj braći u tabor. 
<br /><span class="verse" id="18">18 </span>A ovih deset sireva odnesi njihovu  tisućniku. Propitaj se za zdravlje svoje braće i donesi od njih  znak da si izvršio nalog! 
<br /><span class="verse" id="19">19 </span>Oni su sa Šaulom i svim Izraelom  u Terebintskoj dolini: vojuju protiv Filistejaca." 
<br /><span class="verse" id="20">20 </span>David ustade u rano jutro, ostavi stado jednom čuvaru, spremi se i ode kako mu bijaše zapovjedio Jišaj. U tabor je  stigao kad je vojska izlazila u bojni red i dizala bojni poklik. 
<br /><span class="verse" id="21">21 </span>Izraelci i Filistejci svrstaše se u bojni red jedni prema  drugima. 
<br /><span class="verse" id="22">22 </span>David ostavi svoje stvari čuvaru opreme pa otrča  u bojni red. Došavši, zapita svoju braću za zdravlje. 
<br /><span class="verse" id="23">23 </span>Dok je s njima govorio, gle, onaj izazivač (zvao se Golijat, Filistejac iz Gata) iziđe iz filistejskih bojnih redova i ponovi  iste riječi kao prije. I David ih je čuo. 
<br /><span class="verse" id="24">24 </span>A čim su Izraelci  ugledali toga čovjeka, pobjegoše svi daleko od njega i strah  ih uhvati. 
<br /><span class="verse" id="25">25 </span>Neki Izraelac reče: "Jeste li vidjeli onoga čovjeka  što je izišao? A izišao je da izaziva Izraela. Tko njega pogubi, kralj će mu dati silno blago i dat će mu svoju kćer i oslobodit  će od poreza njegov očinski dom u Izraelu." 
<br /><span class="verse" id="26">26 </span>Tada David zapita ljude koji stajahu oko njega: "Što  će to dobiti čovjek koji ubije toga Filistejca i skine sramotu  s Izraela? I tko je taj neobrezani Filistejac da izaziva bojne  redove živoga Boga?" 
<br /><span class="verse" id="27">27 </span>A narod mu odgovori istim riječima kao  prije: "Eto to će dobiti čovjek koji ga pogubi." 
<br /><span class="verse" id="28">28 </span>A kad je Eliab, njegov najstariji brat, čuo kako se razgovara  s ljudima, usplamtje gnjevom na Davida pa mu reče: "A što si  ti došao ovamo? Kome si ostavio ono malo ovaca u pustinji? Znam  ja tvoju drskost i zlobu tvoga srca: došao si da vidiš bitku!" 
<br /><span class="verse" id="29">29 </span>A David odgovori: "A što sam učinio? Zar se ne smije ni riječ  reći?" 
<br /><span class="verse" id="30">30 </span>Tada se okrene od njega k drugome i zapita istim riječima  kao prije. Narod mu odgovori isto kao prvi put. 
<br /><span class="verse" id="31">31 </span>Kad su ljudi  čuli što je govorio David, jave to Šaulu, a on ga pozva preda  se. 
<br /><span class="verse" id="32">32 </span>David reče Šaulu: "Neka nikome ne klone srce zbog onoga  čovjeka! Tvoj će sluga izaći i borit će se s tim Filistejcem." 
<br /><span class="verse" id="33">33 </span>Ali Šaul odvrati Davidu: "Ne možeš ti izaći na toga Filistejca  da se boriš s njim jer si ti još dijete, a on ratnik od svoje  mladosti." 
<br /><span class="verse" id="34">34 </span>Ali David odgovori Šaulu: "Tvoj je sluga čuvao ovce svome  ocu, pa kad bi došao lav ili medvjed te uhvatio ovcu iz stada, 
<br /><span class="verse" id="35">35 </span>ja bih potrčao za njim, udario ga i istrgao mu ovcu iz ralja.  A ako bi se on digao na me, uhvatio bih ga za grivu i udarao  ga dok ga ne bih ubio. 
<br /><span class="verse" id="36">36 </span>I lava je i medvjeda tvoj sluga ubio, pa će i taj neobrezani Filistejac proći kao jedan od njih jer  je izazvao bojne čete Boga živoga." 
<br /><span class="verse" id="37">37 </span>David još dometne: "Jahve  koji me izbavio iz lavlje pandže i medvjeđe šape izbavit će me  i iz ruku toga Filistejca." Tada Šaul reče Davidu: "Idi i Jahve  neka bude s tobom!" 
<br /><span class="verse" id="38">38 </span>Šaul obuče Davida u svoju ratnu odoru, na glavu mu ustače  mjedenu kacigu i stavi mu oklop. 
<br /><span class="verse" id="39">39 </span>Pripasa Davidu svoj mač  preko odore, ali David uzalud pokuša hodati, jer ne bijaše navikao, pa reče Šaulu: "Ne mogu hodati u tome jer nisam navikao." Zato  sve skinu sa sebe. 
<br /><span class="verse" id="40">40 </span>David uze svoj štap u ruku, izabra u potoku pet glatkih  kamenova i metnu ih u svoju pastirsku torbu, koja mu je služila  kao torba za praćku, te s praćkom u ruci pođe prema Filistejcu. 
<br /><span class="verse" id="41">41 </span>A Filistejac se sve bliže primicao Davidu, dok je njegov  štitonoša stupao pred njim. 
<br /><span class="verse" id="42">42 </span>A kad Filistejac pogleda i vidje  Davida, prezre ga s njegove mladosti - bijaše David mladić, rumen, lijepa lica. 
<br /><span class="verse" id="43">43 </span>Zato Filistejac reče Davidu: "Zar sam ja pseto  te ideš na me sa štapovima?" I uze proklinjati Davida svojim  bogovima. 
<br /><span class="verse" id="44">44 </span>Zatim Filistejac reče Davidu: "Dođi k meni da dam  tvoje meso pticama nebeskim i zvijerima zemaljskim!" 
<br /><span class="verse" id="45">45 </span>A David odgovori Filistejcu: "Ti ideš na me mačem, kopljem  i sulicom, a ja idem na te u ime Jahve Sebaota, Boga Izraelovih  četa koje si ti izazvao. 
<br /><span class="verse" id="46">46 </span>Danas će te Jahve predati u moju  ruku, ja ću te ubiti, skinut ću tvoju glavu i još ću danas tvoje  mrtvo tijelo i mrtva tjelesa filistejske vojske dati pticama  nebeskim i zvijerima zemaljskim. Sva će zemlja znati da ima Bog  u Izraelu. 
<br /><span class="verse" id="47">47 </span>I sav će ovaj zbor znati da Jahve ne daje pobjedu  mačem ni kopljem, jer je Jahve gospodar bitke i on vas predaje  u naše ruke." 
<br /><span class="verse" id="48">48 </span>Kad se Filistejac približio i pošao prema Davidu, izađe  David iz bojnih redova i krenu pred Filistejca. 
<br /><span class="verse" id="49">49 </span>David segnu  rukom u torbu, izvadi iz nje kamen i hitnu ga iz praćke. I pogodi  Filistejca u čelo; kamen mu se zabi u čelo i on pade ničice na  zemlju. 
<br /><span class="verse" id="50">50 </span>Tako je David praćkom i kamenom nadjačao Filistejca:  udario je Filistejca i ubio ga, a nije imao mača u ruci. 
<br /><span class="verse" id="51">51 </span>Zato  David potrča i stade na Filistejca, zgrabi njegov mač, izvuče  ga iz korica i pogubi Filistejca odsjekavši mu glavu. Kad Filistejci vidješe kako pogibe njihov junak, nagnuše  u bijeg. 
<br /><span class="verse" id="52">52 </span>Tada ustadoše Izraelci i Judejci, digoše bojnu viku  i potjeraše Filistejce do opkopa oko Gata i do gradskih vrata  Ekrona; filistejski mrtvaci pokriše put od Šaarajima sve do Gata  i do Ekrona. 
<br /><span class="verse" id="53">53 </span>Nato se Izraelci vratiše iz te žestoke potjere  za Filistejcima i opljačkaše njihov tabor. 
<br /><span class="verse" id="54">54 </span>A David uze Filistejčevu  glavu i odnese je u Jeruzalem, a oružje njegovo položi u svoj  šator. 
<br /><span class="verse" id="55">55 </span>Kad je Šaul vidio Davida gdje izlazi pred Filistejca, upitao je svoga vojvodu Abnera: "Čiji je sin taj mladić, Abnere?"  A Abner je odgovorio: "Tako mi tvoga života, kralju, ne znam!" 
<br /><span class="verse" id="56">56 </span>A kralj mu reče: "Raspitaj se čiji je sin taj mladić!" 
<br /><span class="verse" id="57">57 </span>A kad se David vratio pošto je pogubio Filistejca, uze  ga Abner i dovede ga pred Šaula, a u ruci David još držaše Filistejčevu  glavu. 
<br /><span class="verse" id="58">58 </span>Šaul ga upita: "Čiji si ti sin, momče?" A David odgovori:  "Sin sam tvoga sluge Betlehemca Jišaja." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
