<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 27 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a>
<span class="chapread">27 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 27 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju: 
<br /><span class="verse" id="2">2 </span>"Govori Izraelcima i reci im: 'Ako  tko zaželi podmiriti Jahvi zavjet što vrijedi koliko čovjek, 
<br /><span class="verse" id="3">3 </span>neka ti je mjerilo: muškarca od dvadeset do šezdeset godina  starosti procijeni pedeset šekela u srebru, prema hramskom šekelu, 
<br /><span class="verse" id="4">4 </span>a žensku procijeni trideset šekela. 
<br /><span class="verse" id="5">5 </span>A za dob od pet do  dvadeset godina neka tvoja procjena bude: za muškarca dvadeset  šekela, a za žensku deset šekela. 
<br /><span class="verse" id="6">6 </span>Je li dob od jednoga mjeseca  do pet godina, neka ti je procjena: za muško pet šekela u srebru, a procjena za žensko tri šekela u srebru. 
<br /><span class="verse" id="7">7 </span>Bude li u starosti  od šezdeset godina ili više, neka ti je procjena: za muškarca  petnaest šekela, a za žensku deset šekela. 
<br /><span class="verse" id="8">8 </span>Ali ako je tko  siromašan te ne može platiti svoju cijenu, neka ga dovedu pred  svećenika i neka ga svećenik procijeni. Ali neka svećenik procijeni  prema onome što zavjetovalac može dati. 
<br /><span class="verse" id="9">9 </span>Ako zavjetovani prinos bude od životinja koje se mogu  Jahvi prinositi, svaki takav prinos Jahvi bit će posvećena stvar. 
<br /><span class="verse" id="10">10 </span>Neka se ne nadomješta niti zamjenjuje za što drugo - bilo  dobro za loše, bilo loše za dobro. Ako li se napravi zamjena  jednoga živinčeta za drugo, onda će i zavjetovano i ono koje  ga je zamijenilo biti posvećena stvar. 
<br /><span class="verse" id="11">11 </span>Bude li zavjetovani  prinos od nečiste životinje koja se ne može Jahvi prinositi,  neka se takvo živinče dovede k svećeniku 
<br /><span class="verse" id="12">12 </span>pa neka ga on procijeni.  Bilo skupo, bilo jeftino, kako svećenik procijeni, neka tako  bude. 
<br /><span class="verse" id="13">13 </span>Zaželi li ga tko otkupiti, neka doda njegovoj procjeni  jednu petinu. 
<br /><span class="verse" id="14">14 </span>Ako tko posveti svoju kuću zavjetovavši je Jahvi, neka  svećenik procijeni da li je dobra ili loša. Kako svećenik prosudi, neka tako ostane. 
<br /><span class="verse" id="15">15 </span>Ako onaj koji je svoju kuću zavjetovao  zaželi da je otkupi, neka dometne jednu petinu svoti na koju  je procijenjena pa neka bude njegova. 
<br /><span class="verse" id="16">16 </span>Ako tko zavjetuje Jahvi dio zemljišta od svoga vlasništva, procijeni ga prema njegovu usjevu: za jedan homer ječmena sjemena  pedeset šekela u srebru. 
<br /><span class="verse" id="17">17 </span>Zavjetuje li zemljište za jubilejske  godine, neka ostane prema ovoj procjeni. 
<br /><span class="verse" id="18">18 </span>Ali ako zemljište  zavjetuje poslije jubilejske godine, neka svećenik proračuna  cijenu prema godinama što preostaju do jubilejske godine i prema  tome smanji procjenu. 
<br /><span class="verse" id="19">19 </span>Ako onaj tko je zemljište zavjetovao  zaželi da ga otkupi, neka doda jednu petinu svoti na koju je  procijenjeno pa neka mu ostane. 
<br /><span class="verse" id="20">20 </span>Ako zemljište ne otkupi nego  ga proda drugome, ne može se više otkupiti. 
<br /><span class="verse" id="21">21 </span>Kad zemljište  bude oslobođeno u jubilejskoj godini, neka se posveti Jahvi kao  zavjetovano zemljište i postane svećenikov posjed. 
<br /><span class="verse" id="22">22 </span>Zavjetuje li tko Jahvi kupljeno zemljište koje nije dio  njegove očevine, 
<br /><span class="verse" id="23">23 </span>neka mu svećenik proračuna razmjernu procjenu  do jubilejske godine. I toga istog dana neka isplati iznos kao  stvar posvećenu Jahvi. 
<br /><span class="verse" id="24">24 </span>U jubilejskoj godini zemljište se ima vratiti onome od  koga je kupljeno - kome pripada zemljišno vlasništvo. 
<br /><span class="verse" id="25">25 </span>Svaka procjena neka se vrši prema hramskom šekelu: dvadeset  gera jedan šekel. 
<br /><span class="verse" id="26">26 </span>Ali neka nitko ne zavjetuje prvinu od stoke. TÓa prvina  ionako pripada Jahvi - Jahvina je, pa bila od sitnoga bila od  krupnoga blaga. 
<br /><span class="verse" id="27">27 </span>Bude li od nečiste stoke, može se otkupiti  prema procjeni, dometnuvši petinu cijene. Ako se ne otkupi, neka  se prema procjeni proda. 
<br /><span class="verse" id="28">28 </span>Ali ništa od 'herema', od onog što je Jahvi izručeno, bio to čovjek ili živinče ili njegovo baštinjeno zemljište,  ništa što je tko Jahvi zavjetom posvetio, ne može se niti prodati  niti otkupiti. Svaka zavjetom posvećena stvar najveća je Jahvina  svetinja. 
<br /><span class="verse" id="29">29 </span>Nijedno ljudsko biće koje bude 'heremom' - prokletstvom  - udareno ne smije se otkupljivati: mora se smaknuti. 
<br /><span class="verse" id="30">30 </span>Svaka desetina sa zemljišta, bilo od poljskih usjeva  bilo od plodova sa stabala, pripada Jahvi; to je Jahvi posvećeno. 
<br /><span class="verse" id="31">31 </span>Ako bi tko htio otkupiti koji dio svoje desetine, mora tome  dodati jednu petinu cijene. 
<br /><span class="verse" id="32">32 </span>Svaka desetina od krupnoga i  sitnoga blaga, to jest svako deseto od svega što prolazi ispod  pastirskog štapa, neka bude posvećeno Jahvi. 
<br /><span class="verse" id="33">33 </span>Neka se ne gleda  je li dobro ili rđavo; i neka se ne zamjenjuje. Ako se ipak zamijeni, neka je onda i jedno i drugo posvećeno i ne smije se otkupljivati.'" 
<br /><span class="verse" id="34">34 </span>To su zapovijedi koje je Jahve izdao Mojsiju za Izraelce  na Sinajskome brdu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../04/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
