<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 14 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 14 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju: 
<br /><span class="verse" id="2">2 </span>"Neka ovo bude obred za gubavca na  dan njegova čišćenja: neka se dovede svećeniku; 
<br /><span class="verse" id="3">3 </span>neka svećenik  iziđe iz tabora i obavi pregled. Ako ustanovi da je gubavac od  gube ozdravio, 
<br /><span class="verse" id="4">4 </span>neka naredi da se za čovjeka koji se ima čistiti  uzmu dvije ptice, čiste i žive, cedrovine, grimiznog prediva  i izopa. 
<br /><span class="verse" id="5">5 </span>Neka zatim svećenik naredi da se jedna ptica zakolje  nad živom vodom u zemljanoj posudi. 
<br /><span class="verse" id="6">6 </span>Potom neka uzme živu pticu, a onda zajedno živu pticu, cedrovinu, grimizno predivo i izop  zamoči u krv ptice što je bila zaklana povrh žive vode. 
<br /><span class="verse" id="7">7 </span>Sada  neka sedam puta poškropi onoga koji se od gube čisti, a onda  ga čistim proglasi. Poslije toga neka pusti živu pticu na otvorenu  polju. 
<br /><span class="verse" id="8">8 </span>Onaj koji se čisti neka opere svoju odjeću, obrije  sve svoje dlake i u vodi se okupa. Tako neka je čist. Poslije  toga neka uđe u tabor, ali sedam dana neka stanuje izvan svoga  šatora. 
<br /><span class="verse" id="9">9 </span>Sedmi dan neka obrije sve svoje dlake: kosu, bradu  i obrve; neka obrije sve ostale svoje dlake. Pošto u vodi opere  svoju odjeću i okupa se, neka je čist. 
<br /><span class="verse" id="10">10 </span>Osmoga dana neka uzme muško janje bez mane, jedno žensko  janje od godine dana, također bez mane, tri desetine efe najboljeg  brašna zamiješena u ulju za žrtvu prinosnicu i jedan log ulja. 
<br /><span class="verse" id="11">11 </span>Svećenik koji vrši čišćenje neka ih stavi pred Jahvu na ulazu  u Šator sastanka s čovjekom koji se ima čistiti. 
<br /><span class="verse" id="12">12 </span>Neka zatim  svećenik uzme jedno muško janje pa ga s ono ulja u logu prinese  kao žrtvu naknadnicu. Neka ih prinese pred Jahvom kao žrtvu prikaznicu. 
<br /><span class="verse" id="13">13 </span>Neka janje zakolje ondje gdje se kolju žrtve okajnice i žrtve  paljenice - na svetome mjestu, jer žrtva naknadnica kao i okajnica  pripada svećeniku: vrlo je sveta! 
<br /><span class="verse" id="14">14 </span>Potom neka svećenik uzme  krvi od žrtve naknadnice, pa neka njome namaže resicu desnoga  uha, palac desne ruke i palac desne noge onoga koji se čisti. 
<br /><span class="verse" id="15">15 </span>Poslije toga neka uzme log s uljem i izlije na dlan svoje  lijeve ruke. 
<br /><span class="verse" id="16">16 </span>Zamočivši svećenik svoj desni prst u ulje na  svojoj lijevoj ruci, neka uljem sa svoga prsta obavi škropljenje  pred Jahvom sedam puta. 
<br /><span class="verse" id="17">17 </span>Od ulja što mu preostane u ruci neka  svećenik, po krvi od žrtve naknadnice, pomaže resicu desnoga  uha, palac desne ruke i palac desne noge onoga koji se čisti. 
<br /><span class="verse" id="18">18 </span>Ostatak ulja sa svoje ruke neka svećenik metne na glavu onoga  koji se čisti. Tako će svećenik nad njim izvršiti obred pomirenja  pred Jahvom. 
<br /><span class="verse" id="19">19 </span>Neka svećenik poslije toga prinese žrtvu okajnicu  i nad onim koji se čisti neka obavi obred pomirenja za njegovu  nečistoću. Napokon neka zakolje žrtvu paljenicu, 
<br /><span class="verse" id="20">20 </span>a onda neka  svećenik žrtvu paljenicu i žrtvu prinosnicu podigne na žrtvenik.  Kad tako svećenik nad njim obavi obred pomirenja, neka je čist. 
<br /><span class="verse" id="21">21 </span>Ako bude siromašan te ne mogne to priskrbiti, neka uzme  samo jedno muško janje za žrtvu naknadnicu i neka se ono prinese  kao žrtva prinosnica da se nad tim čovjekom izvrši obred pomirenja.  I neka uzme samo desetinu efe najboljeg brašna zamiješena u ulju  za žrtvu prinosnicu, jedan log ulja, 
<br /><span class="verse" id="22">22 </span>k tome dvije grlice  ili dva golubića - prema svojim mogućnostima - jedno za žrtvu  okajnicu, a drugo za žrtvu paljenicu. 
<br /><span class="verse" id="23">23 </span>Osam dana nakon svoga  očišćenja neka ih donese svećeniku na ulaz u Šator sastanka pred  Jahvu. 
<br /><span class="verse" id="24">24 </span>Neka svećenik uzme janje za žrtvu naknadnicu i log  s uljem pa ih prinese pred Jahvom kao žrtvu prikaznicu. 
<br /><span class="verse" id="25">25 </span>Neka  se onda zakolje janje žrtve naknadnice, a svećenik neka uzme  njegove krvi i neka njome namaže resicu desnoga uha, palac desne  ruke i palac desne noge onoga koji se čisti. 
<br /><span class="verse" id="26">26 </span>Poslije toga  neka svećenik izlije ulje na dlan svoje lijeve ruke. 
<br /><span class="verse" id="27">27 </span>A onda  neka od ulja što mu je na dlanu lijeve ruke obavi škropljenje  sedam puta prstom svoje desne ruke pred Jahvom. 
<br /><span class="verse" id="28">28 </span>Od ulja iz  svoje ruke neka svećenik, po krvi žrtve naknadnice, namaže resicu  desnog uha, palac desne ruke i palac desne noge onoga koji se  čisti. 
<br /><span class="verse" id="29">29 </span>Ostatak ulja što bude na dlanu neka svećenik stavi  na glavu onoga koji se čisti, vršeći nad njim obred pomirenja  pred Jahvom. 
<br /><span class="verse" id="30">30 </span>Neka zatim prinese jednu od dviju grlica ili  jednoga od dvaju golubića - što je već mogao pribaviti - 
<br /><span class="verse" id="31">31 </span>kao  žrtvu okajnicu, a drugu kao žrtvu paljenicu zajedno sa žrtvom  prinosnicom. Neka tako svećenik izvrši obred pomirenja pred Jahvom  nad onim koji se čisti." 
<br /><span class="verse" id="32">32 </span>To je propis za onoga koji je gubom zaražen a ne može  priskrbiti sve za svoje očišćenje. 
<br /><span class="verse" id="33">33 </span>Jahve reče Mojsiju i Aronu: 
<br /><span class="verse" id="34">34 </span>"Kad uđete u kanaansku  zemlju koju ću vam dati u posjed, a ja pustim gubu na koju kuću  u zemlji što je budete zaposjeli, 
<br /><span class="verse" id="35">35 </span>onda onaj čija je kuća  neka dođe svećeniku i kaže: 'Čini mi se da je moja kuća zaražena  gubom.' 
<br /><span class="verse" id="36">36 </span>Neka svećenik naredi da se kuća isprazni prije nego  on dođe da bolest pregleda, da ne bi sve što je u kući bilo proglašeno  nečistim; poslije toga neka svećenik uđe da kuću pregleda. 
<br /><span class="verse" id="37">37 </span>Ako  nakon pregleda zapazi da je bolest na kućnim zidovima od zelenkastih  ili crvenkastih udubina i pričini mu se da idu dublje od površine  zida, 
<br /><span class="verse" id="38">38 </span>neka svećenik iziđe iz kuće na kućna vrata i neka kuću  zatvori sedam dana. 
<br /><span class="verse" id="39">39 </span>Sedmi dan neka svećenik opet dođe i pregleda:  ako se bolest bude proširila po zidovima kuće, 
<br /><span class="verse" id="40">40 </span>neka svećenik  naredi da se povadi zaraženo kamenje i baci na koje nečisto mjesto  izvan grada. 
<br /><span class="verse" id="41">41 </span>Zatim neka zapovjedi da se svi unutarnji zidovi  kuće ostružu i da se sastrugani prah baci na koje nečisto mjesto  izvan grada. 
<br /><span class="verse" id="42">42 </span>Onda neka se uzme drugo kamenje i umetne namjesto  onoga kamenja. Potom neka se uzme druga žbuka i kuća ponovo ožbuka. 
<br /><span class="verse" id="43">43 </span>Ako se pošast na kući opet pojavi pošto je kamenje bilo  povađeno i kuća ostrugana i opet ožbukana, 
<br /><span class="verse" id="44">44 </span>neka svećenik  ode da pregleda: bude li se bolest po kući proširila, to je onda  u kući zarazna guba; kuća je nečista. 
<br /><span class="verse" id="45">45 </span>Neka se kuća poruši, a njezino kamenje, njezina drvena građa i sva žbuka s kuće neka  se odnese izvan grada na koje nečisto mjesto. 
<br /><span class="verse" id="46">46 </span>Tko uđe u kuću dok je zatvorena, neka je nečist do večeri. 
<br /><span class="verse" id="47">47 </span>Tko u kući legne, mora oprati svoju odjeću. I tko u kući  objeduje, mora svoju odjeću oprati. 
<br /><span class="verse" id="48">48 </span>Ako li svećenik dođe  i vidi da se bolest po kući nije proširila pošto je kuća opet  bila ožbukana, neka svećenik kuću proglasi čistom, jer se bolest  izliječila. 
<br /><span class="verse" id="49">49 </span>A za očišćenje kuće neka uzme: dvije ptice, cedrovine, grimizna prediva i izopa. 
<br /><span class="verse" id="50">50 </span>Jednu od ptica neka zakolje nad  živom vodom u zemljanoj posudi. 
<br /><span class="verse" id="51">51 </span>Potom neka uzme: cedrovinu, izop, grimizno predivo i pticu živu te ih zamoči u krv ptice  zaklane i u živu vodu pa kuću poškropi sedam puta. 
<br /><span class="verse" id="52">52 </span>Očistivši  tako od grijeha kuću krvlju ptice, živom vodom, živom pticom, cedrovinom, izopom i grimiznim predivom, 
<br /><span class="verse" id="53">53 </span>neka pticu živu  pusti izvan grada na otvorenu polju. Kad tako obavi obred pomirenja  nad kućom, bit će čista." 
<br /><span class="verse" id="54">54 </span>To je propis za svaku vrst gube i šuge, 
<br /><span class="verse" id="55">55 </span>za gubu odjeće  ili kuće, 
<br /><span class="verse" id="56">56 </span>za otekline, lišaje ili pjege. 
<br /><span class="verse" id="57">57 </span>On određuje  vrijeme nečistoće i čistoće. To je zakon o gubi. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
