<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 16 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 16 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Poslije smrti dvojice Aronovih sinova, koji su poginuli prinoseći  pred Jahvom neposvećenu vatru, progovori Jahve Mojsiju. 
<br /><span class="verse" id="2">2 </span>Jahve  reče Mojsiju: "Kaži svome bratu Aronu da ne ulazi u svako doba u Svetište  iza zavjese, pred Pomirilište koje se nalazi na Kovčegu, da ne  pogine. Jer ja ću se pojavljivati nad Pomirilištem u oblaku. 
<br /><span class="verse" id="3">3 </span>Neka Aron ulazi u Svetište ovako: s juncem za žrtvu okajnicu  i ovnom za žrtvu paljenicu. 
<br /><span class="verse" id="4">4 </span>Neka se obuče u posvećenu košulju  od lana; na svoje tijelo neka navuče gaće od lana; neka se opaše  lanenim pasom, a na glavu stavi mitru od lana. To je posvećeno  ruho koje ima obući pošto se okupa u vodi. 
<br /><span class="verse" id="5">5 </span>Od zajednice izraelske  neka primi dva jarca za žrtvu okajnicu i jednoga ovna za žrtvu  paljenicu. 
<br /><span class="verse" id="6">6 </span>Pošto Aron prinese junca za žrtvu okajnicu za svoj grijeh  i izvrši obred pomirenja za se i za svoj dom, 
<br /><span class="verse" id="7">7 </span>neka uzme oba  jarca i postavi ih pred Jahvu na ulaz u Šator sastanka. 
<br /><span class="verse" id="8">8 </span>Neka  Aron baci kocke za oba jarca te jednoga odredi kockom Jahvi,  a drugoga Azazelu. 
<br /><span class="verse" id="9">9 </span>Jarca na kojega je kocka pala da bude Jahvi  neka Aron prinese za žrtvu okajnicu. 
<br /><span class="verse" id="10">10 </span>A jarac na kojega je  kocka pala da bude Azazelu neka se smjesti živ pred Jahvu, da  se nad njim obavi obred pomirenja i otpremi Azazelu u pustinju. 
<br /><span class="verse" id="11">11 </span>Zatim neka Aron prinese junca za žrtvu okajnicu za svoj  grijeh; i obavi obred pomirenja za se i za svoj dom: i neka zakolje  toga junca za žrtvu okajnicu za svoj grijeh. 
<br /><span class="verse" id="12">12 </span>Potom neka uzme  kadionik pun užarena ugljevlja sa žrtvenika ispred Jahve i dvije  pune pregršti miomirisnoga tamjana u prah smrvljenoga. Neka to  unese iza zavjese. 
<br /><span class="verse" id="13">13 </span>Sad neka stavi tamjan na vatru pred Jahvom  da oblak od tamjana zastre Pomirilište što je na Svjedočanstvu.  Tako neće poginuti. 
<br /><span class="verse" id="14">14 </span>Poslije toga neka uzme krvi od junca  i svojim prstom poškropi istočnu stranu Pomirilišta; a ispred  Pomirilišta neka svojim prstom poškropi sedam puta tom krvlju. 
<br /><span class="verse" id="15">15 </span>Neka potom zakolje jarca za žrtvu okajnicu za grijeh  naroda; neka unese njegovu krv za zavjesu te s njegovom krvi  učini kako je učinio s krvlju od junca: neka njome poškropi po  Pomirilištu i pred njim. 
<br /><span class="verse" id="16">16 </span>Tako će obaviti obred pomirenja  nad Svetištem zbog nečistoća Izraelaca, zbog njihovih prijestupa  i svih njihovih grijeha. A tako neka učini i za Šator sastanka  što se među njima nalazi, sred njihovih nečistoća. 
<br /><span class="verse" id="17">17 </span>Kad on  uđe da obavi obred pomirenja u Svetištu, neka nikoga drugog ne  bude u Šatoru sastanka dok on ne iziđe. Obavivši obred pomirenja za se, za svoj dom i za svu izraelsku  zajednicu, 
<br /><span class="verse" id="18">18 </span>neka ode k žrtveniku koji se nalazi pred Jahvom  te nad žrtvenikom obavi obred pomirenja. Neka uzme krvi od junca  i krvi od jarca pa stavi na rogove oko žrtvenika. 
<br /><span class="verse" id="19">19 </span>Neka svojim  prstom poškropi žrtvenik istom krvlju sedam puta. Tako će ga  očistiti od nečistoća Izraelaca i posvetiti. 
<br /><span class="verse" id="20">20 </span>Kad svrši obred pomirenja Svetišta, Šatora sastanka i  žrtvenika, neka primakne jarca živoga. 
<br /><span class="verse" id="21">21 </span>Neka mu na glavu Aron  stavi obje svoje ruke i nad njim ispovjedi sve krivnje Izraelaca, sve njihove prijestupe i sve njihove grijehe. Položivši ih tako  jarcu na glavu, neka ga pošalje u pustinju s jednim prikladnim  čovjekom. 
<br /><span class="verse" id="22">22 </span>Tako će jarac na sebi odnijeti sve njihove krivnje  u pusti kraj. Otpremivši jarca u pustinju, 
<br /><span class="verse" id="23">23 </span>neka se Aron vrati u Šator  sastanka, sa sebe svuče lanenu odjeću u koju se bio obukao kad  je ulazio u Svetište i neka je ondje ostavi. 
<br /><span class="verse" id="24">24 </span>Neka potom opere  svoje tijelo vodom na posvećenu mjestu, na se obuče svoju odjeću  te iziđe da prinese svoju žrtvu paljenicu i žrtvu paljenicu naroda  i obavi obred pomirenja za se i za narod. 
<br /><span class="verse" id="25">25 </span>Loj sa žrtve okajnice  neka sažeže u kad na žrtveniku. 
<br /><span class="verse" id="26">26 </span>Onaj koji je odveo jarca Azazelu neka opere svoju odjeću, svoje tijelo u vodi okupa i poslije toga može opet doći u tabor. 
<br /><span class="verse" id="27">27 </span>A junca žrtve okajnice i jarca žrtve okajnice od kojih  je krv bila donesena u Svetište da se obavi obred pomirenja neka  odnesu izvan tabora pa neka na vatri spale njihove kože, njihovo  meso i njihovu nečist. 
<br /><span class="verse" id="28">28 </span>Tko ih bude spaljivao, neka opere  svoju odjeću, svoje tijelo okupa u vodi i poslije toga može opet  doći u tabor. 
<br /><span class="verse" id="29">29 </span>Ovaj zakon neka za vas trajno vrijedi. U sedmom mjesecu, deseti dan toga mjeseca, postite i ne obavljajte  nikakva posla: ni domorodac ni stranac koji među vama boravi. 
<br /><span class="verse" id="30">30 </span>Jer toga dana nad vama se ima izvršiti obred pomirenja da  se očistite od svih svojih grijeha te da pred Jahvom budete čisti. 
<br /><span class="verse" id="31">31 </span>Neka je to za vas subotnji počinak kad postite. Trajan je  to zakon. 
<br /><span class="verse" id="32">32 </span>Neka obred pomirenja obavi onaj svećenik koji bude pomazan  i posvećen za vršenje svećeničke službe namjesto svoga oca. Neka  se obuče u posvećeno laneno ruho; 
<br /><span class="verse" id="33">33 </span>on neka obavi obred pomirenja  za posvećeno Svetište, za Šator sastanka i za žrtvenik. Zatim  neka izvrši obred pomirenja nad svećenicima i nad svim narodom  zajednice. 
<br /><span class="verse" id="34">34 </span>Tako neka to bude za vas trajan zakon; jednom  na godinu neka se nad Izraelcima obavi obred pomirenja za sve  njihove grijehe." Mojsije je učinio kako mu je Jahve naredio. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
