<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 26 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 26 </h3>
<!--... the Word of God:--><span class="dimver">
 </span>
<p><span class="verse" id="1">1 </span>"Ne pravite sebi kumira; ne podižite sebi ni kipa ni spomen-stupa;  ne postavljajte u svojoj zemlji kamenja s likovima da pred njih  padate. 
<br /><span class="verse" id="2">2 </span>Održavajte moje subote; poštujte moje Svetište - jer  ja sam Jahve, Bog vaš." 
<br /><span class="verse" id="3">3 </span>"Budete li živjeli prema mojim zakonima, održavali moje  zapovijedi i u djelo ih provodili, 
<br /><span class="verse" id="4">4 </span>davat ću vam kiše u pravo  vrijeme te će zemlja rađati rodom a stabla po polju donositi  plodove. 
<br /><span class="verse" id="5">5 </span>Vršidba će vam stizati berbu, a berba stizati sjetvu.  Jest ćete kruh svoj do sitosti i u svojoj ćete zemlji živjeti  u sigurnosti. 
<br /><span class="verse" id="6">6 </span>Zemlji ću dati mir; tako ćete počivati a da vas nitko  ne plaši. Štetne ću životinje iz zemlje ukloniti; mač neće prolaziti  vašom zemljom. 
<br /><span class="verse" id="7">7 </span>U bijeg ćete nagoniti svoje neprijatelje, a  oni će padati pred vama od mača. 
<br /><span class="verse" id="8">8 </span>Petorica vas nagonit će u  bijeg stotinu njih, a stotina vas nagonit će u bijeg deset tisuća  njih. Da, vaši će neprijatelji padati pred vama od mača. 
<br /><span class="verse" id="9">9 </span>K vama ću se okrenuti te vas rodnima činiti i razmnažati.  Držat ću svoj Savez s vama. 
<br /><span class="verse" id="10">10 </span>Starom ćete se zalihom hraniti; štoviše, trebat će vam  zalihe ispražnjavati da mognete sasipati novo žito. 
<br /><span class="verse" id="11">11 </span>Među vama ću postaviti svoje Prebivalište i neću vas  odbaciti; 
<br /><span class="verse" id="12">12 </span>među vama ću hoditi i bit ću vam Bog, a vi ćete  mi biti narod. 
<br /><span class="verse" id="13">13 </span>Ja, Jahve, Bog vaš, izveo sam vas iz zemlje  egipatske da im više ne budete roblje; polomio sam palice vaših  jarmova i učinio da hodate uspravno." 
<br /><span class="verse" id="14">14 </span>"Ali ako me ne poslušate i u djelo ne provedete sve ove  moje zapovijedi; 
<br /><span class="verse" id="15">15 </span>ako odbacite moje zakone, pogazite moje  naredbe i prekršite moj Savez, ne provodeći u djelo sve moje  zapovijedi, 
<br /><span class="verse" id="16">16 </span>evo što ću ja učiniti vama: podvrgnut ću vas  strepnji, iznemoglosti i groznici što oči troše a život gase. 
<br /><span class="verse" id="17">17 </span>Sjetve ćete svoje uzalud sijati - neprijatelji vaši njima  će se hraniti. Ja ću se protiv vas okrenuti, a vaši će vas neprijatelji  ametice tući. Oni koji vas mrze gospodarit će nad vama. Bježat  ćete i onda kad vas nitko ne bude progonio. 
<br /><span class="verse" id="18">18 </span>Pa ako me i unatoč tome ne poslušate, ja ću vas sedmerostruko  kažnjavati za vaše grijehe. 
<br /><span class="verse" id="19">19 </span>Slomit ću ja vašu drsku silu.  Vaša ću nebesa učiniti poput gvožđa, a zemlju vašu poput tuča. 
<br /><span class="verse" id="20">20 </span>Uzalud će se trošiti vaša snaga. Zemlja vam više neće davati  svoga roda niti će stabla na zemlji donositi svojih plodova. 
<br /><span class="verse" id="21">21 </span>Budete li se još i dalje protivili, ne htjednete li me  poslušati, sedmerostruko ću još na vama povisiti rane za vaše  grijehe. 
<br /><span class="verse" id="22">22 </span>Na vas ću pustiti šumsku zvjerad da vas liši djece, blago vam podavi a vas prorijedi tako da vam putovi postanu  pusti. 
<br /><span class="verse" id="23">23 </span>Ako vas ni to ne popravi nego nastavite življenje koje  se meni protivi, 
<br /><span class="verse" id="24">24 </span>onda ću se i ja suprotstaviti vama i sam  ću vas još sedmerostruko udariti za vaše grijehe. 
<br /><span class="verse" id="25">25 </span>Na vas  ću dovesti mač neka se iskali osvetom za Savez. A kad se zbijete  u svoje gradove, poslat ću na vas kugu i bit ćete predani u ruke  neprijatelju. 
<br /><span class="verse" id="26">26 </span>Još kad vam obustavim namicanje kruha, deset  žena moći će vam peći kruh u jednoj peći i na mjeru će vam kruh  davati. Jest ćete, ali se nećete nasititi. 
<br /><span class="verse" id="27">27 </span>Ako me ni tada ne poslušate nego mi se dalje budete suprotstavljali, 
<br /><span class="verse" id="28">28 </span>i ja ću se vama suprotstaviti - sedmerostruko ću vas kazniti  za vaše grijehe. 
<br /><span class="verse" id="29">29 </span>Jest ćete meso od svojih sinova, jest ćete  meso od svojih kćeri. 
<br /><span class="verse" id="30">30 </span>Porušit ću vaše idolske uzvišice; oborit  ću vaše kadione žrtvenike, zgrnut ću vaša mrtva trupla na trupla  vaših kumira i odbacit ću vas. 
<br /><span class="verse" id="31">31 </span>Gradove ću vaše pretvoriti  u ruševine; svetišta ću vaša opustošiti, vaš ugodni miris neću  više mirisati. 
<br /><span class="verse" id="32">32 </span>Zemlju ću ja pretvoriti u zgarište tako da  će se vaši neprijatelji koji se u njoj nastane zaprepastiti nad  njom. 
<br /><span class="verse" id="33">33 </span>Vas ću rasijati po narodima; izvući ću protiv vas mač  iz korica tako da će vam se zemlja pretvoriti u pustaru a gradovi  u ruševine. 
<br /><span class="verse" id="34">34 </span>Tada će zemlja namiriti svoje subote za sve vrijeme dok  bude pusta i vi budete u zemlji svojih neprijatelja. Otpočinut  će tada zemlja i moći će namiriti svoje subote. 
<br /><span class="verse" id="35">35 </span>Sve dok bude  pusta, imat će počinak koji nije imala za vaših subota dok ste  vi u njoj stanovali. 
<br /><span class="verse" id="36">36 </span>A onima od vas koji na životu ostanu  po zemljama svojih neprijatelja, njima ću strah u srce utjerati.  U bijeg će ih nagoniti šuštaj lista što zatrepti. Bježat će kao  što se bježi od mača; padat će, iako ih nitko neće progoniti. 
<br /><span class="verse" id="37">37 </span>Spoticat će se jedan o drugoga kao kad se bježi ispred mača, premda ih nitko neće progoniti. Nećete se održati pred svojim  neprijateljima; 
<br /><span class="verse" id="38">38 </span>izginut ćete među narodima - proždrijet će  vas zemlja vaših neprijatelja. 
<br /><span class="verse" id="39">39 </span>A koji od vas prežive venut će u zemljama svojih neprijatelja  zbog svojih opačina; venut će i zbog opačina svojih otaca. 
<br /><span class="verse" id="40">40 </span>Priznat  će tada svoju opačinu i opačinu svojih otaca što su je protiv  mene počinili izdajom, što su mi se protivili. 
<br /><span class="verse" id="41">41 </span>I ja sam sa morao suprotstaviti njima i odvesti ih u  zemlju njihovih neprijatelja." "Onda će se napokon njihovo tvrdokorno srce poniziti; ispaštat  će oni svoju krivnju. 
<br /><span class="verse" id="42">42 </span>Tada ću se ja sjetiti svoga Saveza s Jakovom i svoga  Saveza s Izakom; sjetit ću se svoga Saveza s Abrahamom - zemlje  ću se sjetiti. 
<br /><span class="verse" id="43">43 </span>Zemlja će, ostavljena od njih, namiriti svoje subote  kad ostane pusta zbog njih. A oni će ispaštati svoju krivnju  što su odbacili moje zapovijedi; što su prezreli moje zakone. 
<br /><span class="verse" id="44">44 </span>Ali ni onda dok budu u zemlji svojih neprijatelja, neću ih  zabaciti niti ću ih prezreti tako da ih posve uništim i da prekršim  svoj Savez s njima. TÓa ja sam Jahve, Bog njihov. 
<br /><span class="verse" id="45">45 </span>Radi njih  sjetit ću se Saveza s njihovim precima koje sam izveo iz zemlje  egipatske naočigled naroda da budem njihov Bog, ja Jahve." 
<br /><span class="verse" id="46">46 </span>To su odredbe, uredbe i zakoni koje je Jahve uglavio  između sebe i Izraelaca po Mojsiju na Sinajskome brdu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
