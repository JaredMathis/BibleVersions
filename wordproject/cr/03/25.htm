<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 25 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 25 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju na Sinajskom brdu: 
<br /><span class="verse" id="2">2 </span>"Govori Izraelcima  i kaži im: Kad uđete u zemlju koju vam dajem, neka ta zemlja održava  Jahvin subotni počinak. 
<br /><span class="verse" id="3">3 </span>Šest godina zasijavaj svoju njivu, šest godina svoj vinograd obrezuj i beri njegov plod. 
<br /><span class="verse" id="4">4 </span>Ali  sedme godine neka i zemlja uživa subotnji počinak, Jahvinu subotu:  svoje njive ne zasijavaj niti obrezuj svoga vinograda. 
<br /><span class="verse" id="5">5 </span>Što  samo od sebe uzraste na tvojoj njivi nemoj žeti niti beri grožđe  s neobrezane loze. Neka to bude zemlji godina počivanja. 
<br /><span class="verse" id="6">6 </span>Zemljišni  počinak neka vam priskrbi prehranu: tebi, tvome sluzi, tvojoj  sluškinji, tvome najamniku koji s tobom živi; 
<br /><span class="verse" id="7">7 </span>a i tvojoj stoci  i zvjeradi u tvojoj zemlji neka njezini plodovi služe za hranu." 
<br /><span class="verse" id="8">8 </span>"Nabroj sedam sedmica takvih godina, sedam puta sedam  godina. Sedam sedmica godina iznosit će ti četrdeset devet godina. 
<br /><span class="verse" id="9">9 </span>A onda zaori u trubu! U sedmome mjesecu, desetoga dana toga  mjeseca, na Dan pomirenja, zatrubite u trubu širom svoje zemlje. 
<br /><span class="verse" id="10">10 </span>Tu pedesetu godinu proglasite svetom! Zemljom proglasite  oslobađanje svim njezinim stanovnicima. To neka vam bude jubilej, oprosna godina. Neka se svatko vaš vrati na svoju očevinu; neka  se svatko vrati k svome rodu! 
<br /><span class="verse" id="11">11 </span>Ta pedesetogodišnjica neka  vam je jubilejska godina: nemojte sijati, nemojte žeti što samo  od sebe uzraste niti berite grožđe s neobrezane loze. 
<br /><span class="verse" id="12">12 </span>Jer  jubilej vam mora biti svet! Hranite se onim što njiva donese  od sebe. 
<br /><span class="verse" id="13">13 </span>Te jubilejske godine neka se svatko vrati na svoju očevinu. 
<br /><span class="verse" id="14">14 </span>Zato, kad prodajete imanje svome sunarodnjaku ili kupujete  od svoga sunarodnjaka, nemojte nanositi štete svome bratu! 
<br /><span class="verse" id="15">15 </span>Od  svoga sunarodnjaka kupuj, odbivši samo broj godina poslije jubileja, a on neka ti proda prema broju proizvodnih godina. 
<br /><span class="verse" id="16">16 </span>Što više  godina, više i cijenu povisi; što manje godina, neka je i cijena  manja. Jer, ono što ti on prodaje jest broj ljetina. 
<br /><span class="verse" id="17">17 </span>Neka  nitko od vas ne nanosi štete svome sunarodnjaku, nego se boj  Boga svoga! Jer ja sam Jahve, Bog vaš. 
<br /><span class="verse" id="18">18 </span>Vršite moje zakone i moje naredbe; vjerno ih provodite  u djelo pa ćete u sigurnosti živjeti na zemlji. 
<br /><span class="verse" id="19">19 </span>Zemlja će  davati svoj rod, jest ćete do sitosti i živjet ćete u sigurnosti. 
<br /><span class="verse" id="20">20 </span>Ako biste rekli: 'Čime ćemo se hraniti te sedme godine kad  ne budemo ni sijali ni brali plodova?' 
<br /><span class="verse" id="21">21 </span>evo, blagoslov ću  svoj pustiti na vas: šesta godina rodom će roditi za tri godine. 
<br /><span class="verse" id="22">22 </span>Kad budete sijali osme godine, hranit ćete se starim prihodom  sve do devete godine; dok ne dođe njezin prihod, jest ćete stari." 
<br /><span class="verse" id="23">23 </span>"Zemlja se ne smije prodati potpuno, jer zemlja pripada  meni, dok ste vi samo stranci i gosti kod mene. 
<br /><span class="verse" id="24">24 </span>Zato u svakome  kraju gdje imate zemljišne posjede morate dopustiti otkupljivanje  zemlje. 
<br /><span class="verse" id="25">25 </span>Ako tvoj brat zapadne u škripac te moradne prodati dio  svoje očevine, neka dođe njegov najbliži izbavitelj i otkupi  što je njegov brat prodao. 
<br /><span class="verse" id="26">26 </span>Ako nema koga da mu ga otkupi, a poslije i sam postane imućan te stekne sredstva da je otkupi, 
<br /><span class="verse" id="27">27 </span>neka prebroji godine od prodaje, isplati kupcu svotu za  preostalo vrijeme i vrati se na svoju očevinu. 
<br /><span class="verse" id="28">28 </span>Ako nema sredstava  da je vrati, onda prodano neka ostane u rukama kupca do jubilejske  godine. A stupivši u jubilej, neka se vrati na svoju očevinu. 
<br /><span class="verse" id="29">29 </span>Ako tko proda stojnu kuću u gradu zidom obzidanu, može  je otkupiti dokle se ne navrši godina poslije prodaje; otkupni  rok neka je, dakle, jedna godina. 
<br /><span class="verse" id="30">30 </span>Ako je ne otkupi u roku  od godine, onda kuća u gradu zidom opasana prelazi potpuno kupcu  i njegovim potomcima: ni za jubileja neka se ne vraća. 
<br /><span class="verse" id="31">31 </span>Ali  kuće po selima što nemaju zidova oko sebe neka se smatraju kao  posjedi u polju; mogu se otkupljivati. U jubileju kupac mora  iz njih izići. 
<br /><span class="verse" id="32">32 </span>Kuće koje u levitskim gradovima pripadaju  levitima mogu leviti otkupiti u svako vrijeme. 
<br /><span class="verse" id="33">33 </span>Ako se koji  levit ne posluži svojim pravom otkupa, onda će kuća što bude  prodana u gradu njegova vlasništva biti za jubileja vraćena.  Jer kod Izraelaca kuće u gradovima levita njihovo su vlasništvo. 
<br /><span class="verse" id="34">34 </span>Neograđena zemlja oko njihovih gradova ne može se prodati, jer je ona njihovo vlasništvo za sva vremena." 
<br /><span class="verse" id="35">35 </span>"Ako tvoj brat zapadne u škripac i ne mogne održavati  svoje odnose s tobom, primi ga; i neka s tobom živi kao stranac  ili gost. 
<br /><span class="verse" id="36">36 </span>Ne uzimaj od njega ni lihve ni kamata. Boga se  svoga boj, i neka tvoj brat živi s tobom! 
<br /><span class="verse" id="37">37 </span>Ne uzajmljuj mu  novac na kamate niti mu lihvarski davaj svoju hranu. 
<br /><span class="verse" id="38">38 </span>Ja,  Jahve, Bog vaš, izbavio sam vas iz zemlje egipatske da vam dadem  zemlju kanaansku i budem vaš Bog. 
<br /><span class="verse" id="39">39 </span>Ako li tvoj brat padne u škripac dok je s tobom u urednim  odnosima te se moradne tebi prodati, nemoj ga prisiliti da služi  kao rob; neka bude kod tebe kao najamnik ili nadničar. 
<br /><span class="verse" id="40">40 </span>Neka  služi kod tebe do jubilejske godine. 
<br /><span class="verse" id="41">41 </span>Onda neka bude slobodan  da ode od tebe - i on i njegova djeca s njim; neka ide natrag  svome rodu i opet zaposjedne svoju djedovinu. 
<br /><span class="verse" id="42">42 </span>TÓa oni su  moji službenici, ja sam ih izbavio iz zemlje egipatske; oni se  ne smiju prodavati kao robovi. 
<br /><span class="verse" id="43">43 </span>Nemoj s njim grubo postupati!  Boga se svoga boj! 
<br /><span class="verse" id="44">44 </span>A robove i ropkinje, budeš li ih htio  imati, možete kupiti, i muške i ženske, od naroda koji su oko  vas. 
<br /><span class="verse" id="45">45 </span>Možete ih kupovati i od pridošlica koji s vama borave;  od njihovih obitelji što žive s vama i rođeni su u vašoj zemlji.  Takvi mogu postati vašim vlasništvom. 
<br /><span class="verse" id="46">46 </span>Njih možete predati  u nasljedstvo svojoj djeci da ih zavazda naslijede u baštinu.  Prema njima možete postupati kao prema robovima. Ali prema svojoj  braći, Izraelcima, nitko ne smije grubo postupati. 
<br /><span class="verse" id="47">47 </span>Ako se stranac s tobom nastanjen obogati, a tvoj brat, u svojim odnosima prema njemu, zapadne u škripac te se proda  strancu koji je s tobom nastanjen ili kojemu god potomku strančeve  obitelji, 
<br /><span class="verse" id="48">48 </span>on ima pravo i nakon prodaje biti otkupljen. Neka  ga otkupi netko od njegove braće; 
<br /><span class="verse" id="49">49 </span>ili neka ga otkupi njegov  stric, njegov rođak ili bilo tko od njegove obitelji koji bude  od njegove krvi. Ili, ako ima sredstava, neka se sam otkupi. 
<br /><span class="verse" id="50">50 </span>Sa svojim kupcem neka proračuna vrijeme od godine kad mu  se prodao do jubilejske godine. Cijena za njegovo oslobođenje  neka bude prema broju godina. Vrijeme što ga je proveo sa svojim  vlasnikom neka se procijeni kao vrijeme jednog najamnika. 
<br /><span class="verse" id="51">51 </span>Ako  ostaje još mnogo godina, neka isplati za svoju otkupninu u omjeru  svoje prodajne svote. 
<br /><span class="verse" id="52">52 </span>A ako ostaje samo nekoliko godina do  jubilejske godine, neka izračuna pa isplati za svoj otkup prema  godinama službe. 
<br /><span class="verse" id="53">53 </span>Prema njemu neka bude kao prema najamniku  koji se iznajmljuje od godine na godinu. Neka se na tvoje oči  s njim ne postupa grubo. 
<br /><span class="verse" id="54">54 </span>Ne bude li iskupljen ovako, onda  i on i njegova djeca s njim neka odu u jubilejskoj godini. 
<br /><span class="verse" id="55">55 </span>Jer  Izraelci su moji službenici; oni su moji službenici koje sam  ja izveo iz zemlje egipatske, ja, Jahve, Bog vaš." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
