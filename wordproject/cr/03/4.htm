<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 4 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 4 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju: 
<br /><span class="verse" id="2">2 </span>"Ovako kaži Izraelcima: 'Ako se tko  nehotice ogriješi o bilo koju Jahvinu zapovijed te učini što  je zabranjeno činiti: 
<br /><span class="verse" id="3">3 </span>Bude li to pomazanjem posvećeni svećenik koji pogriješi  i navuče tako krivnju na narod, onda za grijeh koji učini neka  prinese Jahvi jedno grlo krupne stoke, jednoga junca bez mane, kao žrtvu okajnicu. 
<br /><span class="verse" id="4">4 </span>Neka junca dovede pred Jahvu do ulaza  u Šator sastanka; neka juncu na glavu položi svoju ruku i onda  junca zakolje pred Jahvom. 
<br /><span class="verse" id="5">5 </span>Zatim neka pomazanjem posvećeni  svećenik uzme krvi od junca i donese je u Šator sastanka. 
<br /><span class="verse" id="6">6 </span>Onda  neka svećenik zamoči svoj prst u krv i tom krvlju neka sedam  puta poškropi prednju stranu zavjese Svetišta, pred Jahvom. 
<br /><span class="verse" id="7">7 </span>Potom  neka svećenik stavi te krvi na rogove žrtvenika za miomirisni  kad koji se dimi pred Jahvom u Šatoru sastanka. Svu ostalu krv  od junca neka izlije podno žrtvenika za žrtve paljenice što se  nalazi na ulazu u Šator sastanka. 
<br /><span class="verse" id="8">8 </span>Iz junca što ga prinosi kao žrtvu okajnicu neka izvadi:  loj što omotava drobinu, sav loj što je oko drobine; 
<br /><span class="verse" id="9">9 </span>oba bubrega  i loj što je na njima i na slabinama, privjesak s jetre; neka  i njega izvadi s bubrezima; 
<br /><span class="verse" id="10">10 </span>onako kako se uzima dio iz vola  žrtve pričesnice. Neka ih zatim svećenik sažeže u kad na žrtveniku  za žrtve paljenice. 
<br /><span class="verse" id="11">11 </span>Kožu od junca, sve meso od njega, njegovu  glavu, njegove noge, drobinu i njegovu nečist 
<br /><span class="verse" id="12">12 </span>- svega junca  - neka iznese na čisto mjesto izvan tabora gdje se pepeo izasiplje  i neka ga spali na vatri od drva; tu na pepelu neka se junac  spali.'" 
<br /><span class="verse" id="13">13 </span>"Ako sva izraelska zajednica nehotično pogriješi počinivši  štogod što je Jahve zabranio pa tako postanu krivi a ne budu  svjesni krivnje, 
<br /><span class="verse" id="14">14 </span>onda, kad se sazna za učinjeni prijestup, neka zajednica prinese jedno grlo krupne stoke - jednoga junca  bez mane - kao žrtvu okajnicu. Neka ga dovedu pred Šator sastanka. 
<br /><span class="verse" id="15">15 </span>Tu pred Jahvom neka starješine zajednice polože svoje ruke  juncu na glavu. Neka se onda junac zakolje pred Jahvom. 
<br /><span class="verse" id="16">16 </span>Neka  zatim pomazanjem posvećeni svećenik donese krvi od junca u Šator  sastanka; 
<br /><span class="verse" id="17">17 </span>neka svećenik zamoči svoj prst u krv i sedam puta  poškropi prednju stranu zavjese, pred Jahvom. 
<br /><span class="verse" id="18">18 </span>Neka zatim  stavi krvi na rogove žrtvenika koji se nalazi pred Jahvom u Šatoru  sastanka. Svu ostalu krv neka izlije podno žrtvenika za žrtve  paljenice što se nalazi na ulazu u Šator sastanka. 
<br /><span class="verse" id="19">19 </span>S junca neka skine sav loj i sažeže ga u kad na žrtveniku. 
<br /><span class="verse" id="20">20 </span>I s juncem neka uradi kako je uradio s onim juncem žrtve  okajnice - tako neka učini i s tim. I pošto svećenik nad članovima  zajednice izvrši obred pomirenja, bit će im oprošteno. 
<br /><span class="verse" id="21">21 </span>Neka  odnese junca izvan tabora i spali ga kako je spalio i prvoga  junca. To je žtrva za prijestup zajednice." 
<br /><span class="verse" id="22">22 </span>"Ako nehotično pogriješi glavar i učini štogod što je  Jahve, Bog njegov, zabranio i tako sagriješi, 
<br /><span class="verse" id="23">23 </span>onda, kad ga  obznane o prijestupu koji je počinio, neka kao svoj prinos donese  muško jare bez mane. 
<br /><span class="verse" id="24">24 </span>Položivši svoju ruku jaretu na glavu, neka ga zakolje na mjestu gdje se kolju pred Jahvom žrtve paljenice.  To je žrtva okajnica. 
<br /><span class="verse" id="25">25 </span>Svećenik neka uzme na svome prstu krvi  od žrtve okajnice pa je stavi na rogove žrtvenika za žrtve paljenice.  A svu ostalu krv neka izlije podno žrtvenika za žrtve paljenice. 
<br /><span class="verse" id="26">26 </span>Sav loj neka sažeže u kad na žrtveniku kao i loj sa žrtve  pričesnice. Neka tako svećenik nad glavarom izvrši obred pomirenja  za njegov grijeh, pa će mu biti oprošteno." 
<br /><span class="verse" id="27">27 </span>"Ako tko od običnoga puka nehotično pogriješi učinivši  štogod što je Jahve zabranio i tako sagriješi, 
<br /><span class="verse" id="28">28 </span>onda, kad  ga obznane o prijestupu koji je počinio, neka kao svoj prinos  za grijeh koji je počinio donese žensko jare bez mane. 
<br /><span class="verse" id="29">29 </span>Neka  stavi svoju ruku na glavu okajnice i zakolje žrtvu okajnicu na  mjestu za žrtve paljenice. 
<br /><span class="verse" id="30">30 </span>Neka svećenik uzme krvi na svome  prstu pa je stavi na rogove žrtvenika za žrtve paljenice. A svu  ostalu krv neka izlije podno žrtvenika. 
<br /><span class="verse" id="31">31 </span>Neka zatim izvadi  sav njezin loj kao što se vadi loj iz žrtve pričesnice; neka  ga onda svećenik sažeže u kad na žrtveniku kao ugodan miris Jahvi.  Kad svećenik izvrši nad tim čovjekom obred pomirenja, bit će  mu oprošteno. 
<br /><span class="verse" id="32">32 </span>Ako bi tko htio dovesti janje kao žrtvu okajnicu, neka  dovede žensko bez mane. 
<br /><span class="verse" id="33">33 </span>Položivši svoju ruku na glavu žrtve  okajnice, neka je zakolje kao žrtvu okajnicu na mjestu gdje se  kolju žrtve paljenice. 
<br /><span class="verse" id="34">34 </span>Neka onda svećenik uzme krvi od žrtve  okajnice na svome prstu pa je stavi na rogove žrtvenika za žrtve  paljenice. A svu ostalu krv neka izlije podno žrtvenika. 
<br /><span class="verse" id="35">35 </span>Neka  zatim izvadi sav njezin loj kao što se vadi loj iz žrtve pričesnice.  Neka to svećenik sažeže u kad povrh žrtava paljenih Jahvi u čast.  Neka tako svećenik izvrši nad tim čovjekom obred pomirenja za  grijeh koji je počinio, pa će mu biti oprošteno." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
