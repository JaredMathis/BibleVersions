<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 11 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju i Aronu: 
<br /><span class="verse" id="2">2 </span>"Ovako kažite Izraelcima: 'Ovo  su životinje koje između svih četveronožaca na zemlji možete  jesti: 
<br /><span class="verse" id="3">3 </span>svaku koja ima papke, ali papke razdvojene, i koja  preživa možete jesti. 
<br /><span class="verse" id="4">4 </span>Ali ove, iako preživaju ili papke imaju, ne smijete jesti: devu, jer iako preživa, razdvojena papka nema  - za vas je nečista; 
<br /><span class="verse" id="5">5 </span>svisca, jer iako preživa, razdvojena  papka nema - za vas je nečist; 
<br /><span class="verse" id="6">6 </span>arnebeta, iako preživa, razdvojena  papka nema - za vas je nečist. 
<br /><span class="verse" id="7">7 </span>A svinja, iako ima papak, i  to papak razdvojen, ne preživa - za vas je nečista. 
<br /><span class="verse" id="8">8 </span>Njihova  mesa nemojte jesti niti se njihove strvine doticati - za vas  su one nečiste.'" 
<br /><span class="verse" id="9">9 </span>Od svih vodenih životinja ove možete jesti: sve što živi  u vodi, bilo u morima, bilo u rijekama, a ima peraje i ljuske  možete jesti. 
<br /><span class="verse" id="10">10 </span>A što u morima i rijekama nema peraja i ljusaka  - sve životinjice u vodi, sva živa vodena bića - neka su vam  odvratna 
<br /><span class="verse" id="11">11 </span>i odvratna neka vam ostanu! Mesa od njih nemojte  jesti, a njihove strvine držite za odvratnost. 
<br /><span class="verse" id="12">12 </span>Sve, dakle, što je u vodi a nema peraja i ljusaka neka je za vas odvratno." 
<br /><span class="verse" id="13">13 </span>"Od ptica neka su vam ove odvratne i neka se ne jedu  - odvratnost su: orao, orao strvinar i jastreb, 
<br /><span class="verse" id="14">14 </span>tetrijeb  i sokol bilo koje vrste; 
<br /><span class="verse" id="15">15 </span>gavran svih vrsta; 
<br /><span class="verse" id="16">16 </span>noj, kobac  i galeb; lastavica svake vrste; 
<br /><span class="verse" id="17">17 </span>sova, gnjurac, ušara, 
<br /><span class="verse" id="18">18 </span>labud, pelikan, droplja; 
<br /><span class="verse" id="19">19 </span>roda, čaplja svake vrste; pupavac i šišmiš." 
<br /><span class="verse" id="20">20 </span>"Svi krilati kukci što hodaju četveronoške neka su vam  odvratni! 
<br /><span class="verse" id="21">21 </span>Od svih tih krilatih kukaca što hodaju četveronoške  možete jesti samo one koji imaju na svojim nožicama listove za  skakutanje po zemlji. 
<br /><span class="verse" id="22">22 </span>Od njih možete jesti: svaku vrstu skakavaca, cvrčaka i zrikavaca. 
<br /><span class="verse" id="23">23 </span>A svi drugi krilati kukci na četiri  nožice neka su vam odvratni! 
<br /><span class="verse" id="24">24 </span>I od njih ćete se onečistiti:  tko se god dotakne njihove crkotine, neka je nečist do večeri; 
<br /><span class="verse" id="25">25 </span>tko god ponese crkotinu bilo koje od njih, neka opere svoju  odjeću i nečistim se smatra do večeri; 
<br /><span class="verse" id="26">26 </span>i životinje s nerazdvojenim  papkom što ne preživaju za vas su nečiste, i tko ih se dotakne  neka je nečist! 
<br /><span class="verse" id="27">27 </span>Onda, četveronožne životinje koje hodaju  na četiri šape za vas su nečiste. Tko se dotakne njihova strva, neka je nečist do večeri. 
<br /><span class="verse" id="28">28 </span>A onaj koji ponese njihov strv, neka opere svoju odjeću i bude nečist do večeri. Za vas su one  nečiste." 
<br /><span class="verse" id="29">29 </span>"Od životinja što po zemlji gmižu neka su za vas ove  nečiste: krtica, miš i svaka vrsta guštera; 
<br /><span class="verse" id="30">30 </span>zidni macaklin, kameleon, daždevnjak, zelembać i tinšamet. 
<br /><span class="verse" id="31">31 </span>Te su životinje od svih što gmižu za vas nečiste. Tko  ih se mrtvih dotakne neka je nečist do večeri. 
<br /><span class="verse" id="32">32 </span>A na što koja  od njih mrtva padne, neka je onečišćeno: bio to kakav drveni  predmet ili odjeća, koža ili vreća. Svaki takav predmet koji  se upotrebljava neka se zamoči u vodu i ostane nečist do večeri.  Onda će postati čist. 
<br /><span class="verse" id="33">33 </span>Upadne li što od njih u kakvu zemljanu  posudu, razbijte je; sve je u njoj onečišćeno. 
<br /><span class="verse" id="34">34 </span>A bilo kakva  hrana što se jede, ako na nju kapne voda iz te posude, bit će  onečišćena. Svaka tekućina što se pije u svakoj takvoj posudi  neka se smatra nečistom. 
<br /><span class="verse" id="35">35 </span>A sve na što padne bilo što od njihove crkotine neka  je nečisto; bude li to peć ili ognjište, neka se sruše: onečišćeni  su za vas i neka nečisti budu. 
<br /><span class="verse" id="36">36 </span>A vrelo ili čatrnja koja drži  vodu neka se smatraju čistima. Ali tko dirne strvinu životinje  neka je nečist. 
<br /><span class="verse" id="37">37 </span>Ako što od njihova strva padne na žitno sjemenje  što će se sijati, ono ostaje čisto; 
<br /><span class="verse" id="38">38 </span>ali ako se sjemenje nakvasi  vodom, a onda na nj padne što od njihove crkotine, neka je za  vas nečisto. 
<br /><span class="verse" id="39">39 </span>Ako ugine koja životinja što vam služi za hranu, onaj  koji dotakne njezinu strvinu neka je nečist do večeri; 
<br /><span class="verse" id="40">40 </span>a  koji pojede od njezine strvine neka opere svoju odjeću i bude  nečist do večeri; koji ponese njezinu strvinu neka opere svoju  odjeću i bude nečist do večeri. 
<br /><span class="verse" id="41">41 </span>Svaka životinja što po tlu gmiže odvratna je. Neka se  ne jede! 
<br /><span class="verse" id="42">42 </span>Ništa što puže na trbuhu, ništa što god ide na četiri  noge ili na više nogu - nikakve puzavce što po tlu gmižu nemojte  jesti jer su odvratni! 
<br /><span class="verse" id="43">43 </span>Nemojte sami sebe poganiti svim tim  puzavcima što gmižu; ne prljajte se njima, da i vi zbog njih  ne postanete nečisti. 
<br /><span class="verse" id="44">44 </span>Ta ja - Jahve - Bog sam vaš! Posvećujte  se, dakle, da sveti budete, jer svet sam ja! Nijednim se puzavcem  što po tlu gmiže ne prljajte! 
<br /><span class="verse" id="45">45 </span>Jest, ja sam Jahve; izveo sam  vas iz zemlje egipatske da vam budem Bog. Budite, dakle, sveti  jer sam svet ja!" 
<br /><span class="verse" id="46">46 </span>To je odredba koja se odnosi na ptice i sva živa bića  što se u vodi kreću i na sve stvorove koji po zemlji gmižu. 
<br /><span class="verse" id="47">47 </span>Svrha  joj je da se razlikuje nečisto od čistoga; životinja koja se  može jesti od životinje koja se ne smije jesti. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
