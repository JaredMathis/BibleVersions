<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 18 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 18 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jahve reče Mojsiju: 
<br /><span class="verse" id="2">2 </span>"Govori Izraelcima i reci im: 'Ja sam  Jahve, Bog vaš. 
<br /><span class="verse" id="3">3 </span>Nemojte raditi kako se radi u zemlji egipatskoj, gdje ste boravili; niti radite kako se radi u zemlji kanaanskoj, kamo vas vodim; ne povodite se za njihovim običajima! 
<br /><span class="verse" id="4">4 </span>Vršite  moje naredbe; vršite moje zapovijedi; prema njima hodite. Ja  sam Jahve, Bog vaš. 
<br /><span class="verse" id="5">5 </span>Zato držite moje zakone i moje naredbe; tko ih vrši -  u njima će naći život. Ja sam Jahve! 
<br /><span class="verse" id="6">6 </span>Neka se nitko od vas ne približuje svojoj krvnoj rodbini  da otkriva njezinu golotinju. Ja sam Jahve! 
<br /><span class="verse" id="7">7 </span>Ne otkrivaj golotinje svoga oca ni golotinje svoje majke.  Majka ti je, ne otkrivaj njezine golotinje! 
<br /><span class="verse" id="8">8 </span>Ne otkrivaj golotinje žene svoga oca! I to je golotinja  tvoga oca! 
<br /><span class="verse" id="9">9 </span>Ne otkrivaj golotinje svoje sestre - kćeri svoga oca ili  kćeri svoje majke - bila rođena u kući ili izvan nje! 
<br /><span class="verse" id="10">10 </span>Ne otkrivaj golotinje kćeri svoga sina niti golotinje  kćeri svoje kćeri! TÓa njihova je golotinja tvoja vlastita golotinja. 
<br /><span class="verse" id="11">11 </span>Ne otkrivaj golotinje kćeri žene svoga oca! Jer, rođena  od tvog oca, ona ti je sestra. 
<br /><span class="verse" id="12">12 </span>Ne otkrivaj golotinje sestre svoga oca! Ona je krv tvoga  oca. 
<br /><span class="verse" id="13">13 </span>Ne otkrivaj ni golotinje sestre svoje majke! Ta i ona  je krv tvoje majke! 
<br /><span class="verse" id="14">14 </span>Ne otkrivaj golotinje svoga strica! To jest, nemoj se  približavati njegovoj ženi. Ta ona je tvoja strina. 
<br /><span class="verse" id="15">15 </span>Ne otkrivaj golotinje svoje snahe! Ona je žena tvoga  sina. Ne otkrivaj golotinje njezine. 
<br /><span class="verse" id="16">16 </span>Ne otkrivaj golotinje žene svoga brata! Ta to je golotinja  tvoga brata. 
<br /><span class="verse" id="17">17 </span>Ne otkrivaj golotinje koje žene i njezine kćeri! Nemoj  se ženiti kćerju njezina sina niti kćerju njezine kćeri te im  golotinju otkrivati. Oni su krvna rodbina. To bi bila pokvarenost. 
<br /><span class="verse" id="18">18 </span>Ne uzimaj sebi koju ženu u isto vrijeme kad i njezinu  sestru da je ljubomorom žalostiš otkrivajući golotinju ovoj preko  nje za njezina života! 
<br /><span class="verse" id="19">19 </span>Ne približuj se ni jednoj ženi kad je u nečistoći svoga  mjesečnog pranja da joj otkrivaš golotinju! 
<br /><span class="verse" id="20">20 </span>Ne lijegaj sa ženom bližnjega svoga; od nje bi postao  nečist. 
<br /><span class="verse" id="21">21 </span>Ne smiješ dopuštati da koje tvoje dijete bude žrtvovano  Moleku; ne smiješ tako obeščašćivati ime Boga svoga. Ja sam Jahve! 
<br /><span class="verse" id="22">22 </span>Ne lijegaj s muškarcem kako se liježe sa ženom! To bi  bila grozota. 
<br /><span class="verse" id="23">23 </span>Da nisi legao ni s jednom životinjom - od nje bi postao  nečist. Žena ne smije stati pred životinju da se s njom pari.  To bi bila krajnja opačina. 
<br /><span class="verse" id="24">24 </span>Ničim se od toga nemojte onečišćavati! Ta svim su se  tim onečišćavali narodi koje ja ispred vas tjeram. 
<br /><span class="verse" id="25">25 </span>I zemlja  je postala nečista. Zato ću kazniti njezinu opačinu, i zemlja  će ispljuvati svoje stanovnike. 
<br /><span class="verse" id="26">26 </span>Vi pak držite moje zakone  i moje naredbe: ni jedne od tih opačina nemojte počinjati - ni  vi ni stranac koji među vama boravi. 
<br /><span class="verse" id="27">27 </span>Sve je te zloće počinjao  svijet koji je bio u toj zemlji prije vas te je zemlja postala  nečista. 
<br /><span class="verse" id="28">28 </span>Neće li, ako je učinite nečistom, zemlja ispljuvati  i vas kako je ispljuvala narod koji je bio prije vas? 
<br /><span class="verse" id="29">29 </span>Jest, svi koji bi počinili bilo koju od tih zloća bit će odstranjeni  iz svoga naroda. 
<br /><span class="verse" id="30">30 </span>Zato držite moje zapovijedi; nemojte se  podavati ni jednome od onih odvratnih običaja što su se održavali  prije vas; tako se njima nećete onečistiti. Ja sam Jahve, Bog  vaš!'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
