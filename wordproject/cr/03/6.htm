<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Levitski zakonik 6 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Levitski zakonik</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 6 </h3>
<!--... the Word of God:--><span class="dimver">(5:20) 
 </span>
<p><span class="verse" id="1">1 </span>Jahve još reče Mojsiju: 
<br /><span class="verse" id="2">2 </span>(5:21) "Kad se tko ogriješi i počini  pronevjeru prema Jahvi prevarivši svoga bližnjega u pologu ili  pohrani, a tako i krađom ili iskorištavanjem svoga bližnjega; 
<br /><span class="verse" id="3">3 </span>(5:22) ili, nađe li što je bilo izgubljeno pa slaže i krivo se zakune  u bilo kojem grijehu što ga čovjek može učiniti; 
<br /><span class="verse" id="4">4 </span>(5:23) ako tko  tako pogriješi i kriv postane, onda ono što je krađom oduzeo  ili što je iskorištavanjem namakao; ili polog što mu je bio povjeren;  ili izgubljenu stvar što ju je našao; 
<br /><span class="verse" id="5">5 </span>(5:24) ili ono za što se bio  krivo zakleo - neka u cijelosti vrati i, dodavši tome petinu, neka dadne onome kome pripada istoga dana kad spozna svoju krivnju. 
<br /><span class="verse" id="6">6 </span>(5:25) Neka potom svećeniku za naknadu, kao žrtvu naknadnicu Jahvi, dovede iz svog stada jednoga ovna bez mane, prema tvojoj procjeni, 
<br /><span class="verse" id="7">7 </span>(5:26) a svećenik neka nad tim čovjekom izvrši obred pomirenja  pred Jahvom, i bit će mu oprošteno, ma kakvo bilo nedjelo kojega  je krivac." 
<br /><span class="verse" id="8">8 </span>(6:1) Jahve još reče Mojsiju: 
<br /><span class="verse" id="9">9 </span>(6:2) "Naredi Aronu i njegovim sinovima:  'Ovakav je obred za žrtvu paljenicu: žrtva paljenica neka ostane  na žeravi na žrtveniku svu noć do jutra; i vatra neka neprestano  gori na žrtveniku. 
<br /><span class="verse" id="10">10 </span>(6:3) Neka svećenik stavi na se lanenu košulju, na svoje tijelo neka navuče lanene gaće; zatim neka zgrne zamašćeni  pepeo u što je vatra pretvorila žrtvu paljenicu na žrtveniku  i neka ga stavi pokraj žrtvenika. 
<br /><span class="verse" id="11">11 </span>(6:4) Potom neka svuče svoje ruho  i na se obuče drugo te neka odnese zamašćeni pepeo na čisto mjesto  izvan tabora. 
<br /><span class="verse" id="12">12 </span>(6:5) Vatra na žrtveniku mora uvijek gorjeti; ne smije  se gasiti. Neka svako jutro svećenik na nju naloži drva i onda  na nju naslaže žrtvu paljenicu. Tu neka u kad sažiže loj sa žrtava  pričesnica. 
<br /><span class="verse" id="13">13 </span>(6:6) Neka na žrtveniku trajno gori vatra; neka se ne  gasi.'" 
<br /><span class="verse" id="14">14 </span>(6:7) "Ovo je obred za žrtvu prinosnicu: neka je Aronovi sinovi  pronose u nazočnosti Jahve pred žrtvenikom. 
<br /><span class="verse" id="15">15 </span>(6:8) Pošto jedan od  njih zagrabi pregršt najboljeg brašna i ulja sa žrtve prinosnice  i sav tamjan što bude na njoj, pošto to sažeže na žrtveniku kao  spomen-žrtvu, ugodan miris Jahvi, 
<br /><span class="verse" id="16">16 </span>(6:9) neka ostatak u obliku beskvasnih  kruhova pojedu Aron i njegovi sinovi; neka ga jedu na posvećenu  mjestu - u dvorištu Šatora sastanka. 
<br /><span class="verse" id="17">17 </span>(6:10) Neka se ne peče s kvascem.  To je dio žrtava meni paljenih što im ga ja dajem - dio najsvetiji, jednako kao i žrtva okajnica i kao žrtva naknadnica. 
<br /><span class="verse" id="18">18 </span>(6:11) Svaki  muškarac Aronova potomstva može jesti taj dio od žrtava paljenih  Jahvi, i to je vječni zakon za sve vaše naraštaje: i tko ih se  god dotakne, bit će posvećen." 
<br /><span class="verse" id="19">19 </span>(6:12) Jahve još reče Mojsiju: 
<br /><span class="verse" id="20">20 </span>(6:13) "Neka Aron i njegovi sinovi  na dan svoga pomazanja prinesu Jahvi ovaj prinos: desetinu efe  najboljeg brašna kao redovitu žrtvu prinosnicu, polovinu ujutro, a polovinu uvečer. 
<br /><span class="verse" id="21">21 </span>(6:14) Neka bude pripravljena u tavi na ulju.  Donesi je dobro namočenu i prinesi Jahvi kao ugodan miris, kao  žrtvu prinosnicu od više komada. 
<br /><span class="verse" id="22">22 </span>(6:15) Neka je tako pripravi svećenik  koji od njegovih sinova bude pomazan da ga naslijedi. To je vječni  zakon. Neka se ta žrtva Jahvi sva sažeže! 
<br /><span class="verse" id="23">23 </span>(6:16) Svaka svećenička  žrtva prinosnica treba da bude posve spaljena; neka se od nje  ne jede." 
<br /><span class="verse" id="24">24 </span>(6:17) Još reče Jahve Mojsiju: 
<br /><span class="verse" id="25">25 </span>(6:18) "Kaži Aronu i njegovim sinovima:  'Ovo je obred žrtvovanja za grijeh: žrtva okajnica neka se zakolje  pred Jahvom na mjestu gdje se kolje žrtva paljenica - presveta  je! 
<br /><span class="verse" id="26">26 </span>(6:19) Svećenik koji prinosi tu žrtvu okajnicu neka od nje i  jede; neka se ona jede na posvećenu mjestu, u dvorištu Šatora  sastanka. 
<br /><span class="verse" id="27">27 </span>(6:20) Tko se god dotakne njezina mesa bit će posvećen;  ako krv poštrapa odijelo, poštrapani dio neka se ispere na posvećenu  mjestu. 
<br /><span class="verse" id="28">28 </span>(6:21) A posuda od ilovače u kojoj bude meso kuhano neka  se razbije; a ako bude kuhano u posudi od tuča, neka se istare  i vodom ispere. 
<br /><span class="verse" id="29">29 </span>(6:22) Svaki muški od svećeničke loze može od nje  jesti - presveta je! 
<br /><span class="verse" id="30">30 </span>(6:23) Ali nijedna žrtva okajnica od koje je  krv donesena u Šator sastanka za obred pomirenja u Svetištu neka  se ne jede, nego na vatri spali.'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
