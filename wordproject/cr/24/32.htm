<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jeremija 32 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremija</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 32 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Riječ koju Jahve uputi Jeremiji desete godine Sidkije, kralja  judejskoga, to jest osamnaeste godine Nabukodonozorove. 
<br /><span class="verse" id="2">2 </span>U to vrijeme vojska kralja babilonskoga opsjedaše Jeruzalem, a prorok Jeremija bijaše zatvoren u tamničkom dvorištu u dvoru  judejskoga kralja. 
<br /><span class="verse" id="3">3 </span>Sidkija, kralj judejski, bijaše ga ondje  zatvorio, prigovoriv mu: "Zašto si prorokovao: 'Ovako govori  Jahve: Gle, grad ću ovaj predati u ruke kralju babilonskom da  ga osvoji; 
<br /><span class="verse" id="4">4 </span>a Sidkija, kralj judejski, neće umaći sili kaldejskoj, nego će biti predan u ruke kralja babilonskoga - usta u usta  s njim će govoriti, oči u oči njega vidjeti. 
<br /><span class="verse" id="5">5 </span>Sidkiju će odvesti  u Babilon i ondje će ostati dok ga ne pohodim - riječ je Jahvina!  I ako se budete borili protiv Kaldejaca, nećete uspjeti!'" 
<br /><span class="verse" id="6">6 </span>Tada reče Jeremija: "Dođe mi riječ Jahvina: 
<br /><span class="verse" id="7">7 </span>'Uskoro  će doći k tebi Hanamel, sin tvoga strica Šaluma, da ti kaže:  Kupi njivu moju u Anatotu; ti imaš rodbinsko pravo da je kupiš!' 
<br /><span class="verse" id="8">8 </span>Kako je Jahve navijestio, k meni dođe moj stričević Hanamel  u tamničko dvorište i reče mi: 'De kupi moju njivu u Anatotu, jer ti imaš pravo na posjed i rodbinsko pravo da je kupiš! Kupi  je!' I tada spoznah da to bijaše riječ Jahvina. 
<br /><span class="verse" id="9">9 </span>Kupih, dakle, tu njivu od stričevića Hanamela iz Anatota te mu izmjerih u  novcu sedamnaest šekela srebra. 
<br /><span class="verse" id="10">10 </span>Napišem ugovor, udarim pečat, pozovem svjedoke i izmjerim novac na tezulji. 
<br /><span class="verse" id="11">11 </span>Zatim uzmem  kupovni ugovor, zapečaćen prema propisu i uredbama, 
<br /><span class="verse" id="12">12 </span>predam  kupovni ugovor Baruhu, sinu Mahsejeva sina Nerije. Nazočni su  bili: moj stričević Hanamel, svjedoci što su potpisali kupovni  ugovor i svi Judejci koji su se našli u tamničkom dvorištu. 
<br /><span class="verse" id="13">13 </span>Tada  pred njima zapovjedim Baruhu: 
<br /><span class="verse" id="14">14 </span>'Ovako govori Jahve nad Vojskama, Bog Izraelov: Uzmi ove isprave, ovaj kupovni ugovor, zapečaćeni  i otvoreni, i stavi ih u glinenu posudu da se zadugo sačuvaju. 
<br /><span class="verse" id="15">15 </span>Jer ovako govori Jahve nad Vojskama, Bog Izraelov: Još će  se u ovoj zemlji kupovati i kuće, i njive, i vinogradi!'" 
<br /><span class="verse" id="16">16 </span>Pošto kupovni ugovor predadoh Nerijinu sinu Baruhu, pomolih  se Jahvi: 
<br /><span class="verse" id="17">17 </span>"O, Jahve, Gospode! Ti stvori nebo i zemlju snagom  velikom, rukom uzdignutom! Ništa tebi nije nemoguće! 
<br /><span class="verse" id="18">18 </span>Tisućama  iskazuješ milost, a krivnju otaca osvećuješ na djeci, potomcima  njihovim. Bože veliki i moćni, kome je ime Jahve nad Vojskama! 
<br /><span class="verse" id="19">19 </span>Velik si u svojim naumima, silan u svojim djelima! Oči tvoje  bde nad svim putovima ljudskim da naplatiš svakome prema putu  njegovu i prema plodu djela njegovih! 
<br /><span class="verse" id="20">20 </span>Ti koji si činio znamenja  i čudesa u zemlji egipatskoj i u Izraelu, i među svim ljudima  sve do danas, 
<br /><span class="verse" id="21">21 </span>ti si izveo svoj narod izraelski iz zemlje  egipatske znamenjima i čudesima, rukom moćnom i mišicom podignutom, strahotama velikim. 
<br /><span class="verse" id="22">22 </span>Zatim im dade svu ovu zemlju koju si  zakletvom obećao ocima njihovim, zemlju u kojoj teče med i mlijeko. 
<br /><span class="verse" id="23">23 </span>I oni je zaposjedoše; ali nisu slušali glasa tvojega niti  su hodili putem Zakona tvojega. Ništa ne učiniše od onog što  im ti naredi; zato si dozvao na njih sve ove nevolje. 
<br /><span class="verse" id="24">24 </span>Gle, nasipi se već primakoše gradu, i bit će osvojen, i grad će pasti  u ruke Kaldejcima koji na nj navaljuju mačem, glađu i kugom.  Čime si prijetio, evo dolazi. I sam vidiš. 
<br /><span class="verse" id="25">25 </span>A ti mi, Jahve  Gospode moj, reče: 'Kupi novcem njivu i pozovi svjedoke', a grad  je već predan u ruke Kaldejcima!" 
<br /><span class="verse" id="26">26 </span>Tada mi dođe riječ Jahvina: 
<br /><span class="verse" id="27">27 </span>"Gle, ja sam Jahve, Bog  svakoga tijela! Meni ništa nije nemoguće! 
<br /><span class="verse" id="28">28 </span>Zato - veli Jahve - grad ovaj predajem u ruke Kaldejaca  i u ruke kralja babilonskoga, koji će ga zauzeti. 
<br /><span class="verse" id="29">29 </span>Ući će  u nj Kaldejci koji se bore protiv ovoga grada, ognjem će ga uništiti  i spaliti ga zajedno s kućama kojima su na krovovima Baalu palili  tamjan i lijevali ljevanice tuđim bogovima, mene gnjeveći. 
<br /><span class="verse" id="30">30 </span>Jer  sinovi Izraelovi i sinovi Judini od mladosti čine samo zlo pred  mojim očima. Doista, sinovi Izraelovi bez prestanka me gnjeve  djelima ruku svojih - riječ je Jahvina. 
<br /><span class="verse" id="31">31 </span>Grad ovaj, doista, samo mi je na gnjev i srdžbu otkako je sagrađen pa do dana današnjega  te ga moram ukloniti ispred lica svojega 
<br /><span class="verse" id="32">32 </span>zbog svega bezakonja  što ga sinovi Izraelovi i sinovi Judini počiniše, gnjeveći me  - oni i kraljevi njihovi, knezovi i svećenici i proroci, Judejci  i Jeruzalemci. 
<br /><span class="verse" id="33">33 </span>Okretahu mi leđa, a ne lice svoje, iako se  neumorno trudih da ih poučim, ali me ne slušaše niti nauk moj  primiše. 
<br /><span class="verse" id="34">34 </span>Postaviše grozote u Dom koji se mojim zove imenom  da ga oskvrnu. 
<br /><span class="verse" id="35">35 </span>Baalu podigoše uzvišice u Dolini Ben Hinomu, i sinove i kćeri svoje Moleku kroz oganj provodiše - što im  ja nikad ne zapovjedih; ni na um mi ne pade da bi činili takve  gadosti niti da bih Judu pustio u takav grijeh." 
<br /><span class="verse" id="36">36 </span>Ipak, ovako govori Jahve, Bog Izraelov, o tom gradu za  koji vi velite da će od mača, gladi i kuge pasti u ruke kralju  babilonskom: 
<br /><span class="verse" id="37">37 </span>"Evo, ja ću ih sabrati iz svih zemalja u koje  ih prognah - u gnjevu i jarosti svojoj - i vratit ću ih na ovo  mjesto da ovdje spokojno žive. 
<br /><span class="verse" id="38">38 </span>I oni će biti narod moj, a  ja, ja ću biti Bog njihov. 
<br /><span class="verse" id="39">39 </span>I dat ću im srce jedno i put jedan, da bi me se bojali u sve dane, na sreću svoju i djece svoje. 
<br /><span class="verse" id="40">40 </span>I sklopit ću s njima Savez vječan, nikad se više neću odvratiti  od njih i uvijek ću im činiti dobro; usadit ću im u srce svoj  strah, da se nikad više ne odmetnu od mene. 
<br /><span class="verse" id="41">41 </span>I radovat ću  se čineći im dobro; i čvrsto ću ih zasaditi u ovoj zemlji, svim  srcem svojim, svom dušom svojom." 
<br /><span class="verse" id="42">42 </span>Jer ovako govori Jahve:  "Kao što sam na ovaj narod doveo svu ovu strašnu nesreću, tako  ću na njih dovesti svu sreću koju im obrekoh. 
<br /><span class="verse" id="43">43 </span>Da, opet će  se kupovati njive u ovoj zemlji o kojoj vi velite: 'Ova je pustinja, bez čovjeka i živinčeta, predana na milost i nemilost Kaldejcima!' 
<br /><span class="verse" id="44">44 </span>Njive će se za novac kupovati, pisat će se i pečatiti kupovni  ugovori, pozivat će se svjedoci u zemlji Benjaminovoj i u okolici  Jeruzalema. U gradovima Judinim i u gradovima Gorja, Šefele,  Negeba, jer ću promijeniti udes njihov" - riječ je Jahvina. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
