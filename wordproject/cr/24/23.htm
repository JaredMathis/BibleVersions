<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Jeremija 23 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jeremija</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 23 </h3>
<!--... the Word of God:--><span class="dimver">
 </span>
<p><span class="verse" id="1">1 </span>"Jao pastirima koji upropašćuju i raspršuju ovce paše moje"  - riječ je Jahvina. 
<br /><span class="verse" id="2">2 </span>Stoga ovako govori Jahve, Bog Izraelov, protiv pastira koji pasu narod moj: "Vi ste raspršili ovce moje, rastjerali ih, niste se brinuli za njih. Zato ću se ja sada  pobrinuti za vas zbog zlodjela vaših - riječ je Jahvina. 
<br /><span class="verse" id="3">3 </span>I  sam ću skupiti ostatak svojih ovaca iz svih zemalja kamo sam  ih raspršio i vratiti ih na ispaše njihove: bit će plodne i množit  će se. 
<br /><span class="verse" id="4">4 </span>I podići ću im pastire da ih pasu te se ničega više  neće bojati ni plašiti, niti će se gubiti" - riječ je Jahvina. 
<br /><span class="verse" id="5">5 </span>"Evo dolaze dani - riječ je Jahvina - podići ću Davidu izdanak pravedni. On će vladati kao kralj i biti mudar i činit će pravo i pravicu u zemlji. 
<br /><span class="verse" id="6">6 </span>U njegove će dane Judeja biti spašena i Izrael će živjeti spokojno. I evo imena kojim će ga nazivati: 'Jahve, Pravda naša.' 
<br /><span class="verse" id="7">7 </span>Zato, evo, dolaze dani - riječ je Jahvina - kad se više  neće govoriti: 'Živoga mi Jahve koji sinove Izraelove izvede  iz zemlje egipatske', 
<br /><span class="verse" id="8">8 </span>nego: 'Živoga mi Jahve koji potomstvo  doma Izraelova izvede i dovede iz zemlje sjeverne i iz svih zemalja  kamo ih bijaše prognao, tako da obitavaju u zemlji svojoj.'" 
<br /><span class="verse" id="9">9 </span>Prorocima. Srce je u meni skrhano, dršću mi kosti, sličan sam pijancu, čovjeku kojim vino ovlada, pred licem Jahvinim i njegovim svetim riječima: 
<br /><span class="verse" id="10">10 </span>"Jer zemlja je puna preljubnika; zbog tih se ljudi zemlja u crno zavila, a ispaše u pustinji sagorješe. Njihova je trka zloba, a moć im je nepravda. 
<br /><span class="verse" id="11">11 </span>Da, i prorok i svećenik zlikovci su, čak i u Domu svome nađoh im pakost" - riječ je Jahvina. 
<br /><span class="verse" id="12">12 </span>Stog' će im se puti prometnuti u tlo klizavo: u mraku će posrtati i padati. Jer ja ću na njih svaliti nesreću u godine kazne njihove" - riječ je Jahvina. 
<br /><span class="verse" id="13">13 </span>"I u proroka Samarije vidjeh mnoge ludosti: prorokuju u Baalovo ime i zavode narod moj izraelski. 
<br /><span class="verse" id="14">14 </span>Ali u proroka jeruzalemskih vidjeh strahote: preljub, prijevarne putove, jačaju ruke zločincima, te se nitko od zločina svojih ne obraća. Svi su mi oni kao Sodoma, a žitelji kao Gomora!" 
<br /><span class="verse" id="15">15 </span>I zato Jahve nad Vojskama ovako govori o prorocima: "Evo, nahranit ću ih pelinom i napojiti vodom zatrovanom, jer od proroka jeruzalemskih potječe pokvara u svoj zemlji." 
<br /><span class="verse" id="16">16 </span>Ovako govori Jahve nad Vojskama: "Ne slušajte riječi proroka: oni vas obmanjuju, objavljuju viđenja srca svoga, a ne što dolazi iz usta Jahvinih; 
<br /><span class="verse" id="17">17 </span>govore onima što preziru riječ Jahvinu: 'Bit će s vama mir!' a onima što slijede glas svog srca okorjelog: 'Nikakvo vas zlo neće snaći!'" 
<br /><span class="verse" id="18">18 </span>TÓa tko bijaše na vijećanju Jahvinu, tko je vidio, tko  slušao riječ njegovu? Tko ju je shvatio te je može objaviti? 
<br /><span class="verse" id="19">19 </span>Gle, nevrijeme Jahvino: jarost provaljuje, razmahuje se vihor silan i svaljuje na glave bezbožničke. 
<br /><span class="verse" id="20">20 </span>Jahvin se gnjev neće stišati, dok on ne izvrši i ne ispuni naume srca svojega. U dane posljednje jasno ćete to razumjeti. 
<br /><span class="verse" id="21">21 </span>"Ne poslah ti proroka, a ipak trče! Ne govorih im, a ipak prorokuju! 
<br /><span class="verse" id="22">22 </span>Jest, da bijahu na mom vijećanju, moje bi riječi narodu mom obznanili, i kušali ih svrnuti sa zla puta njihova i od zlodjela njihovih! 
<br /><span class="verse" id="23">23 </span>TÓa, zar sam ja Bog samo iz blizine - riječ je Jahvina - zar iz daljine nisam više Bog? 
<br /><span class="verse" id="24">24 </span>Može li se tko skriti u skrovištima da ga ja ne vidim? - riječ je Jahvina. Ne ispunjam li ja nebo i zemlju? - riječ je Jahvina. 
<br /><span class="verse" id="25">25 </span>Čuo sam što govore proroci koji prorokuju laži u ime  moje i tvrde: 'Usnio sam! Usnio sam!' 
<br /><span class="verse" id="26">26 </span>Dokle će među prorocima  biti onih koji prorokuju laž i objavljuju prijevaru srca svojega? 
<br /><span class="verse" id="27">27 </span>Misle da će svojim snima što ih jedan drugom pripovijedaju  postići da narod moj zaboravi ime moje, kao što već oci njihovi  zaboraviše ime moje uz Baala! 
<br /><span class="verse" id="28">28 </span>Prorok koji je usnio san neka  samo pripovijeda svoj san, a u koga je riječ moja, neka po istini  objavljuje riječ moju!" "Što je zajedničko slami i žitu? - riječ je Jahvina. 
<br /><span class="verse" id="29">29 </span>Nije li riječ moja poput vatre - riječ je Jahvina - i nije li slična malju što razbija pećinu? 
<br /><span class="verse" id="30">30 </span>Evo me stoga protiv proroka - riječ je Jahvina - koji  jedan drugome kradu moje riječi. 
<br /><span class="verse" id="31">31 </span>Evo me protiv proroka -  riječ je Jahvina - koji mlate jezikom i proroštva kuju. 
<br /><span class="verse" id="32">32 </span>Evo  me protiv proroka - riječ je Jahvina - koji prorokuju izmišljene  snove i pripovijedajući ih zavode narod moj izmišljotinama svojim  i lažima. A ja ih nisam poslao, niti sam im što zapovjedio, niti  su narodu ovome od kakve koristi - riječ je Jahvina. 
<br /><span class="verse" id="33">33 </span>A ako te ovaj narod, ili prorok, ili svećenik, zapita:  'Što je breme Jahvino?' odgovori im: 'Vi ste breme Jahvino i  ja vas odbacujem' - riječ je Jahvina. 
<br /><span class="verse" id="34">34 </span>A reče li koji prorok ili svećenik, ili tko iz naroda:  'Breme Jahvino', kaznit ću toga čovjeka i dom njegov. 
<br /><span class="verse" id="35">35 </span>Ovako  morate govoriti svaki svome bližnjemu i svaki svome bratu: 'Što  je Jahve odgovorio?' ili 'Što je Jahve rekao?' 
<br /><span class="verse" id="36">36 </span>Ali 'Breme  Jahvino' da više niste spomenuli, jer je breme svakome riječ  njegova." Jer vi iskrivljujete riječi Boga živoga, Jahve nad  Vojskama, našega Boga! 
<br /><span class="verse" id="37">37 </span>Ovako reci proroku: "Što ti je Jahve  odgovorio?" ili "Što je Jahve rekao?" 
<br /><span class="verse" id="38">38 </span>Ali ako kažete "Breme  Jahvino", ovako govori Jahve: "Zato što se služite riječju 'Breme  Jahvino', premda sam vam poručio da je ne izgovarate, 
<br /><span class="verse" id="39">39 </span>ja  ću visoko podići i odbaciti od lica svojega vas i vaš grad što  ga dadoh vama i ocima vašim! 
<br /><span class="verse" id="40">40 </span>I svalit ću na vas vječnu sramotu  i vječnu porugu koja se neće zaboraviti." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
