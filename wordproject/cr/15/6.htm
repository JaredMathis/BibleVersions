<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezra 6 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezra</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 6 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada, po naredbi kralja Darija, uzeše tražiti u Babilonu, u  spremištu gdje je bila pismohrana, 
<br /><span class="verse" id="2">2 </span>i nađoše u Ekbatani, tvrđavi  u medijskoj pokrajini, svitak s ovom poveljom: "Na spomen. 
<br /><span class="verse" id="3">3 </span>Prve godine kraljevanja Kira proglasio je kralj Kir: Dom Božji u Jeruzalemu. Dom neka se sagradi kao mjesto gdje  će se prinositi žrtve i gdje će se donositi prinosi za paljenje.  Neka bude visok šezdeset lakata i širok šezdeset lakata. 
<br /><span class="verse" id="4">4 </span>Tri  reda neka budu od velikog kamenja, a jedan od drveta. Trošak  će se podmiriti iz kraljevskog dvora. 
<br /><span class="verse" id="5">5 </span>Povrh toga, posuđe zlatno  i srebrno iz Doma Božjeg koje Nabukodonozor bijaše uzeo iz svetišta  u Jeruzalemu i prenio u Babilon neka se vrati i bude na svome  mjestu u svetištu jeruzalemskom i neka se postavi u Domu Božjem." 
<br /><span class="verse" id="6">6 </span>"Sada, dakle, Tatnaju, satrape s onu stranu Rijeke, Šetar  Boznaju i drugovi vaši poslanici s onu stranu Rijeke, udaljite  se odatle! 
<br /><span class="verse" id="7">7 </span>Pustite neka taj Dom Božji grade upravitelji i  starješine židovske. Dom Božji treba sagraditi na njegovu prvotnom  mjestu. 
<br /><span class="verse" id="8">8 </span>Evo mojih naredaba o vašem držanju prema starješinama  judejskim kako bi se ponovo sagradio taj Dom Božji: od kraljevskog  blaga - to jest od danka s onu stranu Rijeke - neka se plaća  onim ljudima brižljivo, bez prijekida, 
<br /><span class="verse" id="9">9 </span>i što im bude trebalo  za žrtve paljenice Bogu neba: junaca, ovnova i jaganjaca, i pšenice, soli, vina i ulja, neka im se redovito daje svakoga dana, prema  uputama svećenika u Jeruzalemu. 
<br /><span class="verse" id="10">10 </span>Neka prinose žrtve na ugodan  miris Bogu neba, neka mole za život kralja i njegovih sinova. 
<br /><span class="verse" id="11">11 </span>Naređujem osim toga: tko god prekrši ovu naredbu, neka  mu se izvadi greda iz kuće pa neka na njoj bude pogubljen, a  kuća da mu zato postane bunište. 
<br /><span class="verse" id="12">12 </span>I Bog, koji je ondje nastanio  svoje Ime, neka obori svakog kralja i narod koji bi se drznuo  da prekrši moju naredbu i sruši Dom Božji u Jeruzalemu! Ja, Darije, izdao sam ovu zapovijed. Neka se točno vrši!" 
<br /><span class="verse" id="13">13 </span>Tada Tatnaj, satrap s onu stranu Rijeke, Šetar Boznaj  i njihovi drugovi učiniše onako kako je zapovjedio kralj Darije. 
<br /><span class="verse" id="14">14 </span>A židovske su starješine nastavile uspješno graditi po nadahnuću  proroka Hagaja i Zaharije, sina Adonova. Dovršili su gradnju  po naredbi Boga Izraelova i po naredbi Kira i Darija i Artakserksa, kralja perzijskoga. 
<br /><span class="verse" id="15">15 </span>Hram je zavšen dvadeset i trećeg dana  mjeseca Adara. Bilo je to šeste godine vladavine kralja Darija. 
<br /><span class="verse" id="16">16 </span>Izraelci - svećenici, leviti i ostatak povratnika iz  sužanjstva - radosno posvetiše taj Dom Božji. 
<br /><span class="verse" id="17">17 </span>Žrtvovaše za  posvećenje Doma Božjega stotinu junaca, dvije stotine ovnova, četiri stotine janjaca i, kao žrtvu za grijehe svega Izraela, dvanaest jaraca - prema broju plemena Izraelovih. 
<br /><span class="verse" id="18">18 </span>Zatim  postaviše svećenike po njihovim redovima i levite po njihovim  razredima za službu Domu Božjem u Jeruzalemu, kako je propisano  u knjizi Mojsijevoj. 
<br /><span class="verse" id="19">19 </span>Povratnici iz sužanjstva slavili su Pashu četrnaestog  dana prvoga mjeseca. 
<br /><span class="verse" id="20">20 </span>Svi su se leviti, kao jedan čovjek,  očistili: svi su bili čisti; žrtvovali su pashu za sve povratnike  iz ropstva, za svoju braću svećenike i za sebe. 
<br /><span class="verse" id="21">21 </span>Blagovali  su pashu Izraelci koji su se vratili iz ropstva i svi oni koji  su im se, prekinuvši s nečistoćom naroda zemlje, pridružili da  traže Jahvu, Boga Izraelova. 
<br /><span class="verse" id="22">22 </span>I svetkovahu radosno Blagdan  beskvasnih hljebova sedam dana: jer ih je Jahve ispunio radošću  i obratio prema njima srce asirskog kralja da ojača njihove ruke  u radovima oko Doma Boga, Boga Izraelova. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
