<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezra 8 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezra</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 8 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Evo glavara obitelji s rodoslovljem koji su sa mnom pošli iz  Babilona za vladavine kralja Artakserksa: 
<br /><span class="verse" id="2">2 </span>Od Pinhasovih sinova: Geršom; od Itamarovih sinova: Daniel;  od Davidovih sinova: Hatuš, 
<br /><span class="verse" id="3">3 </span>Šekanijini sinovi; od sinova Paroševih:  Zaharija i s njim upisanih muškaraca stotinu i pedeset; 
<br /><span class="verse" id="4">4 </span>od  Pahat-Moabovih sinova: Elijoenaj, sin Zerahjin, i s njim dvije  stotine muškaraca; 
<br /><span class="verse" id="5">5 </span>od Zatuovih sinova: Šekanija, sin Jahazielov, i s njim tri stotine muškaraca; 
<br /><span class="verse" id="6">6 </span>od sinova Adinovih: Ebed, sin Jonatanov, i s njim pedeset muškaraca; 
<br /><span class="verse" id="7">7 </span>od Elamovih sinova:  Izaija, sin Atalijin, i s njim sedamdeset muškaraca; 
<br /><span class="verse" id="8">8 </span>od Šefatjinih  sinova: Zebadja, sin Mihaelov, i s njim osamdeset muškaraca; 
<br /><span class="verse" id="9">9 </span>od Joabovih sinova: Obadja, sin Jehielov, i s njim dvije stotine  i osamnaest muškaraca; 
<br /><span class="verse" id="10">10 </span>od sinova Banijevih: Šelomit, sin  Josifjin, i s njim stotinu i šezdeset muškaraca; 
<br /><span class="verse" id="11">11 </span>od Bebajevih  sinova: Zaharija, sin Bebajev, i s njim dvadeset i osam muškaraca; 
<br /><span class="verse" id="12">12 </span>od Azgadovih sinova: Johanan, sin Hakatanov, i s njim stotinu  i deset muškaraca; 
<br /><span class="verse" id="13">13 </span>od posljednjih Adonikamovih sinova poimence:  Elifelet, Jeiel i Šemaja, i s njima šezdeset muškaraca; 
<br /><span class="verse" id="14">14 </span>i  od sinova Bigvajevih: Utaj, sin Zabudov, i s njim sedamdeset  muškaraca. 
<br /><span class="verse" id="15">15 </span>Sabrao sam ih kod rijeke koja teče prema Ahavi. Utaborili  smo se za tri dana ondje. Pregledao sam svjetovnjake i svećenike, ali nisam ondje našao ni jednog levita. 
<br /><span class="verse" id="16">16 </span>Tada sam poslao  glavare Eliezera, Ariela, Šemaju, Elnatana, Jariba, Elnatana, Natana, Zahariju, Mešulama i učitelje Jojariba i Elnatana 
<br /><span class="verse" id="17">17 </span>i  uputio sam ih Idonu, poglavaru mjesta Kasifje. Stavio sam u njihova  usta riječi koje će reći Idonu i njegovoj braći koja su se nalazila  u mjestu Kasifji da nam pribave sluge za Dom Boga našega. 
<br /><span class="verse" id="18">18 </span>Milostiva ruka Boga našega bijaše nad nama i oni nam  dovedoše razumna čovjeka između sinova Mahlija, sina Levijeva, sina Izraelova: Šerebju s njegovim sinovima i braćom - njih  osamnaest. 
<br /><span class="verse" id="19">19 </span>Još Hašabju i s njim njegova brata Izaiju, sina  Merarijeva, i njihove sinove: njih dvadeset. 
<br /><span class="verse" id="20">20 </span>A od poslužitelja  koje su David i glavari postavili levitima da im služe: dvije  stotine i dvadeset poslužitelja. Svi su bili poimence zabilježeni. 
<br /><span class="verse" id="21">21 </span>Ja sam ondje, kraj rijeke Ahave, proglasio post: da bismo  se ponizili pred Bogom svojim i od njega izmolili sretan put  sebi, svojoj djeci i svemu blagu svojem. 
<br /><span class="verse" id="22">22 </span>Jer bih se stidio  moliti od kralja vojske i konjanika da nas štite putem od neprijatelja;  izjavili smo, naprotiv, kralju: "Ruka je Boga našega ispružena  da blagoslovi sve one koji ga traže; njegova snaga i gnjev njegov  nad onima su koji ga ostavljaju." 
<br /><span class="verse" id="23">23 </span>I tako smo postili i molili Boga svoga na ovu nakanu, i on nas usliša. 
<br /><span class="verse" id="24">24 </span>Izabrao sam dvanaest glavara svećeničkih, Šerebju i Hašabju, i s njima desetoricu njihove braće; 
<br /><span class="verse" id="25">25 </span>izmjerih im srebro,  zlato i posuđe, darove koje su kralj, njegovi savjetnici, velikaši  i svi Izraelci darovali za Dom Boga našega. 
<br /><span class="verse" id="26">26 </span>Izmjerih i stavih  u njihove ruke šest stotina i pedeset talenata srebra, stotinu  srebrnih posuda od po dva talenta, stotinu talenata zlata, 
<br /><span class="verse" id="27">27 </span>dvadeset  zlatnih čaša od tisuću darika i dva vrča od dobre pozlaćene mjedi, skupocjene kao zlato. 
<br /><span class="verse" id="28">28 </span>I rekoh im: "Vi ste Jahvi posvećeni;  ovo je posuđe posvećeno, ovo srebro i zlato dragovoljno je darovano  Jahvi, Bogu otaca vaših. 
<br /><span class="verse" id="29">29 </span>Pazite i čuvajte ovo sve dok ne  izmjerite pred glavarima svećeničkim i pred levitima i glavarima  obitelji Izraelovih u Jeruzalemu, u dvoranama Doma Jahvina." 
<br /><span class="verse" id="30">30 </span>Svećenici i leviti primiše, dakle, izmjereno srebro,  zlato i posuđe da ga odnesu u Jeruzalem, u Dom Boga našega. 
<br /><span class="verse" id="31">31 </span>Dvanaestog dana prvoga mjeseca krenusmo od rijeke Ahave  da pođemo u Jeruzalem: ruka Boga našega bijaše nad nama; on nas  je na putu štitio od napada neprijatelja i od pljačkaša. 
<br /><span class="verse" id="32">32 </span>Stigli  smo u Jeruzalem i ondje smo se tri dana odmarali. 
<br /><span class="verse" id="33">33 </span>Četvrtoga  dana izmjereno je srebro, zlato i posuđe u Domu Boga našega i  predano je u ruke Merimotu, sinu Urijinu, s kojim je bio Eleazar, sin Pinhasov; a pred njima bijahu leviti: Jozabad, sin Ješuin, i Noadja, sin Binujev. 
<br /><span class="verse" id="34">34 </span>Sve je bilo na broju i težini. Zabilježena  je tada sveukupna težina. U to vrijeme 
<br /><span class="verse" id="35">35 </span>oni koji su se vratili iz sužanjstva, povratnici, priniješe žrtvu paljenicu Bogu Izraelovu: dvanaest junaca za  sav Izrael, devedeset i šest ovnova, sedamdeset i sedam janjaca, dvanaest jaraca za grijehe - sve to kao paljenicu Jahvi. 
<br /><span class="verse" id="36">36 </span>Zatim  predaše kraljeve naredbe kraljevskim satrapima i upraviteljima  s one strane Rijeke i oni pomogoše narod i Dom Božji. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
