<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezekiel 20 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekiel</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 20 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Godine sedme, petoga mjeseca, desetoga dana, dođoše k meni  neke od starješina izraelskih da se s Jahvom svjetuju. Posjedaše  preda me. 
<br /><span class="verse" id="2">2 </span>I dođe mi riječ Jahvina: "Sine čovječji! Govori starješinama Izraelovim! 
<br /><span class="verse" id="3">3 </span>Reci im:  Ovako govori Jahve Gospod: 'Došli ste me pitati za savjet? Života  mi moga, nećete me pitati!' - riječ je Jahve Gospoda. 
<br /><span class="verse" id="4">4 </span>Hoćeš  li im suditi, hoćeš li suditi, sine čovječji? Pokaži im gadosti  otaca njihovih. 
<br /><span class="verse" id="5">5 </span>Reci im: Ovako govori Jahve Gospod: 'Onoga  dana kad izabrah Izraela i ruku stavih na potomstvo doma Jakovljeva  te im se objavih u zemlji egipatskoj, zakleh im se: Ja sam Jahve, Bog vaš! 
<br /><span class="verse" id="6">6 </span>Toga im se dana rukom podignutom zakleh da ću ih  izvesti iz zemlje egipatske u zemlju koju za njih izabrah, u  zemlju kojom teče med i mlijeko, od svih zemalja najljepšu. 
<br /><span class="verse" id="7">7 </span>I  rekoh im: Odbacite od sebe sve gadosti što vam oči privlače i  ne kaljajte se kumirima egipatskim jer - ja sam Jahve, Bog vaš!' 
<br /><span class="verse" id="8">8 </span>Ali se oni odvrgoše od mene i ne htjedoše me poslušati:  nijedan ne odbaci gadosti koje mu oči zaniješe i ne okani se  kumira egipatskih. Tad odlučih izliti gnjev svoj na njih i iskaliti  srdžbu na njima u zemlji egipatskoj. 
<br /><span class="verse" id="9">9 </span>Ali radi imena svojega  - da se ne kalja na oči naroda među kojima obitavahu i pred kojima  im bijah objavio da ću ih izvesti - 
<br /><span class="verse" id="10">10 </span>izvedoh ih iz zemlje  egipatske i odvedoh ih u pustinju; 
<br /><span class="verse" id="11">11 </span>i dadoh im svoje uredbe  i objavih svoje zakone, koje svatko mora vršiti da bi živio; 
<br /><span class="verse" id="12">12 </span>dadoh im i svoje subote, kao znak između sebe i njih, neka  znaju da sam ja Jahve koji ih posvećujem. 
<br /><span class="verse" id="13">13 </span>Ali se i u pustinji dom Izraelov odmetnu od mene: nisu  hodili po mojim uredbama; odbaciše moje zakone, koje svatko mora  vršiti da bi živio; subote moje oskvrnjivahu. I zato odlučih  u pustinji gnjev svoj na njih izliti da ih zatrem. 
<br /><span class="verse" id="14">14 </span>Ali ni  toga ne učinih radi svojeg imena, da se ono ne kalja pred narodima  kojima ih naočigled izvedoh. 
<br /><span class="verse" id="15">15 </span>Ali im se zakleh u pustinji  da ih neću uvesti u zemlju koju sam im bio dao, u zemlju kojom  teče med i mlijeko, od svih zemalja najljepšu, 
<br /><span class="verse" id="16">16 </span>jer odbaciše  moje zakone, i ne hodiše po mojim uredbama, i subote moje oskvrnjivahu, a srce im iđaše za njihovim kumirima. 
<br /><span class="verse" id="17">17 </span>Oči se moje ipak sažališe  da ih ne zatrem. I tako ih u pustinji ne uništih, 
<br /><span class="verse" id="18">18 </span>nego rekoh  sinovima njihovim u pustinji: 'Ne hodite po uredbama svojih otaca, ne čuvajte zakona njihovih i ne kaljajte se kumirima njihovim! 
<br /><span class="verse" id="19">19 </span>Ja sam Jahve, Bog vaš! Po uredbama mojim hodite, čuvajte  i vršite moje zakone 
<br /><span class="verse" id="20">20 </span>i svetkujte moje subote, neka one budu  znak između mene i vas, kako bi se znalo da sam ja Jahve, Bog  vaš!' 
<br /><span class="verse" id="21">21 </span>Ali se i sinovi odmetnuše od mene: po mojim uredbama  nisu hodili i nisu čuvali ni vršili mojih zakona, koje svatko  mora vršiti da bi živio, a subote su moje oskvrnjivali. I zato  odlučih gnjev svoj izliti i iskaliti srdžbu svoju na njima u  pustinji. 
<br /><span class="verse" id="22">22 </span>Ali opet ruku svoju sustegoh radi svojeg imena, da se ono ne kalja pred narodima kojima ih naočigled izvedoh. 
<br /><span class="verse" id="23">23 </span>No zakleh se u pustinji da ću ih raspršiti među narode i  rasijati po zemljama, 
<br /><span class="verse" id="24">24 </span>jer nisu vršili mojih zakona i jer  prezreše moje uredbe i jer subote moje oskvrnjivahu i oči upirahu  u kumire svojih otaca. 
<br /><span class="verse" id="25">25 </span>I zato im dadoh uredbe koje ne bijahu  dobre, zakone koji usmrćuju: 
<br /><span class="verse" id="26">26 </span>da se oskvrnjuju svojim prinosima, provodeći kroz oganj svoju prvorođenčad. Htjedoh tako da ih  zastrašim, neka znaju da sam ja Jahve. 
<br /><span class="verse" id="27">27 </span>Sine čovječji, reci domu Izraelovu: 'Ovako govori Jahve  Gospod! I ovim me oci vaši još uvrijediše: nevjerom mi se iznevjeriše! 
<br /><span class="verse" id="28">28 </span>Kad ih uvedoh u zemlju koju im se zakleh dati, gdje god bi  ugledali povišen brežuljak ili stablo krošnjato, prinosili bi  žrtve, donosili izazovne prinose, metali mirise ugodne, nalijevali  ljevanice. 
<br /><span class="verse" id="29">29 </span>Upitah ih: što li znači ta uzvišica na koju se  penjete?' I tako osta ime 'bama', uzvišica, do dana današnjega. 
<br /><span class="verse" id="30">30 </span>Zato reci domu Izraelovu: 'Ovako govori Jahve Gospod:  Ne kaljate li se i vi kao oci vaši, ne provodite li i vi blud  s gadostima njihovim? 
<br /><span class="verse" id="31">31 </span>Kaljate se prinoseći im darove, provodeći  kroz oganj svoje sinove u čast svim kumirima svojim sve do dana  današnjega. I da me onda za savjet pitaš, dome Izraelov! Života  mi moga - riječ je Jahve Gospoda - nećete me za savjet pitati! 
<br /><span class="verse" id="32">32 </span>I neće se zbiti o čemu sanjate kad govorite: 'Bit ćemo kao  drugi narodi, kao narodi ostalih zemalja što služe drveću i kamenju.' 
<br /><span class="verse" id="33">33 </span>Života mi moga - riječ je Jahve Gospoda - vladat ću vama  rukom krepkom i mišicom uzdignutom, u svoj žestini svoje jarosti. 
<br /><span class="verse" id="34">34 </span>Izvest ću vas iz naroda, skupiti vas iz svih zemalja u koje  bijaste raspršeni rukom krepkom i mišicom uzdignutom, u svem  plamu jarosti moje! 
<br /><span class="verse" id="35">35 </span>Odvest ću vas u pustinju naroda i ondje  vam licem u lice suditi! 
<br /><span class="verse" id="36">36 </span>Kao što sudih ocima vašim u pustinji  zemlje egipatske, i vama ću suditi - riječ je Jahve Gospoda! 
<br /><span class="verse" id="37">37 </span>Provest ću vas ispod štapa svojega, podvrći vas brojenju: 
<br /><span class="verse" id="38">38 </span>razlučit ću između vas sve koji se pobuniše i odvrgoše od  mene: izvest ću ih iz zemlje u kojoj kao došljaci borave, ali  - u zemlju Izraelovu nikad ući neće! I znat ćete da sam ja Jahve!' 
<br /><span class="verse" id="39">39 </span>'A vi, dome Izraelov' - ovako govori Jahve Gospod - 'samo  idite i dalje služite svaki svom kumiru! Jednom ćete, kunem vas  se, poslušati i nećete više kaljati moje sveto ime svojim prinosima  i kumirima: 
<br /><span class="verse" id="40">40 </span>na Svetoj gori mojoj, na visokoj gori Izraelovoj  - riječ je Jahve Gospoda - služit će mi sav dom Izraelov, u svojoj  zemlji. Ondje će mi oni omiljeti i ondje ću iskati vaše podizanice  i prinose vaših prvina sa svim svetinjama. 
<br /><span class="verse" id="41">41 </span>Omiljet ćete mi  kao miris ugodan kad vas izvedem iz narodÄa i skupim iz zemalja  u kojima bjeste rasijani. I na vama ću očitovati svetost svoju  naočigled svih naroda. 
<br /><span class="verse" id="42">42 </span>Tada ćete znati da sam ja Jahve, kada  vas dovedem u zemlju Izraelovu, u zemlju koju se zakleh dati  očevima vašim. 
<br /><span class="verse" id="43">43 </span>Ondje ćete se spomenuti svih svojih putova  i nedjela kojima se okaljaste: sami ćete sebi omrznuti zbog nedjela  što ih počiniste. 
<br /><span class="verse" id="44">44 </span>I tada ćete spoznati da sam ja Jahve kad, radi imena svojega, ne postupim s vama po zloći vaših putova  ni po vašim pokvarenim djelima, dome Izraelov! Tako govori Jahve  Gospod!'" 
<br /><span class="verse" id="45">45 </span>(21:1) I dođe mi riječ Jahvina: 
<br /><span class="verse" id="46">46 </span>(21:2) "Sine čovječji, okreni lice k  jugu i prospi besjedu prema jugu te prorokuj protiv šume u kraju  negepskom. 
<br /><span class="verse" id="47">47 </span>(21:3) Reci šumi negepskoj: 'Poslušaj riječ Jahvinu! Ovako  govori Jahve Gospod: Evo, zapalit ću usred tebe oganj i on će  proždrijeti u tebi svako drvo, zeleno i suho! Razgorjeli se oganj  neće utrnuti dok sve ne izgori od sjevera do juga. 
<br /><span class="verse" id="48">48 </span>(21:4) I svi će  vidjeti da sam ja, Jahve, zapalio taj oganj i neće se ugasiti.'" 
<br /><span class="verse" id="49">49 </span>(21:5) Rekoh na to: "Jao, Jahve Gospode, tÓa oni će za mene reći:  'Evo opet pričalice s pričama!'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
