<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezekiel 36 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekiel</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a>
<span class="chapread">36</span>
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 36 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Sine čovječji, prorokuj gorama Izraelovim i reci: "O gore Izraelove, čujte riječ Jahvinu: 
<br /><span class="verse" id="2">2 </span>Ovako govori Jahve  Gospod: Neprijatelji vaši govore o vama: 'Ha! Ha! Visine vječne  postat će naš posjed!' 
<br /><span class="verse" id="3">3 </span>I zato prorokuj i reci: 'Ovako govori  Jahve Gospod: Sa svih vas strana pustoše i plijene da budete  posjed ostalim narodima i na jezike dođoste svjetini klevetničkoj. 
<br /><span class="verse" id="4">4 </span>Zato, gore Izraelove, čujte riječ Jahvinu! Ovako govori Jahve  Gospod gorama i brežuljcima, uvalama i dolinama, opustošenim  razvalinama i napuštenim gradovima koji postadoše plijen i ruglo  ostalim narodima uokolo - 
<br /><span class="verse" id="5">5 </span>ovako, dakle, govori Jahve Gospod:  Zaista sam govorio o ognju ljubomore svoje protiv ostalih naroda, protiv sveg Edoma, koji s radošću u srcu i s mržnjom u duši  sebi prisvoji u posjed zemlju moju da je oplijeni i opljačka.' 
<br /><span class="verse" id="6">6 </span>Zato prorokuj o zemlji Izraelovoj! Reci gorama i brežuljcima, uvalama i dolinama: 'Ovako govori Jahve Gospod! Evo, govorim  u ljubomori i jarosti jer moradoste podnositi rug naroda.' 
<br /><span class="verse" id="7">7 </span>Zato  ovako govori Jahve Gospod: 'Evo, dižem ruku i kunem se: narodi  koji su oko vas snosit će sami svoju sramotu! 
<br /><span class="verse" id="8">8 </span>A vi, gore Izraelove, razgranajte se i donesite rod narodu koji će skoro doći. 
<br /><span class="verse" id="9">9 </span>Jer, evo me k vama! K vama se okrenuh, i gajit ću vas i zasijati! 
<br /><span class="verse" id="10">10 </span>Razmnožit ću ljude po vama - sav dom Izraelov - gradove vam  napučiti, razvaline vaše opet podići! 
<br /><span class="verse" id="11">11 </span>Razmnožit ću po vama  ljude i stoku, oni će se namnožiti i naploditi - te ću vas napučiti  kao nekoć i obasuti vas dobrima više nego prije! I znat ćete  da sam ja Jahve! 
<br /><span class="verse" id="12">12 </span>Dovest ću k vama ljude, narod svoj, Izraela, i zaposjest će te i bit ćeš im baština i nećeš im više djecu  otimati.'" 
<br /><span class="verse" id="13">13 </span>Ovako govori Jahve Gospod: "A što se o tebi govori: 'Ti  si zemlja koja ljude proždire i svojem narodu djecu otima' - 
<br /><span class="verse" id="14">14 </span>ti više nećeš ljude proždirati ni narodu svome djece otimati  - riječ je Jahve Gospoda. 
<br /><span class="verse" id="15">15 </span>Ne dam da više slušaš rug pogana, ne dam da više budeš na sramotu narodima: nećeš više narodu  svojem djece otimati" - riječ je Jahve Gospoda. 
<br /><span class="verse" id="16">16 </span>Dođe mi riječ Jahvina: 
<br /><span class="verse" id="17">17 </span>"Sine čovječji, kad dom Izraelov  još življaše u svojoj zemlji, oskvrnu je svojim nedjelima i svojim  putovima. Putovi njihovi bijahu preda mnom kao nečistoća žene  nečiste. 
<br /><span class="verse" id="18">18 </span>I zato na njih izlih gnjev svoj zbog krvi što je  proliše i zbog kumira kojima je oskvrnuše. 
<br /><span class="verse" id="19">19 </span>Rasprših ih među  narode i rasijah po zemljama. Sudio sam im prema putovima i nedjelima  njihovim. 
<br /><span class="verse" id="20">20 </span>Ali u narodima među koje dođoše, među svim narodima  u koje dospješe, oskvrnjivahu moje sveto ime, jer o njima se  govorilo: 'To je Jahvin narod, a morade otići iz zemlje Jahvine!' 
<br /><span class="verse" id="21">21 </span>I meni se sažali moje sveto ime što ga dom Izraelov obeščasti  u narodima među koje dođe. 
<br /><span class="verse" id="22">22 </span>Reci zato domu Izraelovu: 'Ovako govori Jahve Gospod:  Što činim, ne činim radi vas, dome Izraelov, nego radi svetoga  imena svojega, koje vi oskvrnuste među narodima u koje dođoste. 
<br /><span class="verse" id="23">23 </span>Ja ću posvetiti ime svoje veliko koje vi oskvrnuste posred  narodÄa u koje dođoste! I znat će narodi da sam ja Jahve - riječ  je Jahve Gospoda - kad na vama, njima naočigled, pokažem svetost  svoju. 
<br /><span class="verse" id="24">24 </span>Tada ću vas sabrati iz svih naroda i skupiti iz svih  zemalja, natrag vas dovesti u vašu zemlju. 
<br /><span class="verse" id="25">25 </span>Poškropit ću vas  vodom čistom da se očistite. Očistit ću vas od svih vaših nečistoća  i od svih kumira vaših. 
<br /><span class="verse" id="26">26 </span>Dat ću vam novo srce, nov duh udahnut  ću u vas! Izvadit ću iz tijela vašega srce kameno i dat ću vam  srce od mesa. 
<br /><span class="verse" id="27">27 </span>Duh svoj udahnut ću u vas da hodite po mojim  zakonima i da čuvate i vršite moje naredbe. 
<br /><span class="verse" id="28">28 </span>I nastanit ćete  se u zemlji koju dadoh vašim ocima, i bit ćete moj narod, a ja  ću biti vaš Bog. 
<br /><span class="verse" id="29">29 </span>Izbavit ću vas od svih vaših nečistoća i  dozvat ću žito i umnožiti ga, i nikad vas više neću izvrći gladi. 
<br /><span class="verse" id="30">30 </span>Umnožit ću plod drveća i rod njiva da ne podnosite više zbog  gladi sramotu među narodima. 
<br /><span class="verse" id="31">31 </span>I tada ćete se spomenuti zlih  putova i nedjela svojih, i sami ćete sebe omrznuti zbog bezakonja  i gadosti svojih. 
<br /><span class="verse" id="32">32 </span>A što činim, znajte dobro, ne činim radi  vas - riječ je Jahve Gospoda! Postidite se i posramite zbog putova  svojih, dome Izraelov!' 
<br /><span class="verse" id="33">33 </span>Ovako govori Jahve Gospod: 'A kad vas očistim od svih  bezakonja vaših, napučit ću opet vaše gradove i sagraditi razvaline; 
<br /><span class="verse" id="34">34 </span>opustjela zemlja, nekoć pustinja naočigled svakom prolazniku, bit će opet obrađena. 
<br /><span class="verse" id="35">35 </span>Tada će se reći: 'Evo zemlje što bijaše  pusta, a postade kao vrt edenski! Gle gradova što bijahu pusti, same razvaline i ruševine, a sada su utvrđeni i napučeni!' 
<br /><span class="verse" id="36">36 </span>I  narodi oko vas koji preostanu znat će da ja, Jahve, razvaljeno  opet gradim, i što bi opustošeno, opet sadim. Ja, Jahve, rekoh  i učinit ću!' 
<br /><span class="verse" id="37">37 </span>Ovako govori Jahve Gospod: Još će ovo moliti dom Izraelov:  da im ljudstvo namnožim kao stada. 
<br /><span class="verse" id="38">38 </span>Kao svetim stadima, kao  stadima blagdanskih dana u Jeruzalemu, gradovi, nekoć razvaline, napučit će se ljudstvom. I znat će da sam ja Jahve." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="37.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
