<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezekiel 21 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekiel</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 21 </h3>
<!--... the Word of God:--><span class="dimver">(21:6) 
 </span>
<p><span class="verse" id="1">1 </span>I dođe mi riječ Jahvina: 
<br /><span class="verse" id="2">2 </span>(21:7) "Sine čovječji, okreni lice  prema Jeruzalemu i prospi besjedu protiv njegova Svetišta i prorokuj  protiv zemlje Izraelove. 
<br /><span class="verse" id="3">3 </span>(21:8) Reci zemlji Izraelovoj: 'Ovako govori  Jahve Gospod: Evo me na te! Trgnut ću mač iz korica, istrijebit  ću iz tebe sve - i pravedna i bezbožna! 
<br /><span class="verse" id="4">4 </span>(21:9) Da iz tebe istrijebim  pravedna i bezbožna, trgnut ću evo mač iz korica na svako tijelo, od sjevera do juga. 
<br /><span class="verse" id="5">5 </span>(21:10) I svako će tijelo spoznati da sam ja, Jahve, isukao mač svoj iz korica i da ga više neću u njih vratiti! 
<br /><span class="verse" id="6">6 </span>(21:11) A ti, sine čovječji, kukaj kao da su ti sva rebra polomljena, kukaj gorko, njima na oči! 
<br /><span class="verse" id="7">7 </span>(21:12) Ako li te zapitaju: 'Što toliko  kukaš?' reci im: 'Zbog vijesti koja stiže, od koje će sva srca  zamrijeti i sve ruke klonuti, svaki duh biti utučen i svako koljeno  klecati. Evo, dolazi, već je tu!' Tako govori Jahve Gospod." 
<br /><span class="verse" id="8">8 </span>(21:13) I dođe mi riječ Jahvina: 
<br /><span class="verse" id="9">9 </span>(21:14) "Sine čovječji, prorokuj!  Ovako govori Jahve Gospod. Reci: 'Mač! Mač! Naoštren i osvjetlan! 
<br /><span class="verse" id="10">10 </span>(21:15) Za klanje naoštren, osvjetlan da sijeva. 
<br /><span class="verse" id="11">11 </span>(21:16) Osvjetlan da ga ruka prihvati, mač naoštren, osvjetlan da se stavi u ruke ubojici. 
<br /><span class="verse" id="12">12 </span>(21:17) A ti, sine čovječji, plači, nariči! Jer, evo, mač je već na narod moj isukan, mač na izraelske knezove: svi su oni s mojim narodom maču izručeni! Udri se stoga u slabine!' 
<br /><span class="verse" id="13">13 </span>(21:18) Dođe kušnja, i odbačenoga žezla više biti neće - riječ je Jahve Gospoda. 
<br /><span class="verse" id="14">14 </span>(21:19) A ti, sine čovječji, prorokuj i rukama plješći. Neka se udvostruči, neka se utrostruči taj mač pokolja, mač pokolja golema što ih odasvud okružuje. 
<br /><span class="verse" id="15">15 </span>(21:20) Da zadršću srca, da bude žrtava nebrojenih, na svaka sam vrata postavio mač, pripravljen da k'o munja sijeva, za pokolje naoštren. 
<br /><span class="verse" id="16">16 </span>(21:21) Natrag! Desno! Naprijed! Lijevo! 
<br /><span class="verse" id="17">17 </span>(21:22) I ja ću pljeskati rukama, iskaliti gnjev svoj na njima! Ja, Jahve, rekoh!" 
<br /><span class="verse" id="18">18 </span>(21:23) I dođe mi riječ Jahvina: 
<br /><span class="verse" id="19">19 </span>(21:24) "Sine čovječji, zacrtaj  dva puta kuda da pođe mač kralja babilonskoga. Neka oba puta  izlaze iz iste zemlje! Na raskršću puta ka gradu stavi putokaz. 
<br /><span class="verse" id="20">20 </span>(21:25) Zacrtaj maču put da dođe u Rabat Bene Amon i u Judeju, u  utvrđeni Jeruzalem. 
<br /><span class="verse" id="21">21 </span>(21:26) Jer kralj babilonski stoji na početku  puta, na raspuću dvaju putova, i pita znamenja - miješa strijele, ispituje terafime i motri jetru. 
<br /><span class="verse" id="22">22 </span>(21:27) Znamenja mu u desnici kažu:  na Jeruzalem; da ondje namjesti zidodere, da naredi pokolj, da  podigne zidodere protiv vrata, da naspe nasip i sagradi opsadne  kule. 
<br /><span class="verse" id="23">23 </span>(21:28) Ali će se njima učiniti da je znamenje lažno, jer mu  se zakleše na vjernost. Ali će ih on tada podsjetiti na njihovo  vjerolomstvo u koje se uloviše. 
<br /><span class="verse" id="24">24 </span>(21:29) Zato, ovako govori Jahve  Gospod: 'Jer bez prestanka podsjećate na svoja bezakonja otkrivajući  opačine i pokazujući grijehe u svim svojim djelima - da, jer  bez prestanka na njih podsjećate, u njih ćete se uloviti. 
<br /><span class="verse" id="25">25 </span>(21:30) A  tebi, nečasni i bezbožnički kneže izraelski, tebi dođe dan i  čas posljednjega zločina.' 
<br /><span class="verse" id="26">26 </span>(21:31) Ovako govori Jahve Gospod: 'Skini  mitru s glave i odloži kraljevski vijenac! Jer sve se mijenja:  tko bi dolje, bit će uzvišen, a tko bi gore, bit će ponižen. 
<br /><span class="verse" id="27">27 </span>(21:32) Ruševine, ruševine, ruševine ću postaviti kakvih nije bilo, dok ne dođe onaj koji ima suditi, jer ja ću mu predati sud.' 
<br /><span class="verse" id="28">28 </span>(21:33) Sine čovječji, prorokuj: Ovako govori Jahve Gospod sinovima  Amonovim o njihovoj sramoti. Reci: 'Mač! Mač za pokolj isukan  i naoštren da siječe, da kao munja sijeva, 
<br /><span class="verse" id="29">29 </span>(21:34) a tebi dotle isprazno  viđaju, laž proriču - da se stavi pod vrat zlikovcima zloglasnim, kojima, eto, dođe dan i čas posljednjega zločina! 
<br /><span class="verse" id="30">30 </span>(21:35) Ali vrati  mač u korice! U mjestu gdje si nastao i u zemlji gdje si se rodio  ja ću ti suditi. 
<br /><span class="verse" id="31">31 </span>(21:36) Ondje ću na te gnjev svoj izliti i raspiriti  protiv tebe plamen srdžbe svoje i predati te u ruke okrutnim  ljudima, vještim zatornicima. 
<br /><span class="verse" id="32">32 </span>(21:37) I bit ćeš hrana ognju, a krv  će tvoja zemljom protjecati. I nitko te živ više neće spominjati!  Jer ja, Jahve, tako rekoh.'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
