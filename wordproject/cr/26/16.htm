<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ezekiel 16 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekiel</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 16 </h3>
<!--... the Word of God:--><span class="dimver">
 </span>
<p><span class="verse" id="1">1 </span>I dođe mi riječ Jahvina: 
<br /><span class="verse" id="2">2 </span>Sine čovječji! Pokaži Jeruzalemu  sve gadosti njegove! 
<br /><span class="verse" id="3">3 </span>Reci: Ovako Jahve Gospod govori Jeruzalemu, nevjernici: 'Podrijetlom i rodom iz zemlje si kanaanske, otac  ti Amorejac, mati Hetitkinja. 
<br /><span class="verse" id="4">4 </span>Kad si svijet ugledala, na dan  rođenja tvojega pupka ti ne odrezaše niti te vodom opraše da  te očiste; solju te ne osoliše niti te povojima poviše. 
<br /><span class="verse" id="5">5 </span>Nijedno  se oko na te ne sažali niti se tko smilova da ti to učini, nego  te na dan rođenja tvojega gadnu baciše napolje. 
<br /><span class="verse" id="6">6 </span>A ja prođoh kraj tebe i vidjeh gdje se koprcaš u krvi.  I rekoh ti dok si još u krvi bila: 'Živi!' U krvi ti tvojoj rekoh:  'Živi! 
<br /><span class="verse" id="7">7 </span>Razrasti se kao izdanak u polju!' I umnožih te, i ti  se razraste i velika postade, i dođe vrijeme da sazreš. Dojke  ti se raspupale, kosa ti narasla, ali si još gola i naga bila. 
<br /><span class="verse" id="8">8 </span>Prođoh kraj tebe i u te se zagledah: i gle, dob tvoja - dob  je ljubavi! Raširih na te skute svoje i pokrih ti golotinju. Prisegoh  ti i sklopih Savez s tobom - riječ je Jahve Gospoda - i ti moja  postade. 
<br /><span class="verse" id="9">9 </span>Okupah te u vodi, krv saprah s tebe i uljem te pomazah. 
<br /><span class="verse" id="10">10 </span>Obukoh te u šarene haljine, na noge ti obuh sandale od fine  kože; opasah te bezom i pokrih te prijevjesom svilenim. 
<br /><span class="verse" id="11">11 </span>Uresih  te nakitima: na ruke ti stavih narukvice, oko vrata ogrlice; 
<br /><span class="verse" id="12">12 </span>prstenom ti nos uresih, uši naušnicama, a glavu ti ovjenčah  vijencem najljepšim. 
<br /><span class="verse" id="13">13 </span>I tako se sva u srebru i zlatu pojavi, u haljini od beza, svilom izvezenoj. Za hranu ti dadoh najfinije  brašno, med i ulje. Bila si tako lijepa, prelijepa, za kraljicu  podobna! 
<br /><span class="verse" id="14">14 </span>Glas o ljepoti tvojoj puče među narodima, jer ti bijaše  tako lijepa u nakitu mojem što ga djenuh na tebe - riječ je Jahve  Gospoda. 
<br /><span class="verse" id="15">15 </span>Ali te ljepota tvoja zanijela, zbog glasa se svojega  bludu podade: blud si svoj nudila obilno svakom prolazniku, njegova  si bila. 
<br /><span class="verse" id="16">16 </span>Od haljina si svojih šarene uzvišice pravila i na  njima se bludu odavala ... 
<br /><span class="verse" id="17">17 </span>I nakite uze zlatne i srebrne, kojima te ja bijah uresio, i od njih načini sebi muške likove  da s njima bludničiš. 
<br /><span class="verse" id="18">18 </span>Uze šarene, vezene haljine da njima  odjeneš kumire svoje i njima si prinosila moje ulje i moj kad. 
<br /><span class="verse" id="19">19 </span>A hranu što ti je dadoh - najfinije brašno, med i ulje kojima  te hranjah - pred njih si stavljala na ugodan miris. Da, tako  to bijaše - riječ je Jahve Gospoda! 
<br /><span class="verse" id="20">20 </span>Sinove si svoje i kćeri  uzimala koje meni porodi i njima ih za hranu klala. Malo ti bijaše  tvoga bludničenja, 
<br /><span class="verse" id="21">21 </span>pa si čak i djecu moju davala da se njima  na čast kroz oganj provedu! 
<br /><span class="verse" id="22">22 </span>U svim tim gnusobama i bludu  svojemu ne spomenu se dana mladosti svoje, kad si se gola i naga  u krvi svojoj koprcala. 
<br /><span class="verse" id="23">23 </span>I povrh svega zla - Jao! Jao! riječ je Jahve Gospoda  - 
<br /><span class="verse" id="24">24 </span>sagradi sebi humke, posvud diže uzvišice. 
<br /><span class="verse" id="25">25 </span>Na svim raskršćima  podiže uzvišice i na njima blatiš svoju ljepotu, nudiš se svakom  prolazniku množeć' svoje bludničenje. 
<br /><span class="verse" id="26">26 </span>Bludu se podade sa  sinovima Egipta, snažna tijela, bludničenje si množila da me  razjariš. 
<br /><span class="verse" id="27">27 </span>Zato, evo, ruku digoh na te, smanjivši ti obrok  hrane i predavši te bijesu tvojih mrziteljica, kćeri filistejskih, koje se stide sramotnoga tvojeg vladanja. 
<br /><span class="verse" id="28">28 </span>Tjerala si blud  i sa sinovima Asira i nisi se zasitila; i s njima si blud tjerala, ali se nisi zasitila. 
<br /><span class="verse" id="29">29 </span>Umnožila si bludničenje svoje i sa  zemljom kanaanskom, sa zemljom kaldejskom, ali se ni onda nisi  zasitila. 
<br /><span class="verse" id="30">30 </span>O, kako li slabo bijaše tvoje srce - riječ je Jahve Gospoda  - kad činjaše ono što rade bludnice najrazvratnije. 
<br /><span class="verse" id="31">31 </span>Na svim  raskrsnicama humak sebi podiže, posvuda sagradi sebi uzvišice.  Ali ne kao druge bludnice, jer si prezirala plaću bludničku, 
<br /><span class="verse" id="32">32 </span>nego kao preljubnica: mjesto muža, strance si primala. 
<br /><span class="verse" id="33">33 </span>Svima  se bludnicama plaća, a ti si sama ljubavnike svoje plaćala i  još si ih u bludnosti svojoj darovima mamila da ti dođu odasvuda. 
<br /><span class="verse" id="34">34 </span>Ti bijaše bludnica kakvih nema: nitko za tobom nije trčao  da s tobom blud provodi, nego si sama davala plaću bludničku, a nisu je tebi plaćali. Toliko si bila opaka! 
<br /><span class="verse" id="35">35 </span>Stoga, razvratnice, čuj riječ Jahvinu: 
<br /><span class="verse" id="36">36 </span>Ovako govori  Jahve Gospod: Jer si svlačila svoju sramotu i u bludu golotinju  otkrivala pred svima svojim ljubavnicima i gnusnim kumirima,  i zbog krvi svojih sinova što si ih njima prinosila, 
<br /><span class="verse" id="37">37 </span>evo, skupit ću sve tvoje ljubavnike s kojima si se naslađivala, sve  koje si voljela i koje si mrzila, skupit ću ih odasvud protiv  tebe i razotkriti im tvoju golotinju, neka vide sramotu tvoju. 
<br /><span class="verse" id="38">38 </span>Sudit ću ti kao što se sudi preljubnicama i krvnicama i predati  te bijesu njihovu. 
<br /><span class="verse" id="39">39 </span>Predat ću te u ruke njihove da poruše  tvoje humke, da razore uzvišice tvoje. I zderat će sa tebe haljine, oteti nakit i ostaviti te golu, sasvim nagu. 
<br /><span class="verse" id="40">40 </span>A zatim će  na te dovesti svjetinu da te kamenuje i da te sasiječe mačevima. 
<br /><span class="verse" id="41">41 </span>Kuće će ti ognjem spaliti i naočigled svim ženama izvršiti  pravdu nad tobom. Tako ću dokrajčiti tvoje bludničenje, nećeš  više davati plaću bludničku. 
<br /><span class="verse" id="42">42 </span>Iskalit ću gnjev svoj nad tobom  i povući ću svoju ljubomoru od tebe. Smirit ću se i neću se više  gnjeviti. 
<br /><span class="verse" id="43">43 </span>I jer se ne spomenu svoje mladosti, već me svim  tim izazivaše, oborit ću ti na glavu sve postupke tvoje - riječ  je Jahve Gospoda: nećeš više dodavati bestidnosti na sve svoje  gadosti! 
<br /><span class="verse" id="44">44 </span>I sastavljač poslovica narugat će ti se poslovicom: 'Kakva  mati, takva kći.' 
<br /><span class="verse" id="45">45 </span>Prava si kći svoje matere, koja ostavi  muža i djecu; sestra si sestara svojih, koje ostaviše muževe  svoje i djecu: Hetitkinja vam mati bijaše, otac Amorejac: 
<br /><span class="verse" id="46">46 </span>Samarija, sestra tvoja starija, sa svojim kćerima tebi slijeva stoji;  Sodoma, tvoja mlađa sestra, sa kćerima svojim zdesna ti stoji. 
<br /><span class="verse" id="47">47 </span>A ti ne samo da si njihovim putem hodila i činila njihove  gadosti - to bi tebi bilo premalo - već bijaše od njih pokvarenija  na svojim putovima. 
<br /><span class="verse" id="48">48 </span>Života mi mojega - riječ je Jahve Gospoda  - tvoja sestra Sodoma sa svojim kćerima ne učini što si ti počinila  zajedno sa kćerima svojim. 
<br /><span class="verse" id="49">49 </span>Evo opačina sestre tvoje Sodome: gizdavo, u izobilju  kruha i bezbrižno življaše ona i kćeri njezine, a sirotinju i  bijednike ne pomagahu. 
<br /><span class="verse" id="50">50 </span>Uzoholiše se i gadosti pred očima  mojim činjahu, i zato ih zatrijeh, kao što vidje! 
<br /><span class="verse" id="51">51 </span>A sestra  ti Samarija ne počini ni polovicu grijeha tvojih, i tako ti počini  više gadosti nego one obje zajedno, opravdavši sestre svoje svojim  gadostima. 
<br /><span class="verse" id="52">52 </span>Zato snosi sad sramotu grijeha kojima si sestre  svoje opravdala; zbog grijeha kojima se više od njih nagrdi,  one izađoše pravednije. Postidi se, dakle, i snosi sramotu svoju  kojom sestre opravda. 
<br /><span class="verse" id="53">53 </span>A ja ću okrenuti udes njihov, udes Sodome i kćeri njenih, udes Samarije i kćeri njenih; i tvoj ću udes okrenuti među njima, 
<br /><span class="verse" id="54">54 </span>da snosiš sramotu svoju i da se postidiš za sve što si počinila, njima na utjehu. 
<br /><span class="verse" id="55">55 </span>Sestra tvoja Sodoma i kćeri njene vratit  će se u stanje prijašnje; sestra tvoja Samarija i kćeri njene  vratit će se u stanje prijašnje; ali i ti i kćeri tvoje vratit  ćete se u stanje prijašnje. 
<br /><span class="verse" id="56">56 </span>Zar se nije spominjala sestra  tvoja Sodoma dok ti bijaše ponosita, 
<br /><span class="verse" id="57">57 </span>prije negoli se golotinja  tvoja otkrila? Budi sada za ruglo kćerima edomskim, susjedama  njenim i kćerima filistejskim koje ti se sa svih strana rugaju. 
<br /><span class="verse" id="58">58 </span>Snosi, dakle, svoju sramotu i svoje gadosti - riječ je Jahve  Gospoda!' 
<br /><span class="verse" id="59">59 </span>Jer ovako govori Jahve Gospod: 'Postupit ću s tobom onako  kako ti učini kad pogazi zakletvu i raskinu Savez. 
<br /><span class="verse" id="60">60 </span>Ali ću  se ja ipak spomenuti svojega Saveza s tobom što ga sklopih u  dane mladosti tvoje i uspostavit ću s tobom Savez vječan. 
<br /><span class="verse" id="61">61 </span>I  ti ćeš se opomenuti svojih putova i postidjet ćeš se kad primiš  svoje sestre, stariju i mlađu, koje ću ti dati za kćeri, ali  ne snagom tvog Saveza. 
<br /><span class="verse" id="62">62 </span>Sklopit ću s tobom savez svoj i znat  ćeš da sam ja Jahve, 
<br /><span class="verse" id="63">63 </span>da se opomeneš i da se postidiš i da  od sramote više ne otvoriš usta kad ti oprostim sve što učini!  To je riječ Jahve Gospoda.'" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
