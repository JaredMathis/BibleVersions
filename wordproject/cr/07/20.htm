<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Suci 20 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Suci</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 20 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada iziđe sav Izrael i sabra se sva zajednica kao jedan čovjek, od Dana do Beer Šebe i do gileadske zemlje, kod Jahve u Mispi. 
<br /><span class="verse" id="2">2 </span>Glavari svega naroda, svih Izraelovih plemena, dođoše na zbor  Božjeg naroda, četiri stotine tisuća pješaka vičnih maču. 
<br /><span class="verse" id="3">3 </span>A  Benjaminovci doznaše da su Izraelovi sinovi uzišli u Mispu. Sinovi  Izraelovi zapitaše tada: "Kažite nam kako se dogodio zločin!" 
<br /><span class="verse" id="4">4 </span>Levit, muž ubijene žene, uze riječ: "Došao sam s inočom u  Benjaminovu Gibeu da prenoćim. 
<br /><span class="verse" id="5">5 </span>A građani Gibee ustadoše na  mene i noću opkoliše kuću u kojoj sam bio; mene su htjeli ubiti, a moju su inoču silovali tako da je umrla. 
<br /><span class="verse" id="6">6 </span>Zato sam uzeo  mrtvu inoču, rasjekao je u komade i razaslao je u sve krajeve  Izraelove baštine, jer su počinili sramotno djelo u Izraelu. 
<br /><span class="verse" id="7">7 </span>Izraelci, evo vas svih ovdje. Posavjetujte se i ovdje stvorite  odluku." 
<br /><span class="verse" id="8">8 </span>Sav narod ustade kao jedan čovjek govoreći: "Neka se nitko  od nas ne vraća svome šatoru, neka nitko ne ide svojoj kući! 
<br /><span class="verse" id="9">9 </span>Nego da sada ovo učinimo Gibei: bacit ćemo ždrijeb; 
<br /><span class="verse" id="10">10 </span>i  uzet ćemo iz svih Izraelovih plemena po deset ljudi od stotine, po stotinu od tisuće i po tisuću od deset tisuća: oni će nositi  hranu vojsci, onima koji će krenuti da kazne Benjaminovu Gibeu  za sramotu što ju je počinila u Izraelu." 
<br /><span class="verse" id="11">11 </span>I sabraše se svi  Izraelci protiv onoga grada, udruženi kao jedan čovjek. 
<br /><span class="verse" id="12">12 </span>Tada Izraelova plemena razaslaše poslanike po svemu Benjaminovu  plemenu s porukom: "Kakav se to zločin dogodio među vama? 
<br /><span class="verse" id="13">13 </span>Sada  izručite one opake ljude što su u Gibei da ih smaknemo te iskorijenimo  zlo iz Izraela!" Ali Benjaminovci ne htjedoše poslušati svoje  braće Izraelaca. 
<br /><span class="verse" id="14">14 </span>Benjaminovci se skupiše u Gibeu iz svojih gradova da  se pobiju s Izraelcima. 
<br /><span class="verse" id="15">15 </span>A Benjaminovaca koji su došli iz  raznih gradova nabrojiše toga dana dvadeset i šest tisuća ljudi  vičnih maču, bez stanovnika Gibee. 
<br /><span class="verse" id="16">16 </span>Od svega toga naroda bijaše  sedam stotina vrsnih ljudi, koji su bili ljevaci, i svaki je  taj gađao kamenom iz praćke navlas točno, ne promašujući cilja. 
<br /><span class="verse" id="17">17 </span>A bijaše Izraelaca, osim sinova Benjaminovih, četiri stotine  tisuća, sve ljudi vičnih maču i sve samih ratnika. 
<br /><span class="verse" id="18">18 </span>I sinovi  Izraelovi, ustavši, pođoše u Betel da se posavjetuju s Bogom:  "Tko će od nas prvi u boj protiv Benjaminovaca?" - zapitaše Izraelci.  A Jahve odgovori: "Neka Juda pođe prvi." 
<br /><span class="verse" id="19">19 </span>Izjutra krenuše Izraelci te se utaboriše pred Gibeom. 
<br /><span class="verse" id="20">20 </span>Krenuvši u boj protiv Benjaminovaca, svrstaše se u bojni  red pred Gibeom. 
<br /><span class="verse" id="21">21 </span>A Benjaminovci iziđoše iz Gibee i pobiše  toga dana Izraelu dvadeset i dvije tisuće ljudi, koji ostadoše  na onome polju. 
<br /><span class="verse" id="22">22 </span>(20:23) Tada se vojska Izraelovih sinova ohrabri  i nanovo svrsta u bojni red na istome mjestu gdje se svrstala  prvog dana. 
<br /><span class="verse" id="23">23 </span>(20:22) Izraelci odoše i plakahu pred Jahvom sve  do večeri, a onda upitaše Jahvu govoreći: "Moramo li opet izići  u boj protiv sinova svoga brata Benjamina?" A Jahve im odgovori:  "Pođite na njega!" 
<br /><span class="verse" id="24">24 </span>Drugoga se dana Izraelci približiše Benjaminovcima, 
<br /><span class="verse" id="25">25 </span>ali toga drugog dana Benjamin iziđe iz Gibee pred njih i  pobi Izraelcima još osamnaest tisuće ljudi, koji ostadoše na  onome polju - sve sami poizbor ratnici, vični maču. 
<br /><span class="verse" id="26">26 </span>Tada  svi Izraelci i sav narod odoše u Betel te plakahu i stajahu ondje  pred Jahvom; cio su dan postili do večeri, prinosili paljenice  i žrtve pomirnice pred Jahvom. 
<br /><span class="verse" id="27">27 </span>I tad opet Izraelci upitaše  Jahvu, jer se u ono vrijeme Kovčeg saveza Božjega nalazio na  tome mjestu, 
<br /><span class="verse" id="28">28 </span>i Pinhas, sin Aronova sina Eleazara, posluživaše  ga. Oni upitaše: "Moramo li opet izići u boj protiv sinova našega  brata Benjamina?" A Jahve im odgovori: "Pođite, jer ću ih sutra  predati u vaše ruke." 
<br /><span class="verse" id="29">29 </span>Tad Izrael postavi čete u zasjedu oko Gibee. 
<br /><span class="verse" id="30">30 </span>Trećega  dana pođoše Izraelci protiv Benjaminovaca i svrstaše se u bojne  redove pred Gibeom, kao i prije. 
<br /><span class="verse" id="31">31 </span>Benjaminovci iziđoše na  njih, a oni ih odmamiše daleko od grada. Kao i prije, ubijahu  Benjaminovci neke po putovima, od kojih jedan ide u Betel, a  drugi u Gibeu; ubiše tako oko trideset Izraelaca. 
<br /><span class="verse" id="32">32 </span>I govorahu  Benjaminovci: "Evo ih tučemo kao i prvi put." A Izraelci rekoše:  "Bježimo dok ih ne odmamimo na otvorene putove, daleko od grada!" 
<br /><span class="verse" id="33">33 </span>Tada se glavnina Izraelove vojske pomakne sa svoga položaja  i svrsta se u bojni red kod Baal Tamara, a zasjeda Izraelova  iziđe iz svog skrovišta zapadno od Gibee. 
<br /><span class="verse" id="34">34 </span>Deset tisuća vrsnih  ljudi izabranih iz sveg Izraela sleže se prema Gibei. Boj bijaše  žestok. Benjaminovci nisu ni slutili da će ih zadesiti zlo. 
<br /><span class="verse" id="35">35 </span>I  Jahve potuče Benjamina pred Izraelom toga dana te Izraelci pobiše  Benjaminu dvadeset i pet tisuća i sto ljudi vičnih maču. 
<br /><span class="verse" id="36">36 </span>Benjaminovci  vidješe da su pobijeđeni. Ljudi Izraelci bijahu se povukli sa svojih bojnih položaja  pred Benjaminom uzdajući se u zasjedu što su je postavili oko  Gibee. 
<br /><span class="verse" id="37">37 </span>A oni koji bijahu u zasjedi navališe brže na Gibeu  i, ušavši u nju, posjekoše oštrim mačem sve stanovništvo. 
<br /><span class="verse" id="38">38 </span>Izraelovi  se ljudi bijahu dogovorili s onima u zasjedi da ovi podignu iz  grada stup dima kao znak: 
<br /><span class="verse" id="39">39 </span>tada bi se Izraelovi ljudi povukli  iz boja. Benjamin poče ubijati Izraelce i posiječe im tridesetak  ljudi. "Doista, padaju pred nama kao u prijašnjem boju." 
<br /><span class="verse" id="40">40 </span>A  kada se znak, stup dima, počeo dizati iz grada, obazre se Benjamin  i vidje kako se plamen iz svega grada diže prema nebu. 
<br /><span class="verse" id="41">41 </span>Tada  se Izraelovi ljudi okrenuše, a Benjaminovce obuze užas jer vidješe  da ih je zadesilo zlo. 
<br /><span class="verse" id="42">42 </span>I pobjegoše ispred Izraelaca prema pustinji, ali im ratnici  bijahu za petama, a oni što su dolazili iz grada ubijahu ih s  leđa. 
<br /><span class="verse" id="43">43 </span>Tako su opkolili Benjamina i, goneći ga bez predaha, uništiše ga pred Gibeom na istočnoj strani. 
<br /><span class="verse" id="44">44 </span>I palo je Benjaminu  osmnaest tisuća ljudi, sve samih vrsnih junaka. 
<br /><span class="verse" id="45">45 </span>Preživjeli  se okrenuše i pobjegoše u pustinju prema Rimonskoj stijeni. Sijekući  po cestama, Izraelci pobiše još pet tisuća ljudi; a onda pognaše  Benjamina do Gideoma i pobiše još dvije tisuće ljudi. 
<br /><span class="verse" id="46">46 </span>Toga  dana palo je Benjaminovaca dvadeset tisuća ljudi vičnih maču, sve samih vrsnih junaka. 
<br /><span class="verse" id="47">47 </span>Šest stotina ljudi pobjeglo je  u pustinju prema Rimonskoj stijeni. 
<br /><span class="verse" id="48">48 </span>Izraelovi se ljudi vratiše  potom Benjaminovcima, posjekoše oštrim mačem muškarce u gradovima, stoku i što se god našlo; i sve gradove na koje su naišli u  Benjaminu popališe ognjem. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
