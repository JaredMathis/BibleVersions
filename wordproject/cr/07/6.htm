<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Suci 6 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Suci</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 6 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Opet su Izraelci činili što je zlo u Jahvinim očima; i Jahve  ih predade u ruke Midjancima za sedam godina. 
<br /><span class="verse" id="2">2 </span>Teška bijaše  ruka Midjanaca nad Izraelom. Da bi izmakli Midjancima, Izraelci  se sklanjahu u gorske pukotine, spilje i skrovišta. 
<br /><span class="verse" id="3">3 </span>I kada  bi Izraelci posijali, dolazili bi na njih Midjanci i Amalečani  i sinovi Istoka. 
<br /><span class="verse" id="4">4 </span>Utaborivši se na njihovoj zemlji, uništavali  bi rod zemlje sve do Gaze. Ne ostavljahu Izraelu ništa da se  prehrani, ni ovce ni koze, ni vola ni magarca, 
<br /><span class="verse" id="5">5 </span>jer dolažahu  sa svojim stadima i svojim šatorima u takvu mnoštvu kao skakavci;  ne bijaše broja njima ni njihovim devama; preplavili bi zemlju, opustošili je. 
<br /><span class="verse" id="6">6 </span>Tako su Midjanci bacili Izraela u veliku bijedu  te Izraelci zavapiše Jahvi. 
<br /><span class="verse" id="7">7 </span>Kad su Izraelci zavapili Jahvi zbog Midjanaca, 
<br /><span class="verse" id="8">8 </span>Jahve  posla Izraelcima proroka koji im reče: "Ovako kaže Jahve, Bog  Izraelov: 'Ja sam vas izveo iz Egipta, izbavio vas iz kuće ropstva. 
<br /><span class="verse" id="9">9 </span>Ja sam vas oslobodio od ruke Egipćana i od ruke svih vaših  tlačitelja. Protjerao sam ih pred vama, dao vam njihovu zemlju 
<br /><span class="verse" id="10">10 </span>i rekao vam: Ja sam Jahve, Bog vaš. Ne štujte bogova Amorejaca  u kojih zemlji živite. Ali vi ne poslušaste moga glasa.'" 
<br /><span class="verse" id="11">11 </span>Anđeo Jahvin dođe i sjede pod hrast kod Ofre koji pripadaše  Joašu Abiezerovu. Njegov sin Gideon vrhao je pšenicu na tijesku  da bi je sačuvao od Midjanaca. 
<br /><span class="verse" id="12">12 </span>I ukaza mu se Anđeo Jahvin  i reče mu: "Jahve s tobom, hrabri junače!" 
<br /><span class="verse" id="13">13 </span>Gideon mu odgovori:  "Oh, gospodaru, ako je Jahve s nama, zašto nas sve ovo snađe?  Gdje su sva ona čudesa njegova o kojima nam pripovijedahu oci  naši govoreći: 'Nije li nas Jahve iz Egipta izveo?' A sada nas  je Jahve ostavio, predao nas u ruke Midjancima." 
<br /><span class="verse" id="14">14 </span>Jahve se tad okrenu prema njemu i reče mu: "Idi s tom  snagom u sebi i izbavit ćeš Izraela iz ruke Midjanaca. Ne šaljem  li te ja?" 
<br /><span class="verse" id="15">15 </span>"Ali, gospodaru", odgovori mu Gideon, "kako ću  izbaviti Izraela? Moj je rod najmanji u Manašeovu plemenu, a  ja sam posljednji u kući svoga oca." 
<br /><span class="verse" id="16">16 </span>Jahve mu reče: "Ja ću  biti s tobom te ćeš pobijediti Midjance kao jednoga." 
<br /><span class="verse" id="17">17 </span>Gideon  mu reče: "Ako sam našao milost u tvojim očima, daj mi znak da  ti govoriš sa mnom. 
<br /><span class="verse" id="18">18 </span>Nemoj otići odavde dok se ne vratim s  darom i stavim ga preda te." A on odgovori: "Ostat ću dok se  ne vratiš." 
<br /><span class="verse" id="19">19 </span>Gideon ode, zgotovi jare i od efe brašna načini beskvasne  hljebove, stavi meso u košaricu i juhu u lonac pa donese sve  to pod hrast. 
<br /><span class="verse" id="20">20 </span>Anđeo Jahvin reče mu: "Uzmi meso i beskvasne  hljebove, stavi ih na tu stijenu, a juhu prolij." On učini tako. 
<br /><span class="verse" id="21">21 </span>Anđeo Jahvin tad uze štap što ga je držao i vrhom dotaknu  meso i beskvasne hljebove. Oganj planu iz stijene, spali meso  i beskvasne hljebove. Anđeo Jahvin nato iščeze pred njegovim  očima. 
<br /><span class="verse" id="22">22 </span>Tad Gideon vidje da je to bio Anđeo Jahvin i reče:  "Jao, Jahve, Gospode! Anđela Jahvina vidjeh licem u lice!" 
<br /><span class="verse" id="23">23 </span>Jahve  mu odgovori: "Mir s tobom! Ne boj se, nećeš umrijeti!" 
<br /><span class="verse" id="24">24 </span>Gideon podiže na tome mjestu žrtvenik Jahvi i nazva ga  "Jahve-Mir". Žrtvenik još i danas stoji u Ofri Abiezerovoj. 
<br /><span class="verse" id="25">25 </span>Iste noći Jahve reče Gideonu: "U svojega oca uzmi utovljena  junca, junca od sedam godina, i razori Baalov žrtvenik i posijeci  gaj pokraj njega. 
<br /><span class="verse" id="26">26 </span>Potom podigni žrtvenik Jahvi, Bogu svome, na vrhu te gorske stijene i dobro ga uredi. Uzmi junca i prinesi  paljenicu na drvima Ašere što ih u gaju nasiječeš." 
<br /><span class="verse" id="27">27 </span>Tada  Gideon uze deset ljudi između svojih slugu i učini kako mu je  zapovjedio Jahve. Ali kako se bojao svoje obitelji i građana, učini to noću. 
<br /><span class="verse" id="28">28 </span>Kad su građani sutradan poranili, a to razoren  Baalov žrtvenik i gaj posječen pored njega, a junac žrtvovan  kao paljenica na novom oltaru. 
<br /><span class="verse" id="29">29 </span>I pitahu jedni druge: "Tko  je to učinio?" Ispitaše, istražiše pa rekoše: "Gideon, Joašev  sin, učini to." 
<br /><span class="verse" id="30">30 </span>Tada građani rekoše Joašu: "Izvedi sina da  umre jer je razorio Baalov žrtvenik i posjekao gaj pored njega." 
<br /><span class="verse" id="31">31 </span>Joaš odgovori svima koji stajahu oko njega: "Zar ćete vi  braniti Baala? Zar ćete ga vi spasavati? Tko brani Baala, bit  će pogubljen prije sutrašnjeg dana. Ako je on bog, neka se sam  brani od Gideona što mu je razorio žrtvenik." 
<br /><span class="verse" id="32">32 </span>Toga dana prozvali  su Gideona Jerubaal jer se govorilo: "Neka sam Baal s njim obračuna  što mu je srušio žrtvenik." 
<br /><span class="verse" id="33">33 </span>Svi Midjanci, Amalečani i sinovi Istoka bijahu se sakupili  i, prešavši Jordan, utaborili se u Jizreelskoj ravnici. 
<br /><span class="verse" id="34">34 </span>Duh  Jahvin obuze Gideona i on zasvira u rog, a Abiezerov rod stade  iza njega. 
<br /><span class="verse" id="35">35 </span>Posla on glasnike po svem plemenu Manašeovu te  i oni stadoše iza njega. Posla glasnike i u pleme Ašerovo, Zebulunovo  i Naftalijevo te im i oni krenuše u susret. 
<br /><span class="verse" id="36">36 </span>Gideon reče Bogu: "Ako zaista hoćeš osloboditi Izraela  mojom rukom, kao što si obećao, 
<br /><span class="verse" id="37">37 </span>evo ću metnuti ovčje runo  na gumno: ako bude rose samo na runu, a zemlja ostane suha, tada  ću znati da ćeš mojom rukom izbaviti Izraela, kao što si obećao." 
<br /><span class="verse" id="38">38 </span>I bi tako. Gideon urani sutradan te iscijedi rosu iz  runa - punu zdjelu vode. 
<br /><span class="verse" id="39">39 </span>Opet Gideon reče Bogu: "Ne razgnjevi se na me što ti  progovaram još jednom. Dopusti mi da još ovaj put pokušam s runom:  neka samo runo bude suho, a neka po svoj zemlji bude rosa!" 
<br /><span class="verse" id="40">40 </span>I Bog one noći učini tako: samo je runo ostalo suho,  a po svoj zemlji pala rosa. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
