<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Suci 21 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Suci</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 21 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Izraelovi se ljudi bijahu ovako zakleli u Mispi: "Nitko od  nas neće dati svoju kćer za ženu Benjaminovu sinu." 
<br /><span class="verse" id="2">2 </span>I ode  narod u Betel i ostade ondje pred Bogom do večeri, naričući i  jecajući. 
<br /><span class="verse" id="3">3 </span>Govorili su: "Zašto se, o Jahve, Bože Izraelov,  ova nesreća morala dogoditi da Izraelu danas nestane jednog plemena?" 
<br /><span class="verse" id="4">4 </span>Sutradan uraniše ljudi i sagradiše ondje žrtvenik; prinesoše  paljenice i žrtve zahvalnice. 
<br /><span class="verse" id="5">5 </span>Tad zapitaše Izraelci: "Ima  li koga među svim plemenima Izraelovim da nije došao na zbor  Jahvi?" Jer su se svečano zakleli da će pogubiti onoga tko ne  dođe u Mispu k Jahvi. 
<br /><span class="verse" id="6">6 </span>Izraelcima se sada sažalilo na brata Benjamina te rekoše:  "Danas je otkinuto jedno pleme od Izraela. 
<br /><span class="verse" id="7">7 </span>Kako ćemo dati  žene onima koji su preostali kad se zaklesmo Jahvom da im nećemo  dati svojih kćeri za žene?" 
<br /><span class="verse" id="8">8 </span>Zato zapitaše: "Ima li koga među Izraelovim plemenima  da nije došao k Jahvi u Mispu?" I pronađe se da nije došao u  tabor, na zbor, nitko od žitelja Jabeša u Gileadu. 
<br /><span class="verse" id="9">9 </span>Jer kada  se narod prebrojio, ondje ne bijaše nikoga od žitelja Jabeša  u Gileadu. 
<br /><span class="verse" id="10">10 </span>Zato zajednica posla onamo dvanaest tisuća hrabrih  ljudi i zapovjedi im: "Idite i posijecite oštrim mačem stanovnike  Jabeša u Gileadu, zajedno sa ženama i djecom. 
<br /><span class="verse" id="11">11 </span>Evo što ćete  učiniti: izručit ćete prokletstvu sve muškarce i sve žene što  su dijelile postelju sa čovjekom, ali ćete sačuvati život djevicama."  Tako i učiniše. 
<br /><span class="verse" id="12">12 </span>I našli su među stanovnicima Jabeša u Gileadu  četiri stotine mladih djevojaka koje nisu dijelile postelje s  čovjekom i doveli su ih u tabor u Šilu, koji je u Kanaanu. 
<br /><span class="verse" id="13">13 </span>Sva zajednica posla tada poslanike Benjaminovcima koji  bijahu na Rimonskoj stijeni: objaviše im mir. 
<br /><span class="verse" id="14">14 </span>Tako se oporavi  Benjamin. Dadoše im one među ženama iz Jabeša u Gileadu koje  su ostavili na životu, ali ih ne bijaše dovoljno za sve. 
<br /><span class="verse" id="15">15 </span>Narodu se sažalio Benjamin što je Jahve načinio prazninu  među Izraelovim plemenima. 
<br /><span class="verse" id="16">16 </span>"Kako ćemo naći žene onima što  su ostali", rekoše starješine zbora, "kad su Benjaminu istrijebljene  žene?" 
<br /><span class="verse" id="17">17 </span>Rekoše još: "Kako sačuvati ostatak Benjaminu da se  ne zatre jedno pleme iz Izraela? 
<br /><span class="verse" id="18">18 </span>A ne možemo im dati svoje  kćeri za žene." Jer se bijahu zakleli rekavši: "Proklet bio onaj  koji dade ženu Benjaminu!" 
<br /><span class="verse" id="19">19 </span>"Ali", rekoše, "svake se godine slavi u Šilu Jahvina  svetkovina." Grad se nalazi na sjeveru od Betela, istočno od  ceste koja vodi iz Betela u Šekem i južno od Lebone. 
<br /><span class="verse" id="20">20 </span>I zato  svjetovaše Benjaminovce: "Idite u zasjedu po vinogradima. 
<br /><span class="verse" id="21">21 </span>Pazite, pa kada djevojke iz Šila iziđu da plešu u kolu, vi iskočite  iz vinograda, otmite svaki sebi ženu između šilskih kćeri pa  otiđite u Benjaminovu zemlju. 
<br /><span class="verse" id="22">22 </span>A kad njihovi očevi ili njihova  braća dođu da se prituže na vas, mi ćemo im reći: 'Oprostite  im što je svaki uzeo po ženu kao u ratu; vi im ih niste dali, pa je tako krivnja na vama.'" 
<br /><span class="verse" id="23">23 </span>Benjaminovci učiniše tako i od djevojaka koje oteše uzeše  onoliki broj žena koliko bijaše njih. Onda odoše svaki na svoju  baštinu, sagradiše opet gradove i naseliše se u njima. 
<br /><span class="verse" id="24">24 </span>Izraelci se tada raziđoše, svaki u svoje pleme i u svoj  rod, i svaki se odande vrati na svoju baštinu. 
<br /><span class="verse" id="25">25 </span>U to vrijeme ne bijaše kralja u Izraelu i svatko je živio  kako mu se činilo da je pravo. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../08/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
