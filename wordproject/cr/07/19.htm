<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Suci 19 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Suci</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 19 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U ono vrijeme kad u Izraelu još ne bijaše kralja, živio neki  čovjek, levit, kao došljak na kraju Efrajimove gore. Uzeo on  za inoču ženu iz Judina Betlehema. 
<br /><span class="verse" id="2">2 </span>Rasrdivši se jednom, njegova  ga inoča ostavi i vrati se u očevu kuću u Judin Betlehem i bila  je ondje neko vrijeme, kakva četiri mjeseca. 
<br /><span class="verse" id="3">3 </span>Njen muž ode  k njoj da je urazumi i dovede natrag; imao je sa sobom slugu  i dva magarca. Dok je prilazio kući oca mlade žene, opazi ga  tast i veselo mu iziđe u susret. 
<br /><span class="verse" id="4">4 </span>Tast, otac mlade žene, zadrži  ga tri dana kod sebe te su jeli, pili i noćivali. 
<br /><span class="verse" id="5">5 </span>Četvrtoga  dana uraniše; levit se spremao da ide, kad otac mlade žene reče  zetu: "Okrijepi se zalogajem kruha, pa onda idite." 
<br /><span class="verse" id="6">6 </span>I tako  sjedoše te su obojica jela i pila, a onda otac mlade žene reče  čovjeku: "Hajde, ostani još noćas i proveseli se!" 
<br /><span class="verse" id="7">7 </span>A kad čovjek  ustade da pođe, tast uze navaljivati na njega te on još jednom  ondje prenoći. 
<br /><span class="verse" id="8">8 </span>Petoga dana levit urani da krene, ali mu otac  mlade žene reče: "Okrijepi se najprije!" Tako su proveli vrijeme  jedući zajedno dok se nije nagnuo dan. 
<br /><span class="verse" id="9">9 </span>Muž ustade da ide,  s inočom i slugom, kad mu tast, otac mlade žene, reče: "Evo se  dan nagnuo k večeru. Prenoći još ovdje i proveseli se, pa sutra  uranite na put i vratite se svom šatoru." 
<br /><span class="verse" id="10">10 </span>Ali čovjek ne htjede  prenoćiti nego ustade i krenu. Tako je došao do pred Jebus, to  jest Jeruzalem. S njim su bila dva osamarena magarca, inoča i  sluga. 
<br /><span class="verse" id="11">11 </span>Kad su bili blizu Jeruzalema, dan se već jako nagnuo, pa sluga reče svome gospodaru: "Hajde da se svratimo u taj jebusejski  grad da tu prenoćimo." 
<br /><span class="verse" id="12">12 </span>Ali mu gospodar odgovori: "Nećemo  se svraćati u grad tuđinaca koji nisu Izraelci, nego ćemo ići  do Gibee." 
<br /><span class="verse" id="13">13 </span>Još reče sluzi: "Hajde, požurimo se da stignemo  u koje od tih mjesta gdje ćemo prenoćiti, u Gibeu ili Ramu." 
<br /><span class="verse" id="14">14 </span>I prođoše, nastavljajući put. Kad su stigli pred Benjaminovu  Gibeu, sunce je zapadalo. 
<br /><span class="verse" id="15">15 </span>Oni skrenuše onamo da prenoće u  Gibei. Ušavši, levit sjede na gradskom trgu, ali ne bijaše nikoga  da ih primi u kuću da prenoće. 
<br /><span class="verse" id="16">16 </span>I dođe neki starac koji se predvečer vraćao s posla u  polju. Bijaše to čovjek iz Efrajimove gore; življaše u Gibei  kao došljak, a svi žitelji toga mjesta bijahu Benjaminovci. 
<br /><span class="verse" id="17">17 </span>Podigavši  oči, ugleda putnika na gradskom trgu: "Odakle dolaziš i kamo  ćeš?" - upita ga starac. 
<br /><span class="verse" id="18">18 </span>A on mu odgovori: "Idemo od Judina  Betlehema, na kraj Efrajimove gore. Ja sam odande. Išao sam u  Judin Betlehem i vraćam se kući, ali nema nikoga da me primi  k sebi u kuću. 
<br /><span class="verse" id="19">19 </span>Imam i slame i krme za svoje magarce, a i  kruha i vina za sebe, za svoju ženu i za momka koji prati mene, tvoga slugu. Imamo svega dosta." 
<br /><span class="verse" id="20">20 </span>"Mir s tobom i dobro mi  došao", odgovori starac. "Moja je briga što ti je potrebno, samo  nemoj noćiti na trgu." 
<br /><span class="verse" id="21">21 </span>I uvede ga u svoju kuću i baci krme  magarcima. Putnici su oprali noge, a onda jeli i pili. 
<br /><span class="verse" id="22">22 </span>Dok su se oni krijepili, gle, neki građani, opaki ljudi, okružiše kuću i, lupajući svom snagom o vrata, rekoše starcu, gospodaru kuće: "Izvedi toga čovjeka što je ušao u tvoju kuću  da ga se namilujemo." 
<br /><span class="verse" id="23">23 </span>Tad iziđe domaćin iz kuće i reče im:  "Ne, braćo moja, ne činite zla. Taj je čovjek ušao u moju kuću, zato ne činite bezakonja. 
<br /><span class="verse" id="24">24 </span>Evo, moja je kći djevica, prepustit  ću vam je. Činite od nje što vam drago, ali ovom čovjeku ne činite  bezakonja." 
<br /><span class="verse" id="25">25 </span>Ljudi ga ne htjedoše poslušati. Tad onaj čovjek  uze inoču te im je izvede. Oni su je silovali i zlostavljali  svu noć do jutra, a kad je zora zabijeljela, pustiše je. 
<br /><span class="verse" id="26">26 </span>Pred zoru žena dođe i pade na ulaz kuće onog čovjeka  gdje je bio njen gospodar i ležala je ondje dok se nije razdanilo. 
<br /><span class="verse" id="27">27 </span>Njen je gospodar ujutro ustao, otvorio kućna vrata te izišao  da nastavi put, kad spazi ženu, svoju inoču, kako leži na kućnim  vratima s rukama na pragu. 
<br /><span class="verse" id="28">28 </span>"Ustani, idemo!" - reče joj. Ali  ne bijaše odgovora. Onda je uze, natovari na magarca i krenu  na put da se vrati kući. 
<br /><span class="verse" id="29">29 </span>Kada je došao kući, trže nož i uze  mrtvo tijelo inočino, rasiječe ga, ud po ud, na dvanaest dijelova  te ih razasla u sve krajeve Izraela. 
<br /><span class="verse" id="30">30 </span>I tko god vidje reče:  "Ovakvo što se nije dogodilo od dana kada su Izraelci izašli  iz Egipta do današnjeg dana. Valja o tome promisliti, vijećati  i govoriti." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
