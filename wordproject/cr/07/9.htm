<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Suci 9 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Suci</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 9 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Abimelek, sin Jerubaalov, otiđe u Šekem k braći svoje matere  i reče njima i svemu rodu kuće svoje majke: 
<br /><span class="verse" id="2">2 </span>"Upitajte sve  šekemske građane: što vam je bolje - da nad vama vlada sedamdeset  ljudi, svi sinovi Jerubaalovi, ili jedan čovjek? Sjetite se da  sam ja od vašeg mesa i vaših kostiju!" 
<br /><span class="verse" id="3">3 </span>To braća njegove matere  prenesoše ostalim šekemskim građanima i njihovo se srce prikloni  Abimeleku jer govorahu: "Naš je brat!" 
<br /><span class="verse" id="4">4 </span>I dadoše mu sedamdeset  šekela srebra iz hrama Baal-Beritova; time Abimelek unajmi klatež  i pustolove koji pođoše za njim. 
<br /><span class="verse" id="5">5 </span>Onda dođe u kuću svoga oca  u Ofri i pobi svoju braću, sinove Jerubaalove, sedamdeset ljudi, na jednom kamenu. Izmakao mu je samo Jotam, najmlađi sin Jerubaalov  jer se bijaše sakrio. 
<br /><span class="verse" id="6">6 </span>Tada se skupiše svi šekemski građani  i sav Bet-Milo te postaviše Abimeleka za kralja kod hrasta koji  stoji u Šekemu. 
<br /><span class="verse" id="7">7 </span>Kada su to dojavili Jotamu, ode on, stade na vrh gore  Gerizima i povika im na sav glas: "Čujte me, uglednici šekemski, tako vas čuo Bog! 
<br /><span class="verse" id="8">8 </span>Jednom se zaputila stabla da pomažu kralja koji će vladati nad njima. Pa rekoše maslini: 'Budi nam kraljem!' 
<br /><span class="verse" id="9">9 </span>Odgovori im maslina: 'Zar da se svog ulja odreknem što je na čast bozima i ljudima da bih vladala nad drugim drvećem?' 
<br /><span class="verse" id="10">10 </span>Tad rekoše stabla smokvi: 'Dođi, budi nam kraljem!' 
<br /><span class="verse" id="11">11 </span>Odgovori im smokva: 'Zar da se odreknem slatkoće i krasnoga ploda svog da bih vladala nad drugim drvećem?' 
<br /><span class="verse" id="12">12 </span>Tad rekoše stabla lozi: 'Dođi, budi nam kraljem!' 
<br /><span class="verse" id="13">13 </span>Odgovori im loza: 'Zar da se odreknem vina što veseli bogove i ljude da bih vladala nad drugim drvećem?' 
<br /><span class="verse" id="14">14 </span>Sva stabla rekoše tad glogu: 'Dođi, budi nam kraljem!' 
<br /><span class="verse" id="15">15 </span>A glog odgovori stablima: 'Ako me doista hoćete pomazat' za kralja, u sjenu se moju sklonite. Ako nećete, iz gloga će oganj planuti i sažeći cedrove libanonske!' 
<br /><span class="verse" id="16">16 </span>Sada, jeste li vjerno i čestito učinili kad ste izabrali  Abimeleka za kralja? Jeste li se dobro ponijeli prema Jerubaalu  i njegovoj kući? Jeste li mu uzvratili za djela što ih za vas  učini? 
<br /><span class="verse" id="17">17 </span>Moj se otac za vas borio izloživši svoj život te vas  izbavio iz ruku Midjanaca, 
<br /><span class="verse" id="18">18 </span>a vi danas ustaste protiv kuće  moga oca, pobiste njegove sinove, sedamdeset ljudi na istom kamenu, i nad građanima Šekema učiniste  kraljem Abimeleka, sina njegove  robinje, zato što je vaš brat! 
<br /><span class="verse" id="19">19 </span>Ako ste vjerno i pošteno danas  radili prema Jerubaalu i prema njegovoj kući, radujte se s Abimelekom, a on neka se raduje s vama! 
<br /><span class="verse" id="20">20 </span>Ako niste, neka oganj iziđe  iz Abimeleka i sažeže građane Šekema i Bet-Mila i neka iziđe  oganj iz građana Šekema i Bet-Mila i sažeže Abimeleka!" 
<br /><span class="verse" id="21">21 </span>Onda Jotam pobježe, skloni se i dođe u Beer, i ondje  ostade, jer se bojao svoga brata Abimeleka. 
<br /><span class="verse" id="22">22 </span>Abimelek je vladao nad Izraelom tri godine. 
<br /><span class="verse" id="23">23 </span>Tada  Bog posla duh razdora među Abimeleka i šekemske građane i šekemski  se građani pobuniše protiv Abimeleka. 
<br /><span class="verse" id="24">24 </span>Bijaše to zato da bi  se osvetio zločin počinjen nad sedamdeset Jerubaalovih sinova  i da bi njihova krv pala na njihova brata Abimeleka, koji ih  ubi, i na građane Šekema, koji mu pomogoše da ubije braću. 
<br /><span class="verse" id="25">25 </span>Hoteći  mu napakostiti, šekemski su građani postavili zasjede po vrhovima  planina i pljačkali svakoga tko bi prošao mimo njih onim putem.  Javiše to Abimeleku. 
<br /><span class="verse" id="26">26 </span>Gaal, sin Ebedov, dođe sa svojom braćom i nastani se  u Šekemu; a šekemski se građani pouzdaše u njega. 
<br /><span class="verse" id="27">27 </span>Otišavši  u polje, trgali su u svojim vinogradima grožđe i gazili ga, a  onda udarili u veselje; ušli su u hram svoga boga, jeli su, pili  i proklinjali Abimeleka. 
<br /><span class="verse" id="28">28 </span>A Gaal, Ebedov sin, povika: "Tko  je Abimelek da mu služimo? Zar ne bi trebalo da Jerubaalov sin  i Zebul, njegov namjesnik, služe ljude Hamora, Šekemova oca?  Zašto da mi njemu služimo? 
<br /><span class="verse" id="29">29 </span>O, kad bih imao ovaj narod u svojoj  ruci, protjerao bih Abimeleka i rekao mu: 'Pojačaj svoju vojsku  i iziđi u boj!'" 
<br /><span class="verse" id="30">30 </span>A kad Zebul, gradski načelnik, doznade što  je govorio Gaal, sin Ebedov, razgnjevi se. 
<br /><span class="verse" id="31">31 </span>Posla glasnike  Abimeleku u Arumu i poruči mu: "Evo, Gaal, sin Ebedov, došao  u Šekem sa svojom braćom i bune građane protiv tebe. 
<br /><span class="verse" id="32">32 </span>Zato  ustani noću, ti i narod što je s tobom, i stani u zasjedu u polju. 
<br /><span class="verse" id="33">33 </span>A ujutro, kad ograne sunce, digni se i udari na grad. Kada  Gaal i njegovi ljudi iziđu preda te, ti učini s njima što ti  prilike posavjetuju." 
<br /><span class="verse" id="34">34 </span>Abimelek usta noću sa svim svojim ljudima i stade u zasjedu  oko Šekema u četiri čete. 
<br /><span class="verse" id="35">35 </span>Kada je Gaal, sin Ebedov, izišao  pred gradska vrata i zaustavio se, Abimelek i njegovi ljudi ustaše  iz zasjede. 
<br /><span class="verse" id="36">36 </span>Gaal ugleda ljude i reče Zebulu: "Eno silaze ljudi s  gorskih vrhova." "Od sjena gorskih vrhova", odgovori mu Zebul, "čine ti se ljudi." 
<br /><span class="verse" id="37">37 </span>Opet progovori Gaal: "Eno silaze ljudi  s visa zvana Zemljin pupak, a četa jedna dolazi putem od Čarobnjačkog  hrasta." 
<br /><span class="verse" id="38">38 </span>Tad mu reče Zebul: "Gdje ti je sada jezik? Pa ti  si govorio: 'Tko je Abimelek da mu služimo?' Nisu li ondje ljudi  koje si prezirao? Iziđi sada i pobij se s Abimelekom." 
<br /><span class="verse" id="39">39 </span>I Gaal iziđe na čelu šekemskih građana i pobi se s Abimelekom. 
<br /><span class="verse" id="40">40 </span>Abimelek potjera Gaala i on pobježe pred njim; i mnogi njegovi  ljudi padoše mrtvi prije nego što su i došli do vrata. 
<br /><span class="verse" id="41">41 </span>Abimelek  se tada vrati u Arumu, a Zebul potjera Gaala i njegovu braću  i nije im više dao da ostanu u Šekemu. 
<br /><span class="verse" id="42">42 </span>Sutradan je narod izišao u polje i javiše to Abimeleku. 
<br /><span class="verse" id="43">43 </span>On uze svoju vojsku, podijeli je u tri čete i stade u zasjedu  u polju. Kad bi vidio gdje ljudi izlaze iz grada, nasrnuo bi  na njih i pobio ih. 
<br /><span class="verse" id="44">44 </span>Dok je Abimelek sa svojom četom udarao  kod gradskih vrata, druge se dvije čete baciše na one koji bijahu  u polju i tako ih pobiše. 
<br /><span class="verse" id="45">45 </span>Čitav je dan Abimelek opsjedao  grad. Zauzevši ga, poubija sve stanovništvo, razori grad i posu  sol po njemu. 
<br /><span class="verse" id="46">46 </span>Kad su to čuli gospodari Migdal Šekema, uđoše svi u tvrdi  prostor hrama El-Berita. 
<br /><span class="verse" id="47">47 </span>Kada je Abimelek doznao da su se  svi građani Migdal Šekema ondje sakupili, 
<br /><span class="verse" id="48">48 </span>popne se na Salmonsku  goru sa svom vojskom svojom. Uzevši u ruke sjekiru, odsječe granu  od drveta, podiže je i metnu sebi na rame. A ljudima zapovjedi:  "Što vidjeste da sam ja učinio, učinite brzo i vi." 
<br /><span class="verse" id="49">49 </span>I svi  ljudi odsjekoše sebi po granu, a onda krenuše za Abimelekom,  nabacaše granje na utvrdu i zapališe ga nad onima koji su se  ondje nalazili. Tako izgiboše svi žitelji Migdal Šekema, oko  tisuću ljudi i žena. 
<br /><span class="verse" id="50">50 </span>Potom Abimelek krenu na Tebes, opsjede ga i osvoji. 
<br /><span class="verse" id="51">51 </span>Bijaše  ondje usred grada kula kamo su se sklonili svi ljudi i žene i  svi uglednici gradski. Zatvorivši za sobom vrata, popeše se kuli  na krov. 
<br /><span class="verse" id="52">52 </span>Abimelek dođe do kule i napade je. Dok je prilazio  vratima kule da je zapali, 
<br /><span class="verse" id="53">53 </span>neka žena baci mu žrvanj na glavu  i razbi mu lubanju. 
<br /><span class="verse" id="54">54 </span>On brzo pozva svoga momka koji mu je  nosio oružje i reče mu: "Trgni mač i ubij me da se ne govori  o meni: 'Žena ga je ubila.'" Njegov ga momak probode te on umrije. 
<br /><span class="verse" id="55">55 </span>Kad su Izraelci vidjeli da je Abimelek mrtav, svi se vratiše  svojim kućama. 
<br /><span class="verse" id="56">56 </span>Tako je Bog svalio na Abimeleka zlo koje je on učinio  svome ocu pobivši sedamdesetero svoje braće. 
<br /><span class="verse" id="57">57 </span>I sve zlo Šekemaca  Bog svali na njihove glave i tako ih stiže kletva Jotama, sina  Jerubaalova. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
