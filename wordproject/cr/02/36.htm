<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Izlazak 36 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Izlazak</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a>
<span class="chapread">36</span>
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 36 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Stoga neka Besalel, Oholiab i svi vještaci koje je Jahve obdario  vještinom i sposobnošću da vješto izvedu sve poslove oko podizanja  Svetišta obave sve kako je Jahve naredio." 
<br /><span class="verse" id="2">2 </span>Mojsije onda pozva Besalela, Oholiaba i sve one što ih  je Jahve obdario vještinom; sve koje je srce poticalo da se prihvate  posla i izvedu ga. 
<br /><span class="verse" id="3">3 </span>Oni preuzmu od Mojsija sve prinose koje  Izraelci bijahu donijeli da se izvedu poslovi oko podizanja Svetišta.  Ali kako su oni i dalje donosili prinose jutro za jutrom, 
<br /><span class="verse" id="4">4 </span>svi  majstori koji su gradili Svetište dođu - svaki s posla na kojem  je radio - 
<br /><span class="verse" id="5">5 </span>i reknu Mojsiju: "Svijet donosi mnogo više nego  što je potrebno za izvođenje posla koji nam je Jahve naredio  da izvedemo." 
<br /><span class="verse" id="6">6 </span>Zato Mojsije izda naredbu koju po taboru proglase:  "Neka više nijedan čovjek ni žena ne donosi nikakva priloga za  Svetište!" Tako ustave narod te nije donosio novih darova. 
<br /><span class="verse" id="7">7 </span>Što  imahu bijaše dosta da se izvede sve djelo; i još je pretjecalo. 
<br /><span class="verse" id="8">8 </span>I tako najvještiji ljudi među radnicima naprave Prebivalište.  Načine ga od deset zavjesa od prepredenog lana i ljubičastog, crvenog i tamnocrvenog prediva. Na njima bijahu izvezeni likovi  kerubina. 
<br /><span class="verse" id="9">9 </span>Dužina je svake zavjese iznosila dvadeset osam lakata, a širina svake zavjese četiri lakta. Sve su zavjese bile iste  mjere. 
<br /><span class="verse" id="10">10 </span>Pet zavjesa sastave jednu s drugom, a pet drugih zavjesa  sastave opet jednu s drugom. 
<br /><span class="verse" id="11">11 </span>Na rubu posljednje od zavjesa  sastavljenih u jedno načine petlje od modre vune; jednako ih  načine i na rubu posljednje zavjese drugoga dijela; 
<br /><span class="verse" id="12">12 </span>načine  pedeset petlji na jednome komadu, a pedeset na rubu zavjese drugoga  komada. Petlje su stajale jedna spram druge. 
<br /><span class="verse" id="13">13 </span>Onda naprave  pedeset zlatnih kopča pa sastave zavjese kopčama jednu s drugom.  Tako je Prebivalište bilo kao jedna cjelina. 
<br /><span class="verse" id="14">14 </span>Zatim za Šator  povrh Prebivališta načine zavjese od kostrijeti; načine ih jedanaest. 
<br /><span class="verse" id="15">15 </span>Dužina svake zavjese bila je trideset lakata, a širina četiri  lakta. Tih jedanaest zavjesa bilo je iste mjere. 
<br /><span class="verse" id="16">16 </span>Sastave  pet zavjesa za se, a šest drugih opet za se. 
<br /><span class="verse" id="17">17 </span>Naprave pedeset  petlji na rubu zavjese jednoga komada, a pedeset načine na rubu  drugoga komada. 
<br /><span class="verse" id="18">18 </span>Načine i pedeset kopča od tuča da sastave  Šator zajedno, tako da bude jedna cjelina. 
<br /><span class="verse" id="19">19 </span>Zatim naprave  pokrov za Šator od učinjenih ovnujskih koža, a povrh njega drugi, od finih koža. 
<br /><span class="verse" id="20">20 </span>Trenice nauzgor za Prebivalište izrade od bagremova drva. 
<br /><span class="verse" id="21">21 </span>Duljina je svake trenice bila deset lakata, a širina lakat  i pol. 
<br /><span class="verse" id="22">22 </span>Svaka je trenica imala dva klina da je drže uspravno.  To su napravili na svakoj trenici za Šator. 
<br /><span class="verse" id="23">23 </span>Trenice za Prebivalište  napravili su ovako: dvadeset trenica za južnu stranu; 
<br /><span class="verse" id="24">24 </span>napravili  su četrdeset podnožja od srebra pod dvadeset trenica - dva podnožja  pod prvu trenicu za njezina dva klina i dva podnožja pod svaku  slijedeću trenicu za njezina dva klina. 
<br /><span class="verse" id="25">25 </span>Za drugu, sjevernu, stranu Prebivališta naprave dvadeset trenica 
<br /><span class="verse" id="26">26 </span>i za njih četrdeset  podnožja od srebra - dva podnožja pod prvu trenicu, a po dva  podnožja pod svaku slijedeću trenicu. 
<br /><span class="verse" id="27">27 </span>Prebivalištu straga, prema zapadu, napraviše šest trenica. 
<br /><span class="verse" id="28">28 </span>Naprave i dvije trenice  za uglove Prebivališta straga. 
<br /><span class="verse" id="29">29 </span>Pri dnu su bile rastavljene, ali su se pri vrhu, kod prvoga koluta, sastajale. Tako su ih  obje postavili za dva ugla. 
<br /><span class="verse" id="30">30 </span>Bilo je osam trenica s njihovim  podnožjima od srebra: šesnaest podnožja, pod svakom trenicom  dva. 
<br /><span class="verse" id="31">31 </span>Načine priječnice od bagremova drva: pet njih za trenice  s jedne strane Prebivališta, 
<br /><span class="verse" id="32">32 </span>a pet opet priječnica za trenice  s druge strane Prebivališta te pet priječnica za trenice Prebivalištu  straga, prema zapadu. 
<br /><span class="verse" id="33">33 </span>Onda načine središnju priječnicu što  je prolazila sredinom trenica s kraja na kraj. 
<br /><span class="verse" id="34">34 </span>Trenice oblože  zlatom, a njihove kolutove, kroz koje su priječnice bile provučene, načine od zlata. I priječnice oblože zlatom. 
<br /><span class="verse" id="35">35 </span>Naprave zavjesu od ljubičastog, crvenog i tamnocrvenog  prediva i prepredenog lana; načine je s izvezenim kerubinima. 
<br /><span class="verse" id="36">36 </span>Za nju naprave četiri stupa od bagremova drva i oblože ih  zlatom. Kuke su im bile od zlata, a saliju im i četiri podnožja  od srebra. 
<br /><span class="verse" id="37">37 </span>Na ulazu u Šator naprave zavjesu od ljubičastog, crvenog i tamnocrvenog prediva i prepredenog lana, umjetnički  protkanu, i za nju pet stupčića s njihovim kukama. Vrhove stupčića  i njihove šipke oblože zlatom, dok im pet podnožja naprave od  tuča. 
<br /><span class="verse" id="38">38 </span></p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="37.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
