<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Izlazak 40 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Izlazak</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a>
<span class="chapread">40 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 40 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Reče Jahve Mojsiju: 
<br /><span class="verse" id="2">2 </span>"Na prvi dan prvoga mjeseca podigni  Prebivalište, Šator sastanka. 
<br /><span class="verse" id="3">3 </span>Ondje postavi Kovčeg svjedočanstva, onda Kovčeg zakloni zavjesom. 
<br /><span class="verse" id="4">4 </span>Potom unesi stol i što na nj  spada poredaj; unesi i svijećnjak i svijeće mu pripremi. 
<br /><span class="verse" id="5">5 </span>A  zlatni žrtvenik za kađenje postavi pred Kovčeg svjedočanstva.  Onda objesi zastor nad ulazom u Prebivalište. 
<br /><span class="verse" id="6">6 </span>Stavi žrtvenik  za žrtve paljenice pred ulaz Prebivališta, Šatora sastanka. 
<br /><span class="verse" id="7">7 </span>Između  Šatora sastanka i žrtvenika smjesti umivaonik i u nj nalij vode. 
<br /><span class="verse" id="8">8 </span>Naokolo napravi dvorište i objesi zastor nad dvorišnim ulazom. 
<br /><span class="verse" id="9">9 </span>Zatim uzmi ulja za pomazanje pa pomaži Prebivalište i sve  što je u njemu; posveti ga i sav njegov pribor, pa će svetim  postati. 
<br /><span class="verse" id="10">10 </span>Pomaži potom žrtvenik za žrtve paljenice i sav njegov  pribor; posveti žrtvenik i presvetim će žrtvenik postati. 
<br /><span class="verse" id="11">11 </span>Pomaži  umivaonik s njegovim stalkom: posveti ga! 
<br /><span class="verse" id="12">12 </span>Dovedi zatim Arona  i njegove sinove na ulaz Šatora sastanka pa ih operi vodom. 
<br /><span class="verse" id="13">13 </span>Stavi  onda na Arona posvećenu odjeću; pomaži ga i posveti da mi služi  kao svećenik. 
<br /><span class="verse" id="14">14 </span>Dovedi i njegove sinove, na njih stavi košulje 
<br /><span class="verse" id="15">15 </span>i pomaži ih, kako si pomazao i njihova oca, da mi služe kao  svećenici. Njihovo pomazanje neka ih uvede u vječno svećenstvo  u sve njihove naraštaje." 
<br /><span class="verse" id="16">16 </span>Tako Mojsije učini. Kako mu je Jahve naredio, sve je  tako i učinio. 
<br /><span class="verse" id="17">17 </span>Prvoga dana prvoga mjeseca druge godine Prebivalište  bi podignuto. 
<br /><span class="verse" id="18">18 </span>Ovako Mojsije namjesti Prebivalište: razmjesti  njegova podnožja, onda uspravi njegove trenice, zatim postavi  priječnice i podiže stupove. 
<br /><span class="verse" id="19">19 </span>Zatim raspne Šator nad Prebivalište, a povrh njega stavi pokrov Šatora, kako je Jahve Mojsiju naredio. 
<br /><span class="verse" id="20">20 </span>Uze onda Svjedočanstvo i stavi ga u Kovčeg; na Kovčeg postavi  motke; onda stavi Pomirilište ozgo na Kovčeg. 
<br /><span class="verse" id="21">21 </span>Potom unese  Kovčeg u Prebivalište; objesi zavjesu za zaklon. Tako zastre  Kovčeg svjedočanstva, kako je Jahve i naredio Mojsiju. 
<br /><span class="verse" id="22">22 </span>Zatim  postavi stol u Šator sastanka, Prebivalištu sa sjeverne strane, ali izvan zavjese. 
<br /><span class="verse" id="23">23 </span>Po njemu poreda kruhove pred Jahvom,  kako je Jahve naredio Mojsiju. 
<br /><span class="verse" id="24">24 </span>Onda smjesti svijećnjak u  Šator sastanka naprama stolu, na južnoj strani Prebivališta. 
<br /><span class="verse" id="25">25 </span>I postavi svjetiljke pred Jahvom, kako je Jahve naredio Mojsiju. 
<br /><span class="verse" id="26">26 </span>Zlatni žrtvenik smjesti u Šator sastanka, pred zavjesu. 
<br /><span class="verse" id="27">27 </span>Na  njemu zapali miomirisnog tamjana, kako je Jahve naredio Mojsiju. 
<br /><span class="verse" id="28">28 </span>Poslije toga stavi zavjesu na ulaz u Prebivalište. 
<br /><span class="verse" id="29">29 </span>Kod  ulaza u Prebivalište, u Šator sastanka, postavi žrtvenik za žrtve  paljenice. Na njemu prinese žrtvu paljenicu i žrtvu od žita,  kako je Jahve naredio Mojsiju. 
<br /><span class="verse" id="30">30 </span>Između Šatora sastanka i žrtvenika  smjesti umivaonik pa u nj ulije vode za pranje. 
<br /><span class="verse" id="31">31 </span>Iz njega  su Mojsije, Aron i njegovi sinovi prali svoje ruke i svoje noge. 
<br /><span class="verse" id="32">32 </span>A prali su se kad su ulazili u Šator sastanka i kad su pristupali  k žrtveniku, kako je Jahve naredio Mojsiju. 
<br /><span class="verse" id="33">33 </span>Napokon Mojsije  napravi dvorište oko Prebivališta i žrtvenika i postavi zavjesu  na dvorišnim vratima. Tako Mojsije završi taj posao. 
<br /><span class="verse" id="34">34 </span>A onda oblak prekri Šator sastanka i slava Jahvina ispuni  Prebivalište. 
<br /><span class="verse" id="35">35 </span>Mojsije nije mogao ući u Šator sastanka zbog  oblaka koji je na njemu stajao i slave Jahvine koja je ispunjala  Prebivalište. 
<br /><span class="verse" id="36">36 </span>Sve vrijeme njihova putovanja, kad god bi se oblak digao  s Prebivališta, Izraelci bi krenuli; 
<br /><span class="verse" id="37">37 </span>ali ako se oblak ne  bi digao, ni oni ne bi na put polazili sve do dana dok se ne  bi digao. 
<br /><span class="verse" id="38">38 </span>Jer sve vrijeme njihova putovanja oblak Jahvin  danju stajaše nad Prebivalištem, a noću bi se u oblaku pojavila  vatra vidljiva svemu domu Izraelovu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../03/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
