<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Petrova 3: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Petrova</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 3 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tako i vi, žene, pokoravajte se svojim muževima: ako su neki  od njih možda neposlušni Riječi, da i bez riječi budu pridobiveni  življenjem vas žena, 
<br /><span class="verse" id="2">2 </span>pošto promotre vaše bogoljubno i čisto  življenje. 
<br /><span class="verse" id="3">3 </span>Vaš nakit neka ne bude izvanjski - pletenje kose, kićenje zlatom ili oblačenje haljina. 
<br /><span class="verse" id="4">4 </span>Nego: čovjek skrovita  srca, neprolazne ljepote, blaga i smirena duha. To je pred Bogom  dragocjeno. 
<br /><span class="verse" id="5">5 </span>Tako su se doista i nekoć svete žene, zaufane  u Boga, resile: pokoravale su se muževima. 
<br /><span class="verse" id="6">6 </span>Sara se tako pokori  Abrahamu te ga nazva gospodarom. Njezina ste djeca ako činite  dobro ne bojeći se nikakva zastrašivanja. 
<br /><span class="verse" id="7">7 </span>Tako i vi, muževi, obazrivo živite sa svojim ženama, kao  sa slabijim spolom, te im iskazujte čast kao subaštinicima milosti  Života da ne spriječite svojih molitava. 
<br /><span class="verse" id="8">8 </span>Napokon, budite svi jednodušni, puni suosjećanja i bratske  ljubavi, milosrdni, ponizni! 
<br /><span class="verse" id="9">9 </span>Ne vraćajte zlo za zlo ni uvredu  za uvredu! Naprotiv, blagoslivljajte jer ste na to i pozvani  da baštinite blagoslov! 
<br /><span class="verse" id="10">10 </span>Doista, tko želi ljubiti život i naužit se dana sretnih, nek suspregne jezik oda zla i usne od riječi prijevarnih; 
<br /><span class="verse" id="11">11 </span>zla nek se kloni, a čini dobro, mir neka traži i za njim ide: 
<br /><span class="verse" id="12">12 </span>jer oči Gospodnje gledaju pravedne, uši mu slušaju vapaje njihove, a lice se Gospodnje okreće protiv zločinaca. 
<br /><span class="verse" id="13">13 </span>Pa tko da vam naudi ako revnujete za dobro? 
<br /><span class="verse" id="14">14 </span>Nego, morali i trpjeti zbog svoje pravednosti, blago vama! No ne  bojte se njihova zastrašivanja i ne plašite se! 
<br /><span class="verse" id="15">15 </span>Naprotiv, Gospodin - Krist neka vam bude svet, u srcima  vašim, te budite uvijek spremni na odgovor svakomu koji od vas  zatraži obrazloženje nade koja je u vama, 
<br /><span class="verse" id="16">16 </span>ali blago i s poštovanjem, dobre savjesti da oni koji ozloglašuju vaš dobar život u Kristu, upravo onim budu postiđeni za što vas potvaraju. 
<br /><span class="verse" id="17">17 </span>Ta uspješnije  je trpjeti, ako je to Božja volja, čineći dobro, nego čineći  zlo. 
<br /><span class="verse" id="18">18 </span>Doista, i Krist jednom za grijehe umrije, pravedan za nepravedne, da vas privede k Bogu - ubijen doduše u tijelu, ali oživljen u duhu. 
<br /><span class="verse" id="19">19 </span>U njemu otiđe i propovijedati duhovima u tamnici 
<br /><span class="verse" id="20">20 </span>koji bijahu nekoć nepokorni, kad ih ono Božja strpljivost iščekivaše, u vrijeme Noino, dok se gradila korablja u kojoj nekolicina, to jest osam duša, bi spašena vodom. 
<br /><span class="verse" id="21">21 </span>Njezin protulik, krštenje - ne odlaganje tjelesne nečistoće, nego molitva za dobru savjest upravljena Bogu - i vas sada spasava po uskrsnuću Isusa Krista 
<br /><span class="verse" id="22">22 </span>koji, uzašavši na nebo, jest zdesna Bogu, pošto mu bijahu pokoreni anđeli, vlasti i sile. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
