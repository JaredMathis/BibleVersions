<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ponovljeni zakon 32 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Ponovljeni zakon</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 32 </h3>
<!--... the Word of God:--><span class="dimver">
 </span>
<p><span class="verse" id="1">1 </span>"Slušajte, nebesa, sad ću govoriti; čuj, zemljo, riječi usta  mojih! 
<br /><span class="verse" id="2">2 </span>Nek' mi nauk daždi poput kiše, kao rosa riječ nek' moja pada, kao kišica po mladoj zeleni, kao pljusak po travi velikoj! 
<br /><span class="verse" id="3">3 </span>Jer, Jahvino ću ime uznositi, a vi Boga našeg veličajte! 
<br /><span class="verse" id="4">4 </span>On je Stijena, djelo mu je savršeno, jer pravi su svi njegovi putovi. Bog je on vjeran i bez zloće, pravedan je on i pravičan. 
<br /><span class="verse" id="5">5 </span>Oni mu se iznevjeriše - nisu mu sinovi, već nakaze sinovske, porod izopačen i prepreden. 
<br /><span class="verse" id="6">6 </span>Tako li uzvraćaš Jahvi, narode glupi i bezumni! Nije li on Otac tvoj, Stvoritelj, koji te sazdao, po kom postojiš? 
<br /><span class="verse" id="7">7 </span>Spomeni se dana pradavnih, promotri godine od naraštaja do naraštaja. Oca svoga pitaj, i poučit će te, pitaj starije, pa će ti kazati. 
<br /><span class="verse" id="8">8 </span>Kad je Višnji baštinu dijelio narodima, kad je razmještao sinove čovječje, odredi im međe po broju Božjih sinova: 
<br /><span class="verse" id="9">9 </span>tad Jahvu njegov narod zapade, Jakov bi njegova baština. 
<br /><span class="verse" id="10">10 </span>U zemlji stepskoj on ga je našao, u pustinjskoj jezivoj pustoši. Obujmio ga, gajio ga i čuvao k'o zjenu oka svoga. 
<br /><span class="verse" id="11">11 </span>Poput orla što bdi nad gnijezdom, nad svojim orlićima lebdeći, tako on krila širi, uzima ga, pa ga na svojim nosi perima. 
<br /><span class="verse" id="12">12 </span>Jahve sam njega je vodio, tuđeg boga s njim ne bijaše. 
<br /><span class="verse" id="13">13 </span>Povede ga po visočjima zemlje, nahrani ga plodovima poljskim, dade mu meda iz pećine i ulja iz tvrde stijene; 
<br /><span class="verse" id="14">14 </span>kravljeg masla i ovčjeg mlijeka s pretilinom jaganjaca, ovnova bašanskih i jaraca, sa salom žitnih bubrega, i napoji ga pjenušavom krvlju grožđa. 
<br /><span class="verse" id="15">15 </span>Jeo je Jakov i nasitio se, ugojio se Ješurun pa se uzritao. Udebljao si se, utovio, usalio. Odbacio je Boga koji ga stvori i prezreo Stijenu svog spasenja. 
<br /><span class="verse" id="16">16 </span>Tuđim bozima učiniše ga ljubomornim, razjariše ga gnusobama. 
<br /><span class="verse" id="17">17 </span>Žrtvovahu zlodusima koji Bog nisu, bogovima kojih ne poznavahu prije, došljacima koji stigoše nedavno i koje oci njihovi ne štovahu. 
<br /><span class="verse" id="18">18 </span>Odnemaruješ Stijenu što te na svijet dade, ne sjećaš se više Boga koji te rodi! 
<br /><span class="verse" id="19">19 </span>Vidje to Jahve i u gnjevu svojem odbaci sinove svoje i kćeri. 
<br /><span class="verse" id="20">20 </span>Lice ću im svoje sakriti, reče, i vidjet ću što će biti od njih. Jer izopačeno je to koljeno, sinovi u kojima vjernosti nema. 
<br /><span class="verse" id="21">21 </span>Ništavnim me bogom na ljubomor potakoše, razdražiše me ništavilima svojim, i ja ću njih ljubomornim učinit', pukom ništavnim, razdražit ću ih glupim nekim narodom! 
<br /><span class="verse" id="22">22 </span>Da, moga gnjeva požar je usplamtio i gorjet će do dubina šeolskih; proždrijet će zemlju i sve što ona rađa, sažeći joj brda do temelja. 
<br /><span class="verse" id="23">23 </span>Nevolje na njih ću svaliti, na njih ću svoje istrošiti strijele. 
<br /><span class="verse" id="24">24 </span>Od gladi će umirati, ognjica i pošast njih će trovati. Poslat ću na njih zub zvjerinji i otrov zmija što prahom gmižu. 
<br /><span class="verse" id="25">25 </span>Vani će mač zatirati djecu, a strava će vladati unutra. Ginut će jednako momak i djevojka, dojenče i starac sjedokos. 
<br /><span class="verse" id="26">26 </span>Rekoh: U prah ću ih smrviti, zbrisati im spomen izmed ljudi. 
<br /><span class="verse" id="27">27 </span>Ali se bojah ruga dušmanskoga: mogli bi im prevarit' se protivnici, pa da kažu: 'Pobjeda je naša, nije to Jahvina izvela ruka.' 
<br /><span class="verse" id="28">28 </span>Jer narod je to neupućen, oštroumlja u njih nema. 
<br /><span class="verse" id="29">29 </span>Da su mudri, već bi se i dosjetili, razabrali što ih očekuje. 
<br /><span class="verse" id="30">30 </span>Kako da jedan tisuću u bijeg nagna, i deset tisuća da dvojica gone, da ih Stijena njina nije prodala, da ih Jahve nije izručio? 
<br /><span class="verse" id="31">31 </span>Al' stijena im nije poput naše Stijene; osuđeni su naši neprijatelji. 
<br /><span class="verse" id="32">32 </span>Jer trs je njihov od sodomskog trsa i od vinograda gomorskih; grožđe im je grožđe otrovno, grozdovi im grozdovi gorčine; 
<br /><span class="verse" id="33">33 </span>njihovo je vino otrov zmijski, žestok jed otrovnice ljute. 
<br /><span class="verse" id="34">34 </span>Al' nije li on u mene poput dragulja, zapečaćen u mojim riznicama? 
<br /><span class="verse" id="35">35 </span>Moja je odmazda i nagrada u vrijeme kad im noga posrne. Jer blizu je dan njihove propasti, udes njihov brzo im se bliži! 
<br /><span class="verse" id="36">36 </span>(Pravdu će Jahve dati svome puku, sažalit se nad slugama svojim.) Vidjet će da im gine snaga, da je i robu i slobodnu kraj. 
<br /><span class="verse" id="37">37 </span>Tad će reći: 'Ta gdje su bozi njihovi, gdje stijena kojom se zaklanjahu? 
<br /><span class="verse" id="38">38 </span>Oni što su jeli salo njihovih klanica i pili vino njihovih ljevanica?' Neka se dignu i neka vam pomognu, nek' vam budu zaklonište! 
<br /><span class="verse" id="39">39 </span>Vidite sada da ja, ja jesam, i da drugog Boga pored mene nema! Ja usmrćujem i oživljujem; ja udaram i iscjeljujem (i nitko se iz ruke moje ne izbavlja). 
<br /><span class="verse" id="40">40 </span>Da, svoju ruku ja dižem prema nebu i kažem: Ne bio ja živ vječito 
<br /><span class="verse" id="41">41 </span>ako naoštrivši mač svoj blistavi ne uzmem sud u svoje ruke da svojim odmazdim dušmanima, da naplatim onima koji mene mrze. 
<br /><span class="verse" id="42">42 </span>Strijele svoje opojit ću krvlju i mač moj najest će se mesa, krvi ubijenih i zarobljenih, glava dušmanskih vrhovnika. 
<br /><span class="verse" id="43">43 </span>Kličite, o nebesa, s njime, obožavajte ga, sinovi Božji! Kličite, puci, s njegovim narodom, uznosite snagu njegovu, poslanici Jahvini. Jer će krv slugu svojih osvetiti, istom mjerom vratit' dušmanima, naplatit će od onih koji njega mrze, očistit' od grijeha zemlju svog naroda." 
<br /><span class="verse" id="44">44 </span>Dođe Mojsije s Jošuom, sinom Nunovim, te izgovori u uši  naroda riječi ove pjesme. 
<br /><span class="verse" id="45">45 </span>Kad Mojsije izgovori sve ove riječi svemu Izraelu, 
<br /><span class="verse" id="46">46 </span>reče  im: "U srca svoja usadite sve riječi koje danas uzimam za svjedoka  protiv vas; naredite sinovima svojim da ih drže vršeći sve riječi  ovoga Zakona. 
<br /><span class="verse" id="47">47 </span>TÓa nije to za vas prazna riječ jer ona je  vaš život. Zbog ove riječi živjet ćete dugo na zemlji koju ćete, prešavši Jordan, zaposjesti." 
<br /><span class="verse" id="48">48 </span>Toga istog dana Jahve reče Mojsiju: 
<br /><span class="verse" id="49">49 </span>"Popni se na  goru Nebo u Abarskom gorju - ono je u moapskoj zemlji nasuprot  Jerihonu - pa pogledaj zemlju kanaansku što ću je dati u posjed  Izraelcima. 
<br /><span class="verse" id="50">50 </span>Onda umri na gori na koju se uspneš i pridruži  se svojim precima kao što je i tvoj brat Aron, koji je umro na  brdu Horu, bio pridružen svojima. 
<br /><span class="verse" id="51">51 </span>A to zato što ste mi se  iznevjerili sred Izraelaca kod Meriba Kadeša, kod voda u pustinji  Sinu: niste očitovali moju svetost među Izraelcima. 
<br /><span class="verse" id="52">52 </span>Zato  ćeš samo izdaleka vidjeti onu zemlju, ali u nju nećeš ući - u  zemlju koju dajem Izraelcima." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
