<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ponovljeni zakon 28 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Ponovljeni zakon</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
<span class="chapread">28</span>
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 28 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Ako zbilja poslušaš glas Jahve, Boga svoga, držeći i vršeći  sve njegove zapovijedi što ti ih danas naređujem, Jahve, Bog  tvoj, uzvisit će te nad sve narode na zemlji. 
<br /><span class="verse" id="2">2 </span>Svi ovi blagoslovi  sići će na te i stići će te ako budeš slušao glas Jahve, Boga  svoga. 
<br /><span class="verse" id="3">3 </span>Blagoslovljen ćeš biti u gradu, blagoslovljen u polju. 
<br /><span class="verse" id="4">4 </span>Blagoslovljen će biti plod utrobe tvoje, rod zemlje tvoje, plod blaga tvoga: mlad krava tvojih i prirast stada tvoga. 
<br /><span class="verse" id="5">5 </span>Blagoslovljen će biti tvoj koš i naćve tvoje. 
<br /><span class="verse" id="6">6 </span>Blagoslovljen ćeš biti kad ulaziš, blagoslovljen kad izlaziš. 
<br /><span class="verse" id="7">7 </span>Neprijatelje tvoje koji se dignu protiv tebe Jahve će  položiti preda te potučene; jednim će putem izaći na te, a na  sedam putova razbježat će se ispred tebe. 
<br /><span class="verse" id="8">8 </span>Jahve će narediti da blagoslov bude s tobom u žitnicama  tvojim i u svakom pothvatu ruke tvoje i blagoslivljat će te u  zemlji koju ti Jahve, Bog tvoj, daje. 
<br /><span class="verse" id="9">9 </span>Jahve će od tebe učiniti  narod sebi posvećen, kako ti se zakleo, ako budeš držao zapovijedi  Jahve, Boga svoga, i hodio njegovim putovima. 
<br /><span class="verse" id="10">10 </span>Svi narodi  zemlje vidjet će da je nada te zazvano ime Jahvino te će strahovati  od tebe. 
<br /><span class="verse" id="11">11 </span>Jahve će te obasuti obilnim dobrima: porodom utrobe  tvoje, priraštajem blaga tvoga i rodom s tla tvoga u zemlji za  koju se Jahve zakleo ocima tvojim da će ti je dati. 
<br /><span class="verse" id="12">12 </span>Jahve  će ti otvoriti svoju bogatu riznicu - nebo - da daje kišu tvojoj  zemlji u pravo vrijeme i blagoslovi svaki pothvat ruku tvojih.  Mnogim ćeš narodima u zajam davati, a sam nećeš uzimati u zajam. 
<br /><span class="verse" id="13">13 </span>Jahve će te držati na pročelju, a ne u začelju; uvijek ćeš  biti na vrhu, nikad na dnu, ako budeš slušao zapovijedi Jahve, Boga svoga, što ti ih danas naređujem da ih držiš i vršiš. 
<br /><span class="verse" id="14">14 </span>Ni  od jedne riječi što vam je danas nalažem nemoj odstupati ni desno  ni lijevo idući za drugim bogovima i iskazujući im štovanje. 
<br /><span class="verse" id="15">15 </span>Ali ako ne budeš slušao glasa Jahve, Boga svoga, ne držeći  i ne vršeći svih njegovih zapovijedi i svih njegovih zakona što  ti ih danas naređujem, sva će ova prokletstva doći na te i stići  će te: 
<br /><span class="verse" id="16">16 </span>Proklet ćeš biti u gradu, proklet u polju. 
<br /><span class="verse" id="17">17 </span>Proklet će biti koš tvoj i naćve tvoje. 
<br /><span class="verse" id="18">18 </span>Proklet će biti plod utrobe tvoje i rod zemlje tvoje, mlad krava tvojih i priraštaj stada tvoga. 
<br /><span class="verse" id="19">19 </span>Proklet ćeš biti kad ulaziš, proklet kad izlaziš. 
<br /><span class="verse" id="20">20 </span>Jahve će na te puštati prokletstvo, zabunu i kletvu u  svemu na što pružiš ruku svoju da uradiš, sve dok ne budeš satrt  i brzo ne propadneš zbog zloće svojih djela kojima si me napustio. 
<br /><span class="verse" id="21">21 </span>Kugu će Jahve za te privezati dok te ne nestane sa zemlje  u koju ideš da je zaposjedneš. 
<br /><span class="verse" id="22">22 </span>Jahve će te udariti sušicom, groznicom, upalom, žegom i sušom, medljikom i snijeti; to će  te goniti dok te ne nestane. 
<br /><span class="verse" id="23">23 </span>Nebesa nad tvojom glavom postat  će mjedena, a tlo pod tvojim nogama postat će gvozdeno. 
<br /><span class="verse" id="24">24 </span>Kišu  tvoje zemlje Jahve će pretvarati u pijesak i prašinu da na te  pada s nebesa dok te ne uništi. 
<br /><span class="verse" id="25">25 </span>Jahve će od tebe učiniti pobijeđenoga pred tvojim neprijateljima;  jednim ćeš putem prema njima izlaziti, a na sedam putova bježat  ćeš ispred njih. Strašilo ćeš postati za sva zemaljska kraljevstva. 
<br /><span class="verse" id="26">26 </span>I mrtvo tijelo tvoje postat će hranom svim pticama nebeskim  i svoj zvjeradi zemaljskoj. Nikoga neće biti da ih plaši. 
<br /><span class="verse" id="27">27 </span>Jahve će te udarati egipatskim prištevima, čirevima,  krastama i svrabom, od kojih se nećeš moći izliječiti. 
<br /><span class="verse" id="28">28 </span>Jahve  će te udarati bjesnilom, sljepoćom i ludilom; 
<br /><span class="verse" id="29">29 </span>u po bijela  dana tumarat ćeš kao što tumara slijepac po mraku; nećeš imati  uspjeha u svojim pothvatima; sve vrijeme svoje bit ćeš izrabljivan  i pljačkan, a neće biti nikoga da te spasi. 
<br /><span class="verse" id="30">30 </span>Sa ženom ćeš se zaručivati, ali će je drugi posjedovati.  Kuću ćeš graditi, ali u njoj nećeš stanovati. Vinograd ćeš zasađivati, ali ga nećeš brati. 
<br /><span class="verse" id="31">31 </span>Tvoga će vola na tvoje oči zaklati,  ali ti od njega nećeš jesti; tvoga će magarca ispred tebe otimati, ali ti ga neće vraćati; stado će tvoje neprijatelju tvome predavati, a neće biti nikoga da ti pritekne u pomoć. 
<br /><span class="verse" id="32">32 </span>Sinovi tvoji  i kćeri tvoje bit će predavani drugome narodu. Oči će tvoje svaki  dan kapati gledajući za njima, ali ruka tvoja neće moći ništa. 
<br /><span class="verse" id="33">33 </span>Narod koji i ne poznaješ jest će plod sa zemlje tvoje i svu  muku tvoju, dok ćeš ti sve vrijeme svoje biti izrabljivan i gažen. 
<br /><span class="verse" id="34">34 </span>Ludovat ćeš od prizora što će ih oči tvoje gledati. 
<br /><span class="verse" id="35">35 </span>Jahve  će te udarati ljutim prištevima po koljenima i po stegnima -  od stopala nogu tvojih do tjemena na glavi tvojoj - od kojih  se nećeš moći izliječiti. 
<br /><span class="verse" id="36">36 </span>Jahve će odvesti i tebe i tvoga kralja, koga budeš postavio  nad sobom, među narod nepoznat i tebi i tvojim ocima te ćeš ondje  iskazivati štovanje drugim bogovima, drvenim i kamenim. 
<br /><span class="verse" id="37">37 </span>Bit  ćeš na zgražanje, porugu i ruglo svim narodima među koje te Jahve  odvede. 
<br /><span class="verse" id="38">38 </span>Mnogo ćeš sjemena bacati u polje, ali ćeš malo žeti jer  će ti urod skakavci ogolijevati. 
<br /><span class="verse" id="39">39 </span>Vinograde ćeš saditi i obrađivati, ali vina nećeš piti niti ćeš što brati jer će ih crv izjedati. 
<br /><span class="verse" id="40">40 </span>Imat ćeš masline po svemu svome području, ali se uljem nećeš  mazati jer će ti masline opadati. 
<br /><span class="verse" id="41">41 </span>Sinove ćeš i kćeri rađati, ali tvoji neće biti jer će u sužanjstvo odlaziti. 
<br /><span class="verse" id="42">42 </span>Sva tvoja  stabla i rod sa zemlje tvoje postat će plijenom kukaca. 
<br /><span class="verse" id="43">43 </span>Došljak koji bude u sredini tvojoj uzdizat će se nada  te, a ti ćeš padati sve niže i niže. 
<br /><span class="verse" id="44">44 </span>On će uzaimati tebi, a ne ti njemu; on će biti glava, a ti rep. 
<br /><span class="verse" id="45">45 </span>Sva će te ova prokletstva snalaziti, progoniti i doseći  dok te ne unište, jer nisi slušao glasa Jahve, Boga svoga, ni  držao zapovijedi njegovih i zakona njegovih koje ti je dao. 
<br /><span class="verse" id="46">46 </span>Ona  će služiti za čudesni znak na tebi i tvome potomstvu zauvijek. 
<br /><span class="verse" id="47">47 </span>Budući da nisi htio služiti Jahvi, Bogu svome, vesela i radosna  srca zbog obilja svega, 
<br /><span class="verse" id="48">48 </span>služit ćeš neprijatelju svome, koga  će Jahve poslati na te, u gladu i žeđi, golotinji i oskudici  svakoj. Na tvoju će šiju navaljivati jaram od gvožđa dok te ne  satre. 
<br /><span class="verse" id="49">49 </span>Jahve će iz daljine, s kraja zemlje, dovesti na te narod  koji će sletjeti kao orao. Bit će to narod kojemu jezika nećeš  razumjeti; 
<br /><span class="verse" id="50">50 </span>narod bezdušan, koji neće pokazivati obzira prema  starima ni smilovanja prema mladima. 
<br /><span class="verse" id="51">51 </span>On će ti jesti mlado  od tvoga blaga i rod tvoje njive dok te ne uništi; neće ti ostavljati  ni žita, ni vina, ni ulja, ni mlado od krave, ni priraštaj od  stada, sve dok te ne upropasti. 
<br /><span class="verse" id="52">52 </span>Opsjedat će te u svim tvojim  gradovima širom zemlje tvoje dok ne obori visoke i utvrđene bedeme  u koje si polagao nadu svoju; opsjednut će te u svim gradovima  tvojim širom zemlje tvoje koju ti dadne Jahve, Bog tvoj. 
<br /><span class="verse" id="53">53 </span>U  tjeskobi i jadu, kojima će te neprijatelj tvoj pritisnuti, jest  ćeš plod utrobe svoje - meso sinova svojih i kćeri svojih koje  ti dadne Jahve, Bog tvoj. 
<br /><span class="verse" id="54">54 </span>Čovjek najnježniji i najmekši u  tebe zlobnim će okom gledati na vlastitog brata, ženu u svome  naručju i djecu svoju što mu preostanu, 
<br /><span class="verse" id="55">55 </span>ne hoteći ni s jednim  od njih dijeliti mesa sinova svojih koje bude jeo, jer zbog tjeskobe  i jada, kojima će te neprijatelj tvoj pritiskati po svim gradovima  tvojim, drugo mu neće preostajati. 
<br /><span class="verse" id="56">56 </span>I žena najnježnija i najmekša  što bude u tebe - toliko nježna i tankoćutna da se ne usuđuje  spustiti stopala na zemlju - zlobnim će okom gledati na muža  u svome naručju, i na sina svoga, i na kćer svoju, 
<br /><span class="verse" id="57">57 </span>i na posteljicu  svoju što joj iziđe između nogu, i na djecu što ih ima roditi, jer će ih potajno jesti, oskudna u svemu, zbog nevolje i jada  kojim će te neprijatelj tvoj pritisnuti po svim gradovima tvojim. 
<br /><span class="verse" id="58">58 </span>Ako ne budeš držao i vršio riječi ovoga Zakona što su  napisane u ovoj knjizi, ne poštujući ovo slavno i strašno Ime  - Jahvu, Boga svoga - 
<br /><span class="verse" id="59">59 </span>Jahve će tebe i tvoje potomstvo teško  ošinuti velikim i dugotrajnim bičevima, pogubnim i dugim bolestima. 
<br /><span class="verse" id="60">60 </span>Pustit će na te sva zla egipatska kojih si se plašio, i ona  će se prilijepiti za te. 
<br /><span class="verse" id="61">61 </span>A i svaku drugu bolest i bič, koji  nije naveden u knjizi ovoga Zakona, Jahve će na te puštati dok  te ne uništi. 
<br /><span class="verse" id="62">62 </span>Ostat će vas samo malo, vas što brojni bijaste  kao zvijezde nebeske, a sve zato što nisi slušao glasa Jahve, Boga svoga. 
<br /><span class="verse" id="63">63 </span>Kako se Jahve nad vama radovao usrećujući vas i množeći, tako će se Jahve radovati nad vama rušeći vas i uništavajući  da se iskorijenite sa zemlje u koju idete da je zaposjednete. 
<br /><span class="verse" id="64">64 </span>Jahve će vas razbacati po svim narodima, s kraja na kraj  zemlje; ondje ćeš iskazivati štovanje drugim bogovima: drvenim  i kamenim - koji su bili nepoznati i tebi i tvojim ocima. 
<br /><span class="verse" id="65">65 </span>Ali  među tim narodima nećeš imati mira; ni tvome stopalu neće biti  počivališta, nego će ti ondje Jahve dati srce uznemireno, oči  utonule, dušu tjeskobnu. 
<br /><span class="verse" id="66">66 </span>Život tvoj visjet će o niti; bojat  ćeš se i danju i noću i nećeš biti siguran za život svoj. 
<br /><span class="verse" id="67">67 </span>U  strahu koji će ti stezati srce i od prizora što će ga oči tvoje  gledati, jutrom ćeš govoriti: 'Oh, da je već večer!' a navečer  ćeš govoriti: 'Oh, da je već jutro!' 
<br /><span class="verse" id="68">68 </span>U Egipat će te na galijama  natrag odvesti Jahve putem za koji sam ti rekao da ga više ne  smiješ vidjeti. Ondje ćete se vi sami prodavati svojim neprijateljima  za robove i ropkinje, ali neće biti kupca." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="29.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
