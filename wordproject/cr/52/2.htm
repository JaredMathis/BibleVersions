<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Solunjanima 2: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Solunjanima</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Sami doista znate, braćo: naš dolazak k vama nije bio uzaludan. 
<br /><span class="verse" id="2">2 </span>Naprotiv, i pošto smo, kako znate, u Filipima trpjeli i bili  pogrđeni, odvažismo se u Bogu našemu iznijeti vam, uz tešku borbu, evanđelje Božje. 
<br /><span class="verse" id="3">3 </span>Uistinu, naše poticanje ne proistječe iz  zablude, ni nečistoće, ni prijevare, 
<br /><span class="verse" id="4">4 </span>nego kako je Bog prosudio  povjeriti nam evanđelje, tako ga i navješćujemo - ne kao da želimo  ugoditi ljudima, nego Bogu koji prosuđuje srca naša. 
<br /><span class="verse" id="5">5 </span>Nikada  se zaista kako znate, ne poslužismo ni laskavom riječju ni -  Bog nam je svjedok - prikrivenom pohlepom. 
<br /><span class="verse" id="6">6 </span>Niti smo od ljudi  iskali slavu - ni od vas, ni od drugih - 
<br /><span class="verse" id="7">7 </span>premda smo se mogli  nametnuti kao Kristovi apostoli. Ali bili smo među vama nježni  kao majka što hrani i njeguje svoju djecu. 
<br /><span class="verse" id="8">8 </span>Tako, puni ljubavi  prema vama, htjedosmo vam predati ne samo evanđelje Božje nego  i naše duše jer ste nam omiljeli. 
<br /><span class="verse" id="9">9 </span>Sjećate se doista, braćo, našega truda i napora. Propovijedali smo vam evanđelje Božje  i radili noću i danju da ne bismo opteretili koga od vas. 
<br /><span class="verse" id="10">10 </span>Svjedoci  ste vi i Bog kako smo se sveto, pravedno i besprijekorno vladali  prema vama, vjernicima. 
<br /><span class="verse" id="11">11 </span>Kao što znate, svakoga smo od vas  kao otac svoju djecu, 
<br /><span class="verse" id="12">12 </span>poticali, sokolili i zaklinjali da  živite dostojno Boga koji vas pozva u svoje kraljevstvo i slavu. 
<br /><span class="verse" id="13">13 </span>Zato, eto, i mi bez prestanka zahvaljujemo Bogu što ste, kad od nas primiste riječ poruke Božje, primili ne riječ ljudsku, nego kakva uistinu jest, riječ Božju koja i djeluje u vama,  vjernicima. 
<br /><span class="verse" id="14">14 </span>Doista, vi ste, braćo, postali nasljedovatelji crkava  Božjih koje su u Judeji u Kristu Isusu: i vi isto trpite od svojih  suplemenika što i oni od Židova, 
<br /><span class="verse" id="15">15 </span>koji su i Gospodina Isusa  i proroke ubili, i nas progonili, te Bogu ne ugađaju i svim se  ljudima protive 
<br /><span class="verse" id="16">16 </span>kad nam priječe propovijedati poganima da  se spase, da bi tako u svako vrijeme navršili mjeru zlodjela  svojih. Ali sručio se na njih konačni gnjev. 
<br /><span class="verse" id="17">17 </span>A mi, braćo, pošto smo za kratko vrijeme ostali bez vas  - licem, ne srcem - brže se bolje, u silnoj čežnji, požurismo  ugledati vaše lice. 
<br /><span class="verse" id="18">18 </span>Zaista, htjedosmo k vama - ja, Pavao, i jednom i dvaput - ali nas je spriječio Sotona. 
<br /><span class="verse" id="19">19 </span>Ta tko  li će biti naša nada, radost ili vijenac dični - zar možda ne  i vi? - pred Gospodinom našim Isusom o njegovu Dolasku? 
<br /><span class="verse" id="20">20 </span>Vi  ste doista slava naša i radost! </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
