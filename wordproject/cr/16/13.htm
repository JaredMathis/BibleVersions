<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Nehemija 13 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nehemija</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 13 </h3>
<!--... the Word of God:--><span class="dimver">
 </span>
<p><span class="verse" id="1">1 </span>U ono vrijeme čitala se narodu knjiga Mojsijeva i ondje se  našlo zapisano da Amonac i Moabac ne smiju nikada ući u zbor  Božji, 
<br /><span class="verse" id="2">2 </span>jer nisu sinovima Izraelovima izašli u susret s kruhom  i vodom, nego su čak najmili protiv njih Bileama da ih prokune, ali je naš Bog obratio kletvu u blagoslov. 
<br /><span class="verse" id="3">3 </span>Kad su čuli Zakon, isključili su iz Izraela sve strance. 
<br /><span class="verse" id="4">4 </span>A prije toga svećenik Elijašib, postavljen nad sobama  Doma Boga našega, bijaše svom rođaku Tobiji 
<br /><span class="verse" id="5">5 </span>uredio prostranu  sobu gdje su se prije ostavljali prinosi, tamjan, posuđe, desetine  žita, vina i ulja, određene za levite, pjevače i vratare, i doprinosi  za svećenike. 
<br /><span class="verse" id="6">6 </span>U to vrijeme nisam bio u Jeruzalemu, jer sam  trideset i druge godine babilonskog kralja Artakserksa otišao  kralju; ali poslije nekog vremena izmolio sam u kralja 
<br /><span class="verse" id="7">7 </span>da  se mogu vratiti u Jeruzalem. Tada doznadoh za zlo djelo što ga  učini Elijašib uredivši Tobiji sobu u predvorjima Doma Božjega. 
<br /><span class="verse" id="8">8 </span>To me veoma rasrdilo: izbacih iz sobe sav namještaj Tobijina  stana 
<br /><span class="verse" id="9">9 </span>i naredih da se sobe očiste, zatim unesoh onamo posuđe  Doma Božjega, prinose i tamjan. 
<br /><span class="verse" id="10">10 </span>Doznadoh i to da levitima nisu davali njihovih dijelova  i da su se i leviti i pjevači, određeni za službu, razbježali  svaki u svoje polje. 
<br /><span class="verse" id="11">11 </span>I prekorih odličnike i rekoh: "Zašto  je zapušten Dom Božji?" Zatim skupih levite i pjevače i vratih  ih k njihovim službama. 
<br /><span class="verse" id="12">12 </span>Tada je sva Judeja donosila u spremišta  desetinu žita, vina i ulja. 
<br /><span class="verse" id="13">13 </span>Nad spremištima postavio sam  svećenika Šelemju, književnika Sadoka i levita Pedaju, a uz njih  Hanana, sina Zakura, sina Matanijina. Njih su smatrali pouzdanima;  njihova je dužnost bila da dijele svojoj braći. 
<br /><span class="verse" id="14">14 </span>Zato, sjeti  se mene, Bože moj: ne prezri mojih pobožnih djela koja učinih  za Dom Boga svoga i za službu u njemu. 
<br /><span class="verse" id="15">15 </span>U ono sam vrijeme vidio u Judeji ljude koji gaze u tijescima  u dan subotnji; drugi su nosili snopove žita, tovarili na magarce  vino, grožđe, smokve i svakojake terete da ih u dan subotnji  unesu u Jeruzalem. I prekorih ljude što u taj dan prodaju živež. 
<br /><span class="verse" id="16">16 </span>A Tirci koji su živjeli u Jeruzalemu donosili su onamo ribu  i svakovrsnu robu da je prodaju Židovima u subotu. 
<br /><span class="verse" id="17">17 </span>Prekorih  judejske velikaše i rekoh im: "Kakvo to zlo djelo činite i skrnavite  dan subotnji? 
<br /><span class="verse" id="18">18 </span>Nisu li tako činili i vaši oci te je Bog naš  doveo svu ovu nesreću na nas i na ovaj grad? A zar vi želite  umnažati gnjev protiv Izraela skrnaveći subotu?" 
<br /><span class="verse" id="19">19 </span>I zapovjedih  još da uoči subote, kad se mrak spusti na jeruzalemska vrata, zatvore njihova krila i rekoh neka se ne otvaraju do iza subote!  Postavio sam nekoliko svojih momaka na vrata da se ne unosi nikakav  tovar u dan subotnji. 
<br /><span class="verse" id="20">20 </span>Jednom su ili dvaput trgovci i prodavači  svakovrsne robe proveli noć izvan Jeruzalema, 
<br /><span class="verse" id="21">21 </span>ali sam ih  upozorio i rekao im: "Zašto provodite noć pod zidom? Ako to ponovite, dignut ću na vas ruku!" Od toga vremena nisu više dolazili u  subotu. 
<br /><span class="verse" id="22">22 </span>Zapovjedio sam levitima da se očiste i da dođu čuvati  vrata, kako bi se svetkovao dan subotnji. I za ovo se spomeni  mene, Bože moj, i smiluj mi se po svome velikom milosrđu! 
<br /><span class="verse" id="23">23 </span>Onih sam dana vidio i Židove koji se bijahu oženili Ašdođankama, Amonkama i Moapkama. 
<br /><span class="verse" id="24">24 </span>Polovica njihovih sinova govorila je  ašdodski ili jezikom ovoga ili onoga naroda: više nisu znali  govoriti židovski. 
<br /><span class="verse" id="25">25 </span>Korio sam ih i proklinjao, neke sam i  tukao, čupao im kose i zaklinjao ih Bogom: "Ne dajite svojih  kćeri njihovim sinovima i ne uzimajte žene od njihovih kćeri  za svoje sinove, a ni za sebe! 
<br /><span class="verse" id="26">26 </span>Nije li u tome sagriješio  Salomon, kralj Izraelov? Među mnogim narodima nije bilo kralja  njemu ravna. Bio je drag Bogu svome i Gospod ga je postavio kraljem  nad svim Izraelom. Ali su i njega tuđinke navele na grijeh! 
<br /><span class="verse" id="27">27 </span>Treba  li slušati kako i vi činite veliko zlo i postajete nevjerni Bogu  našemu ženeći se tuđinkama?" 
<br /><span class="verse" id="28">28 </span>Jedan od sinova Jojade, sina velikog svećenika Elijašiba, bijaše zet Horonjaninu Sanbalatu. Njega sam otjerao od sebe. 
<br /><span class="verse" id="29">29 </span>Spomeni se, Bože moj, ovih ljudi, jer su oskvrnuli svećeništvo  i zavjet svećenički i levitski. 
<br /><span class="verse" id="30">30 </span>Tako sam ih očistio od svega tuđega i opet uspostavio  službe svećenika i levita dodijelivši svakome njegov posao. 
<br /><span class="verse" id="31">31 </span>Uredio  sam i da se nose drva u određene dane i prvine. Sjeti me se, Bože moj, za moje dobro! </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="../17/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
