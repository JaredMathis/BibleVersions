<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Postanak 19 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Postanak</h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 19 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Ona dva anđela stignu navečer u Sodomu dok je Lot sjedio na  vratima Sodome. Kad ih Lot ugleda, ustade i pođe im u susret.  Nakloni se licem do zemlje, 
<br /><span class="verse" id="2">2 </span>a onda im reče: "Molim, gospodo, svrnite u kuću svoga sluge da noć provedete i noge operete;  a onda možete na put rano." A oni rekoše: "Ne, noć ćemo provesti  na trgu." 
<br /><span class="verse" id="3">3 </span>Ali ih on uporno navraćaše, i oni se uvratiše k  njemu i uđoše u njegovu kuću. On ih ugosti, ispeče pogaču te  blagovaše. 
<br /><span class="verse" id="4">4 </span>Još ne bijahu legli na počinak, kad građani Sodome, mladi  i stari, sav narod do posljednjeg čovjeka, opkole kuću. 
<br /><span class="verse" id="5">5 </span>Zovnu  Lota pa mu reknu: "Gdje su ljudi što su noćas došli k tebi? Izvedi  nam ih da ih se namilujemo?" 
<br /><span class="verse" id="6">6 </span>Lot iziđe k njima na ulaz, a  za sobom zatvori vrata. 
<br /><span class="verse" id="7">7 </span>"Braćo moja," reče on, "molim vas, ne činite toga zla! 
<br /><span class="verse" id="8">8 </span>Imam, evo, dvije kćeri s kojima još čovjek  nije imao dodira: njih ću vam izvesti pa činite s njima što želite;  samo ovim ljudima nemojte ništa učiniti jer su došli pod sjenu  moga krova." 
<br /><span class="verse" id="9">9 </span>"Odstupi odatle!" - rekoše. - "Došao kao dotepenac, a za suca se već postavlja. Sad ćemo mi s tobom gore nego s  njima." I nasrnuše na jadnika Lota i navališe na vrata da ih  razbiju. 
<br /><span class="verse" id="10">10 </span>Ali ona dvojica pruže ruke van, povukoše Lota k  sebi u kuću i zatvore vrata; 
<br /><span class="verse" id="11">11 </span>a ljude pred vratima, mlade  i stare, zabliješte tako da nisu mogli naći vrata. 
<br /><span class="verse" id="12">12 </span>Onda ona dvojica upitaju Lota: "Koga još ovdje imaš:  sinove i kćeri, sve koje imaš u gradu iz mjesta izvedi! 
<br /><span class="verse" id="13">13 </span>Jer  mi ćemo zatrti ovo mjesto: vika je na njih pred Jahvom postala  tolika te nas Jahve posla da ga uništimo." 
<br /><span class="verse" id="14">14 </span>Iziđe Lot da to  kaže svojima budućim zetovima koji namjeravahu uzeti njegove  kćeri te reče: "Na noge! Odlazite iz ovog mjesta jer će Jahve  uništiti grad!" Ali je u očima svojih budućih zetova ispao kao  da zbija šalu. 
<br /><span class="verse" id="15">15 </span>Kako zora puče, anđeli navale na Lota govoreći: "Na noge!  Uzmi svoju ženu i svoje dvije kćeri koje su ovdje da ne budeš  zatrt kaznom grada!" 
<br /><span class="verse" id="16">16 </span>Ali on oklijevaše. Zato ga oni uzeše  za ruku, a tako i njegovu ženu i njegove dvije kćeri i - po smilovanju  Jahvinu nad njim - odvedoše ih i ostaviše izvan grada. 
<br /><span class="verse" id="17">17 </span>Kad  ih izvedoše u polje, jedan progovori: "Bježi da život spasiš!  Ne obaziri se niti se igdje u ravnici zaustavljaj! Bježi u brdo  da ne budeš zatrt!" 
<br /><span class="verse" id="18">18 </span>Ali Lot odvrati: "Nemoj, gospodine! 
<br /><span class="verse" id="19">19 </span>Nego  ako je tvoj sluga našao milost u tvojim očima - a toliko milosrđe  već si mi iskazao spasivši mi život - ja ne mogu pobjeći u brdo  a da me nesreća ne snađe i ne poginem. 
<br /><span class="verse" id="20">20 </span>Eno onamo grada; dosta  je blizu da u nj pobjegnem, a mjesto je tako malo. Daj da onamo  bježim - mjesto je zbilja maleno - daj da život spasim!" 
<br /><span class="verse" id="21">21 </span>Odgovori  mu: "Uslišat ću ti i tu molbu i neću zatrti grada o kojemu govoriš. 
<br /><span class="verse" id="22">22 </span>Brzo! Bježi onamo, jer ne mogu ništa činiti dok ti onamo  ne stigneš." Zato se onaj grad zove Soar. 
<br /><span class="verse" id="23">23 </span>Kako je sunce na zemlju izlazilo i Lot ulazio u Soar, 
<br /><span class="verse" id="24">24 </span>Jahve zapljušti s neba na Sodomu i Gomoru sumpornim ognjem 
<br /><span class="verse" id="25">25 </span>i uništi one gradove i svu onu ravnicu, sve žitelje gradske  i sve raslinstvo na zemlji. 
<br /><span class="verse" id="26">26 </span>A Lotova se žena obazre i pretvori  se u stup soli. 
<br /><span class="verse" id="27">27 </span>Sutradan u rano jutro Abraham se požuri na mjesto gdje  je stajao pred Jahvom, 
<br /><span class="verse" id="28">28 </span>upravi pogled prema Sodomi i Gomori  i svoj ravnici u daljini: i vidje kako se diže dim nad zemljom  kao dim kakve klačine. 
<br /><span class="verse" id="29">29 </span>Tako se Bog, dok je zatirao gradove u ravnici u kojima  je Lot boravio, sjetio Abrahama i uklonio Lota ispred propasti. 
<br /><span class="verse" id="30">30 </span>Lot se bojao boraviti u Soaru, pa sa svoje dvije kćeri  ode gore iz Soara i nastani se u brdu. On i njegove dvije kćeri  živjeli su u pećini. 
<br /><span class="verse" id="31">31 </span>Starija reče mlađoj: "Otac nam ostarje, a muža na zemlji nema da bude s nama, kako je običaj po svem  svijetu. 
<br /><span class="verse" id="32">32 </span>Hajdemo oca opiti vinom, pa s njime leći: tako ćemo  s ocem sačuvati potomstvo." 
<br /><span class="verse" id="33">33 </span>One noći opiju oca vinom, i starija  ode te legne sa svojim ocem, a on nije znao kad je legla ni kad  je ustala. 
<br /><span class="verse" id="34">34 </span>Sutradan starija reče mlađoj: "Sinoć sam, eto, ležala ja s našim ocem; napojimo ga vinom i noćas, pa idi ti  i s njim lezi: tako ćemo ocu sačuvati potomstvo." 
<br /><span class="verse" id="35">35 </span>Opiju oca  vinom i one noći te mlađa ode i s njim legne, a on nije znao  kad je legla ni kad je ustala. 
<br /><span class="verse" id="36">36 </span>Tako obje Lotove kćeri zanesu  s ocem. 
<br /><span class="verse" id="37">37 </span>Starija rodi sina i nadjenu mu ime Moab. On je praotac  današnjih Moabaca. 
<br /><span class="verse" id="38">38 </span>I mlađa rodi sina i nadjene mu ime Ben-Ami.  On je praotac današnjih Amonaca. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
