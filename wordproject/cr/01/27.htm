<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Postanak 27 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Postanak</h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a>
<span class="chapread">27</span>
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 27 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Ostarje Izak, vid mu se očinji gasio. Zato zovne svoga starijeg  sina Ezava i reče mu: "Sine!" On mu odgovori: "Evo me!" 
<br /><span class="verse" id="2">2 </span>A  on nastavi: "Vidiš, ostario sam, a ne znam dana svoje smrti. 
<br /><span class="verse" id="3">3 </span>Zato uzmi svoju opremu, svoj tobolac i luk, pa idi u pustaru  i ulovi mi divljači. 
<br /><span class="verse" id="4">4 </span>Onda mi pripremi ukusan obrok, kako volim, te mi ga donesi da blagujem, pa da te mognem blagosloviti prije  nego umrem." 
<br /><span class="verse" id="5">5 </span>Rebeka je slušala dok je Izak govorio svome sinu Ezavu, i kad je Ezav otišao u pustaru da ulovi divljači svome ocu, 
<br /><span class="verse" id="6">6 </span>Rebeka reče svome sinu Jakovu: "Upravo sam čula kako tvoj  otac govori tvome bratu Ezavu: 
<br /><span class="verse" id="7">7 </span>'Donesi mi divljači te mi priredi  ukusan obrok da blagujem pa da te pred licem Jahvinim blagoslovim  prije nego umrem.' 
<br /><span class="verse" id="8">8 </span>A sad, sine moj, poslušaj me i učini kako  ti naredim. 
<br /><span class="verse" id="9">9 </span>Otiđi k stadu i odande mi donesi dva lijepa kozleta, a ja ću od njih prirediti ukusan obrok tvome ocu, kako on voli. 
<br /><span class="verse" id="10">10 </span>Onda ti donesi svome ocu da jede te tebe mogne blagosloviti  prije nego umre." 
<br /><span class="verse" id="11">11 </span>Ali Jakov odgovori svojoj majci Rebeki:  "E, ali moj je brat Ezav runjav, a ja sam bez dlaka! 
<br /><span class="verse" id="12">12 </span>Možda  me se moj otac dotakne te ću u njegovim očima ispasti varalicom  i na se svaliti prokletstvo, a ne blagoslov." 
<br /><span class="verse" id="13">13 </span>Ali njegova  mu majka odgovori: "Sine moj, tvoje prokletstvo neka padne na  mene! Samo ti mene poslušaj, otiđi i donesi!" 
<br /><span class="verse" id="14">14 </span>Ode on, nađe i donese svojoj majci, a njegova majka priredi  ukusan obrok, kako je njegov otac volio. 
<br /><span class="verse" id="15">15 </span>Potom Rebeka uzme  najljepše odijelo svoga starijeg sina Ezava što je u kući imala, pa u nj odjene svoga mlađeg sina Jakova. 
<br /><span class="verse" id="16">16 </span>U kožu kozleta  zamota mu ruke i goli dio vrata. 
<br /><span class="verse" id="17">17 </span>Stavi zatim ukusan obrok  i kruh što ga je pripravila na ruke svoga sina Jakova. 
<br /><span class="verse" id="18">18 </span>Ode on k ocu i reče: "Oče!" On odgovori: "Evo me. Koji  si ti moj sin?" 
<br /><span class="verse" id="19">19 </span>A Jakov odgovori svome ocu: "Ja sam Ezav, tvoj prvorođenac; učinio sam kako si mi rekao. Sad ustaj, sjedi  pa jedi moje lovine, da me onda mogneš blagosloviti." 
<br /><span class="verse" id="20">20 </span>Izak  upita svoga sina: "Kako si tako brzo uspio, sine moj?" On odgovori:  "Jer mi je Jahve, Bog tvoj, bio milostiv." 
<br /><span class="verse" id="21">21 </span>Potom Izak reče  Jakovu: "Primakni se, sine moj, da opipam jesi li ti zbilja moj  sin Ezav ili nisi." 
<br /><span class="verse" id="22">22 </span>Jakov se primakne k svome ocu Izaku,  koji ga opipa i reče: "Glas je Jakovljev, ali su ruke Ezavove." 
<br /><span class="verse" id="23">23 </span>Nije ga prepoznao jer su mu ruke bile runjave kao i ruke  njegova brata Ezava. Kad ga je htio blagosloviti, 
<br /><span class="verse" id="24">24 </span>upita još  jednom: "Jesi li ti zaista moj sin Ezav?" Odgovori on: "Jesam." 
<br /><span class="verse" id="25">25 </span>Potom reče Izak: "Stavi preda me da blagujem lovine svoga  sina pa da te blagoslovi duša moja." Jakov ga posluži pa je jeo.  Zatim mu donese i vina, pa je pio. 
<br /><span class="verse" id="26">26 </span>Poslije toga reče mu njegov  otac Izak: "Primakni se, sine moj, i poljubi me!" 
<br /><span class="verse" id="27">27 </span>Kad se  primače i poljubi ga, Izak osjeti miris njegove odjeće pa ga  blagoslovi:  "Gle, miris sina mog nalik je mirisu polja koje Jahve blagoslovi. 
<br /><span class="verse" id="28">28 </span>Neka ti Bog daje rosu s neba i rodnost zemlje: izobilje žita i mladoga vina. 
<br /><span class="verse" id="29">29 </span>Narodi ti služili, plemena ti se klanjala! Braćom svojom gospodari, nek sinci majke tvoje pred tobom padaju! Proklet bio tko tebe proklinje; blagoslovljen tko te blagoslivlje!" 
<br /><span class="verse" id="30">30 </span>Tek što se Jakov udaljio od svoga oca Izaka - pošto je  Izak podijelio blagoslov Jakovu - njegov brat Ezav dođe iz lova. 
<br /><span class="verse" id="31">31 </span>I on priredi ukusan obrok i donese ga svome ocu. I reče svome  ocu: "Ustani, oče moj, i blaguj od lovine svoga sina da me onda  mogneš blagosloviti!" 
<br /><span class="verse" id="32">32 </span>A njegov ga otac Izak zapita: "Tko  si ti?" On odgovori: "Ja sam tvoj prvorođenac Ezav!" 
<br /><span class="verse" id="33">33 </span>Izak  se silno prepadne: "Pa tko je onda bio onaj što je divljači ulovio  i meni već donio? Blagovao sam je prije nego si ti došao; onoga  sam blagoslovio i blagoslovljen će ostati." 
<br /><span class="verse" id="34">34 </span>Kad je Ezav čuo  riječi svoga oca, kriknu glasno i gorko zaplaka pa reče svome  ocu: "I mene blagoslovi, oče!" 
<br /><span class="verse" id="35">35 </span>A on odvrati: "Brat tvoj dođe  na prijevaru i odnese tvoj blagoslov." 
<br /><span class="verse" id="36">36 </span>"Zato valjda što mu  je ime Jakov, dvaput me već prevario", reče Ezav. "Oduzeo mi  prvorodstvo, a sad mi evo oduze i blagoslov." Onda doda: "Zar  za me nisi sačuvao nikakva blagoslova?" 
<br /><span class="verse" id="37">37 </span>Izak odgovori Ezavu:  "Njega sam već postavio za tvoga gospodara; njemu sam svu njegovu  braću predao za sluge; žitom sam ga i vinom opskrbio. A što sad  za te mogu učiniti, sine moj?" 
<br /><span class="verse" id="38">38 </span>Ezav odgovori svome ocu: "Zar  ti, oče, raspolažeš samo jednim blagoslovom? Blagoslovi i mene, oče moj!" Ezav jecaše na sav glas. 
<br /><span class="verse" id="39">39 </span>Tada otac njegov Izak  progovori i reče: "Daleko od plodna tla dom tvoj će biti, daleko od rose s neba. 
<br /><span class="verse" id="40">40 </span>Od mača svoga ćeš živjeti, brata svoga ćeš služiti. Ali jednom, kada se pobuniš, jaram ćeš njegov stresti sa svog vrata." 
<br /><span class="verse" id="41">41 </span>Ezav zamrzi Jakova zbog blagoslova kojim ga je otac njegov  blagoslovio pa reče u sebi: "Čim dođu dani žalosti za mojim ocem, ubit ću ja svoga brata Jakova." 
<br /><span class="verse" id="42">42 </span>Kada su Rebeki javili te  riječi što ih je izrekao njezin stariji sin Ezav, zovne ona svoga  mlađeg sina Jakova te mu reče: "Pazi! Brat ti se Ezav nosi mišlju  kako će te ubiti. 
<br /><span class="verse" id="43">43 </span>Ali ti, sine moj, poslušaj mene: odmah  bježi mome bratu Labanu u Haran. 
<br /><span class="verse" id="44">44 </span>Ostani kod njega neko vrijeme, dok bijes brata tvoga na te jenja, 
<br /><span class="verse" id="45">45 </span>dok se srdžba brata tvoga  odvrati od tebe te on zaboravi što si mu učinio. Ja ću onda po  te poslati i odande te dovesti. Zašto da vas obojicu izgubim  u jedan dan!" 
<br /><span class="verse" id="46">46 </span>Potom Rebeka reče Izaku: "Moj mi je život dosadio zbog  ovih žena Hetitkinja. Ako se i Jakov oženi kojom kao što su ove  urođenice, Hetitkinjom, što će mi onda život!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
