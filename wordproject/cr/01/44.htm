<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Postanak 44 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Postanak</h1>
<p class="ym-noprint"> <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a>
<span class="chapread">44</span>
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 44 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Onda Josip naredi upravitelju svoga kućanstva: "Napuni vreće  ovih ljudi hranom koliko mogu ponijeti, a novac svakog stavi  u grlo njegove vreće. 
<br /><span class="verse" id="2">2 </span>A moj pehar - onaj od srebra - stavi  u grlo vreće najmlađega, zajedno s njegovim novcem za žito."  On učini kako mu je Josip naredio. 
<br /><span class="verse" id="3">3 </span>Kad je svanulo, otpreme ljude i njihove magarce. 
<br /><span class="verse" id="4">4 </span>Tek  što su izišli iz grada - nisu bili odmakli daleko - kad Josip  reče upravitelju svoga kućanstva: "Na noge! Pođi za onim ljudima!  Kad ih stigneš, kaži im: 'Zašto uzvraćate zlo za dobro? 
<br /><span class="verse" id="5">5 </span>Zar  iz onog pehara ne pije moj gospodar i ne čita iz njega proricanje?  Zlo ste učinili!'" 
<br /><span class="verse" id="6">6 </span>Stigavši ih, ponovi im te riječi. 
<br /><span class="verse" id="7">7 </span>Oni odgovore: "Zašto  nam gospodar govori tako? Daleko bilo od slugu tvojih da učine  takvo što! 
<br /><span class="verse" id="8">8 </span>Čak i novac koji smo našli u svojim vrećama donijeli  smo ti natrag iz zemlje kanaanske. Kako bismo onda mogli ukrasti  srebra ili zlata iz kuće tvoga gospodara! 
<br /><span class="verse" id="9">9 </span>Onaj u koga se od  tvojih slugu nađe, neka se usmrti, a mi drugi postat ćemo robovi  tvome gospodaru." 
<br /><span class="verse" id="10">10 </span>"Premda je ono što predlažeš pravo", preuzme  on, "ipak će samo onaj u koga se ukradeno pronađe biti moj rob, a ostali bit ćete slobodni." 
<br /><span class="verse" id="11">11 </span>Brže spustiše vreće na zemlju i svaki svoju otvori. 
<br /><span class="verse" id="12">12 </span>On  je pretraživao, počevši s najstarijim i završivši s najmlađim.  Pehar se nađe u Benjaminovoj vreći. 
<br /><span class="verse" id="13">13 </span>Nato oni razdru svoje  haljine; svaki ponovo natovari svoga magarca i vrate se u grad. 
<br /><span class="verse" id="14">14 </span>Kad su Juda i njegova braća ponovo stupili u Josipov  dom, još je on bio ondje. Bace se preda nj na zemlju. 
<br /><span class="verse" id="15">15 </span>Onda  im Josip reče: "Kakvo je to djelo što ste ga učinili? Zar ne  znate da se čovjek kao što sam ja bavi proricanjem?" 
<br /><span class="verse" id="16">16 </span>Nato  Juda odgovori: "Što bismo mogli reći svome gospodaru? Što možemo  kazati, čime li se opravdati? Bog je otkrio zlodjelo tvojih slugu.  Evo nas za robove svome gospodaru - jednako nas kao i onog u  koga se našao pehar." 
<br /><span class="verse" id="17">17 </span>"Daleko od mene da učinim tako!" -  odgovori. "Nego, onaj u koga se našao pehar bit će moj rob, a  vi drugi pođite mirno k svome ocu!" 
<br /><span class="verse" id="18">18 </span>Onda mu se Juda primače i reče: "Gospodaru moj, molim  te, dopusti sluzi svojem da rekne riječ ušima gospodara svojega  i neka se tvoja srdžba ne razlijeva na tvog slugu. TÓa ti si  ravan faraonu. 
<br /><span class="verse" id="19">19 </span>Pitao je moj gospodar svoje sluge: 'Imate  li oca ili još kojega brata?' 
<br /><span class="verse" id="20">20 </span>Svome smo gospodaru odgovorili:  'Imamo stara oca; on još ima jednog sina, rođena u njegovoj staračkoj  dobi. Taj je najmlađi. Njegov je pravi brat umro, tako da je  on jedini ostao od svoje majke. Njegov ga otac osobito voli.' 
<br /><span class="verse" id="21">21 </span>Potom si rekao svojim slugama: 'Dovedite mi ga ovamo da ga  vide moje oči?' 
<br /><span class="verse" id="22">22 </span>A mi smo odgovorili svome gospodaru: 'Dječak  ne može ostaviti oca; kad bi ga ostavio, njegov bi otac umro.' 
<br /><span class="verse" id="23">23 </span>Nato si rekao svojim slugama: 'Ako vaš najmlađi brat s vama  ne dođe ovamo, više ne smijete preda me.' 
<br /><span class="verse" id="24">24 </span>Kad smo se vratili  tvome sluzi, ocu mome, kazali smo mu riječi moga gospodara. 
<br /><span class="verse" id="25">25 </span>Naš  nam je otac rekao: 'Idite opet i nabavite nam malo hrane!' 
<br /><span class="verse" id="26">26 </span>Odgovorili  smo: 'Ne možemo onamo. Samo ako s nama pođe naš najmlađi brat, sići ćemo, jer ne smijemo pred onoga čovjeka ako ne bude s nama  naš najmlađi brat.' 
<br /><span class="verse" id="27">27 </span>Tvoj sluga, otac moj, odvrati nam: 'Kako  znate, žena mi je rodila dva sina. 
<br /><span class="verse" id="28">28 </span>Jedan je nestao, te sam  zaključio: sigurno je rastrgan! Odonda ga više nisam vidio. 
<br /><span class="verse" id="29">29 </span>Ako  i ovoga od mene odvedete pa ga kakva nesreća snađe, moju ćete  sijedu glavu s tugom strovaliti dolje u Šeol.' 
<br /><span class="verse" id="30">30 </span>Ako sad dođem  k tvome sluzi, ocu svome, a mladić - čiji je život tako povezan  s njegovim - ne bude s nama, 
<br /><span class="verse" id="31">31 </span>on će svisnuti kad vidi da dječaka  nema s nama; tako će tvoje sluge strovaliti u tuzi sijedu glavu  tvoga sluge, oca našega, dolje u Šeol. 
<br /><span class="verse" id="32">32 </span>Jer tvoj je sluga  zajamčio ocu svome za dječaka, rekavši: 'Ako ti ga ne vratim, bit ću kriv svome ocu svega vijeka.' 
<br /><span class="verse" id="33">33 </span>Zato, molim te, neka  tvoj sluga ostane kao rob mome gospodaru, a dječak neka ide natrag  s braćom. 
<br /><span class="verse" id="34">34 </span>Jer, kako mogu k svome ocu ako dječaka nema sa  mnom! Ne bih mogao gledati jad što bi snašao moga oca." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="45.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
