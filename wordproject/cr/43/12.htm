<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  12: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 12 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Šest dana prije Pashe dođe Isus u Betaniju gdje bijaše Lazar  koga je Isus uskrisio od mrtvih. 
<br /><span class="verse" id="2">2 </span>Ondje mu prirediše večeru.  Marta posluživaše, a Lazar bijaše jedan od njegovih sustolnika. 
<br /><span class="verse" id="3">3 </span>Tada Marija uzme libru prave dragocjene nardove pomasti, pomaže  Isusu noge i otare ih svojom kosom. I sva se kuća napuni mirisom  pomasti. 
<br /><span class="verse" id="4">4 </span>Nato reče Juda Iškariotski, jedan od njegovih učenika, onaj koji ga je imao izdati: 
<br /><span class="verse" id="5">5 </span>"Zašto se ta pomast nije prodala  za trista denara i razdala siromasima?" 
<br /><span class="verse" id="6">6 </span>To ne reče zbog toga  što mu bijaše stalo do siromaha, nego što bijaše kradljivac:  kako je imao kesu, kradom je uzimao što se u nju stavljalo. 
<br /><span class="verse" id="7">7 </span>Nato Isus odvrati: "Pusti je! Neka to izvrši za dan mog ukopa! 
<br /><span class="verse" id="8">8 </span>Jer siromahe imate uvijek uza se, a mene nemate uvijek." 
<br /><span class="verse" id="9">9 </span>Silno mnoštvo Židova dozna da je Isus ondje pa se okupi, ne samo zbog Isusa, već i zato da vide Lazara kojega on bijaše  uskrisio od mrtvih. 
<br /><span class="verse" id="10">10 </span>A glavari svećenički odlučiše i Lazara  ubiti 
<br /><span class="verse" id="11">11 </span>jer su zbog njega mnogi Židovi odlazili i vjerovali  u Isusa. 
<br /><span class="verse" id="12">12 </span>Kad je sutradan silan svijet koji dođe na Blagdan čuo  da Isus dolazi u Jeruzalem, 
<br /><span class="verse" id="13">13 </span>uze palmove grančice i iziđe  mu u susret. Vikahu: "Hosana! Blagoslovljen Onaj koji dolazi u ime Gospodnje!  Kralj Izraelov." 
<br /><span class="verse" id="14">14 </span>A Isus nađe magarčića i sjede na nj kao što je pisano: 
<br /><span class="verse" id="15">15 </span>Ne boj se, kćeri Sionska! Evo, kralj tvoj dolazi jašuć na mladetu magaričinu! 
<br /><span class="verse" id="16">16 </span>To učenici njegovi isprva ne razumješe. Ali pošto je  Isus bio proslavljen, prisjetiše se da je to bilo o njemu napisano  i da mu baš to učiniše. 
<br /><span class="verse" id="17">17 </span>Mnoštvo koje bijaše s njime kad Lazara pozva iz groba  i uskrisi od mrtvih pronosilo je svjedočanstvo o tome. 
<br /><span class="verse" id="18">18 </span>Stoga  mu je i izišao u susret silan svijet: pročulo se da je on učinio  to znamenje. 
<br /><span class="verse" id="19">19 </span>Farizeji nato rekoše među sobom: "Vidite da  ništa ne postižete. Eno, svijet ode za njim!" 
<br /><span class="verse" id="20">20 </span>A među onima koji su se došli klanjati na Blagdan bijahu  i neki Grci. 
<br /><span class="verse" id="21">21 </span>Oni pristupe Filipu iz Betsaide galilejske pa  ga zamole: "Gospodine, htjeli bismo vidjeti Isusa." 
<br /><span class="verse" id="22">22 </span>Filip  ode i kaže to Andriji pa Andrija i Filip odu i kažu Isusu. 
<br /><span class="verse" id="23">23 </span>Isus  im odgovori: "Došao je čas da se proslavi Sin Čovječji. 
<br /><span class="verse" id="24">24 </span>Zaista, zaista, kažem vam: ako pšenično zrno, pavši na zemlju, ne umre, ostaje samo; ako li umre, donosi obilat rod. 
<br /><span class="verse" id="25">25 </span>Tko ljubi svoj život, izgubit će ga. A tko mrzi svoj život na ovome svijetu, sačuvat će ga za život vječni. 
<br /><span class="verse" id="26">26 </span>Ako mi tko hoće služiti, neka ide za mnom. I gdje sam ja, ondje će biti i moj služitelj. Ako mi tko hoće služiti, počastit će ga moj Otac." 
<br /><span class="verse" id="27">27 </span>"Duša mi je sada potresena i što da kažem? Oče, izbavi me iz ovoga časa? No, zato dođoh u ovaj čas! 
<br /><span class="verse" id="28">28 </span>Oče, proslavi ime svoje!" Uto dođe glas s neba: "Proslavio sam i opet ću proslaviti!" 
<br /><span class="verse" id="29">29 </span>Mnoštvo koje je ondje stajalo i slušalo govoraše: "Zagrmjelo  je!" Drugi govorahu: "Anđeo mu je zborio." 
<br /><span class="verse" id="30">30 </span>Isus na to reče:  "Ovaj glas nije bio poradi mene, nego poradi vas." 
<br /><span class="verse" id="31">31 </span>"Sada je sud ovomu svijetu, sada će knez ovoga svijeta biti izbačen. 
<br /><span class="verse" id="32">32 </span>A ja kad budem uzdignut sa zemlje, sve ću privući k sebi." 
<br /><span class="verse" id="33">33 </span>To reče da označi kakvom će smrću umrijeti. 
<br /><span class="verse" id="34">34 </span>Nato  mu mnoštvo odgovori: "Mi smo iz Zakona čuli da Krist ostaje zauvijek.  Kako onda ti govoriš da Sin Čovječji treba da bude uzdignut?  Tko je taj Sin Čovječji?" 
<br /><span class="verse" id="35">35 </span>Isus im nato reče: "Još je malo vremena svjetlost među vama. Hodite dok imate svjetlost da vas ne obuzme tama. Tko hodi u tami, ne zna kamo ide. 
<br /><span class="verse" id="36">36 </span>Dok imate svjetlost, vjerujte u svjetlost da budete sinovi svjetlosti!" To Isus doreče, a onda ode i sakri se od njih. 
<br /><span class="verse" id="37">37 </span>Iako je Isus pred njima učinio tolika znamenja, oni ne  povjerovaše u njega, 
<br /><span class="verse" id="38">38 </span>da se ispuni riječ koju kaza prorok  Izaija:  Gospodine! Tko povjerova našoj poruci? Kome li se otkri ruka Gospodnja? 
<br /><span class="verse" id="39">39 </span>Stoga i ne mogahu vjerovati, jer Izaija dalje kaže: 
<br /><span class="verse" id="40">40 </span>Zaslijepi im oči, stvrdnu srca; da očima ne vide, srcem ne razumiju te se ne obrate pa ih ozdravim. 
<br /><span class="verse" id="41">41 </span>Reče to Izaija jer je vidio slavu njegovu te o njemu  zborio. 
<br /><span class="verse" id="42">42 </span>Ipak, mnogi su i od glavara vjerovali u njega, ali zbog  farizeja nisu to priznavali: da ne budu izopćeni iz sinagoge. 
<br /><span class="verse" id="43">43 </span>Jer više im je bilo do slave ljudske, nego do slave Božje. 
<br /><span class="verse" id="44">44 </span>A Isus povika: "Tko u mene vjeruje, ne vjeruje u mene, nego u onoga koji me posla; 
<br /><span class="verse" id="45">45 </span>i tko vidi mene, vidi onoga koji me posla. 
<br /><span class="verse" id="46">46 </span>Ja - Svjetlost - dođoh na svijet da nijedan koji u mene vjeruje u tami ne ostane. 
<br /><span class="verse" id="47">47 </span>I sluša li tko moje riječi, a ne čuva ih, ja ga ne sudim. Ja nisam došao suditi svijetu, nego svijet spasiti. 
<br /><span class="verse" id="48">48 </span>Tko mene odbacuje i riječi mojih ne prima, ima svoga suca: riječ koju sam zborio - ona će mu suditi u posljednji dan. 
<br /><span class="verse" id="49">49 </span>Jer nisam ja zborio sam od sebe, nego onaj koji me posla - Otac - on mi dade zapovijed što da kažem, što da zborim. 
<br /><span class="verse" id="50">50 </span>I znam: zapovijed njegova jest život vječni. Što ja dakle zborim, tako zborim kako mi je rekao Otac." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
