<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  11: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Bijaše neki bolesnik, Lazar iz Betanije, iz sela Marije i  sestre joj Marte. 
<br /><span class="verse" id="2">2 </span>Marija bijaše ono pomazala Gospodina pomašću  i otrla mu noge svojom kosom. Njezin dakle brat Lazar bijaše  bolestan. 
<br /><span class="verse" id="3">3 </span>Sestre stoga poručiše Isusu: "Gospodine, evo onaj  koga ljubiš, bolestan je." 
<br /><span class="verse" id="4">4 </span>Čuvši to, Isus reče: "Ta bolest  nije na smrt, nego na slavu Božju, da se po njoj proslavi Sin  Božji." 
<br /><span class="verse" id="5">5 </span>A Isus ljubljaše Martu i njezinu sestru i Lazara. 
<br /><span class="verse" id="6">6 </span>Ipak, kad je čuo za njegovu bolest, ostade još dva dana u onome mjestu  gdje se nalazio. 
<br /><span class="verse" id="7">7 </span>Istom nakon toga reče učenicima: "Pođimo  opet u Judeju!" 
<br /><span class="verse" id="8">8 </span>Kažu mu učenici: "Učitelju, Židovi su sad  tražili da te kamenuju, pa da opet ideš onamo?" 
<br /><span class="verse" id="9">9 </span>Odgovori Isus: "Nema li dan dvanaest sati? Hodi li tko danju, ne spotiče se jer vidi svjetlost ovoga svijeta. 
<br /><span class="verse" id="10">10 </span>Hodi li tko noću, spotiče se jer nema svjetlosti u njemu." 
<br /><span class="verse" id="11">11 </span>To reče, a onda im dometnu: "Lazar, prijatelj naš, spava, no idem probuditi ga." 
<br /><span class="verse" id="12">12 </span>Rekoše mu nato učenici: "Gospodine, ako spava, ozdravit će." 
<br /><span class="verse" id="13">13 </span>No Isus to reče o njegovoj smrti, a oni pomisliše da govori o spavanju, o snu. 
<br /><span class="verse" id="14">14 </span>Tada im Isus  reče posve otvoreno: "Lazar je umro. 
<br /><span class="verse" id="15">15 </span>Ja se radujem što ne  bijah ondje, i to poradi vas - da uzvjerujete. Nego pođimo k  njemu!" 
<br /><span class="verse" id="16">16 </span>Nato Toma zvani Blizanac reče suučenicima: "Hajdemo  i mi da umremo s njime!" 
<br /><span class="verse" id="17">17 </span>Kad je dakle Isus stigao, nađe da je onaj već četiri  dana u grobu. 
<br /><span class="verse" id="18">18 </span>Betanija bijaše blizu Jeruzalema otprilike  petnaest stadija. 
<br /><span class="verse" id="19">19 </span>A mnogo Židova bijaše došlo tješiti Martu  i Mariju zbog brata njihova. 
<br /><span class="verse" id="20">20 </span>Kad Marta doču da Isus dolazi, pođe mu u susret dok je Marija ostala u kući. 
<br /><span class="verse" id="21">21 </span>Marta reče  Isusu: "Gospodine, da si bio ovdje, brat moj ne bi umro. 
<br /><span class="verse" id="22">22 </span>Ali  i sada znam: što god zaišteš od Boga, dat će ti." 
<br /><span class="verse" id="23">23 </span>Kaza joj  Isus: "Uskrsnut će brat tvoj!" 
<br /><span class="verse" id="24">24 </span>A Marta mu odgovori: "Znam  da će uskrsnuti o uskrsnuću, u posljednji dan." 
<br /><span class="verse" id="25">25 </span>Reče joj  Isus:  "Ja sam uskrsnuće i život: tko u mene vjeruje, ako i umre, živjet će. 
<br /><span class="verse" id="26">26 </span>I tko god živi i vjeruje u mene, neće umrijeti nikada. Vjeruješ li ovo?" 
<br /><span class="verse" id="27">27 </span>Odgovori mu: "Da, Gospodine! Ja vjerujem da si ti Krist, Sin Božji, Onaj koji dolazi na svijet!" 
<br /><span class="verse" id="28">28 </span>Rekavši to ode, zovnu svoju sestru Mariju i reče joj  krišom: "Učitelj je ovdje i zove te." 
<br /><span class="verse" id="29">29 </span>A ona, čim doču, brzo  ustane i pođe k njemu. 
<br /><span class="verse" id="30">30 </span>Isus još ne bijaše ušao u selo, nego  je dotada bio na mjestu gdje ga je Marta susrela. 
<br /><span class="verse" id="31">31 </span>Kad Židovi, koji su s Marijom bili u kući i tješili je, vidješe kako je  brzo ustala i izišla, pođoše za njom; mišljahu da ide na grob  plakati. 
<br /><span class="verse" id="32">32 </span>A kad Marija dođe onamo gdje bijaše Isus i kad ga ugleda, baci mu se k nogama govoreći: "Gospodine, da si bio ovjde, brat  moj ne bi umro." 
<br /><span class="verse" id="33">33 </span>Kad Isus vidje kako plače ona i Židovi koji  je dopratiše, potresen u duhu i uzbuđen 
<br /><span class="verse" id="34">34 </span>upita: "Kamo ste  ga položili?" Odgovoriše mu: "Gospodine, dođi i pogledaj!" 
<br /><span class="verse" id="35">35 </span>I  zaplaka Isus. 
<br /><span class="verse" id="36">36 </span>Nato su Židovi govorili: "Gle, kako ga je ljubio!" 
<br /><span class="verse" id="37">37 </span>A  neki između njih rekoše: "Zar on, koji je slijepcu otvorio oči, nije mogao učiniti da ovaj ne umre?" 
<br /><span class="verse" id="38">38 </span>Isus onda, ponovno potresen, pođe grobu. Bila je to pećina, a na nju navaljen kamen. 
<br /><span class="verse" id="39">39 </span>Isus zapovjedi: "Odvalite kamen!"  Kaže mu pokojnikova sestra Marta: "Gospodine, već zaudara. Ta  četvrti je dan." 
<br /><span class="verse" id="40">40 </span>Kaže joj Isus: "Nisam li ti rekao: budeš  li vjerovala, vidjet ćeš slavu Božju?" 
<br /><span class="verse" id="41">41 </span>Odvališe dakle kamen.  A Isus podiže oči i reče: "Oče, hvala ti što si me uslišao. 
<br /><span class="verse" id="42">42 </span>Ja sam znao da me svagda uslišavaš; no rekoh to zbog nazočnog mnoštva: da vjeruju da si me ti poslao." 
<br /><span class="verse" id="43">43 </span>Rekavši to povika iza glasa: "Lazare, izlazi!" 
<br /><span class="verse" id="44">44 </span>I  mrtvac iziđe, noge mu i ruke bile povezane povojima, a lice omotano  ručnikom. Nato Isus reče: "Odriješite ga i pustite neka ide!" 
<br /><span class="verse" id="45">45 </span>Tada mnogi Židovi koji bijahu došli k Mariji, kad vidješe  što Isus učini, povjerovaše u nj. 
<br /><span class="verse" id="46">46 </span>A neki od njih odu farizejima  i pripovjede im što Isus učini. 
<br /><span class="verse" id="47">47 </span>Stoga glavari svećenički  i farizeji sazvaše Vijeće. Govorili su: "Što da radimo? Ovaj  čovjek čini mnoga znamenja. 
<br /><span class="verse" id="48">48 </span>Ako ga pustimo tako, svi će povjerovati  u nj pa će doći Rimljani i oduzeti nam ovo mjesto i narod!" 
<br /><span class="verse" id="49">49 </span>A  jedan od njih - Kajfa, veliki svećenik one godine - reče im:  "Vi ništa ne znate. 
<br /><span class="verse" id="50">50 </span>I ne mislite kako je za vas bolje da  jedan čovjek umre za narod, nego da sav narod propadne!" 
<br /><span class="verse" id="51">51 </span>To  ne reče sam od sebe, nego kao veliki svećenik one godine prorokova  da Isus ima umrijeti za narod; 
<br /><span class="verse" id="52">52 </span>ali ne samo za narod nego  i zato da raspršene sinove Božje skupi u jedno. 
<br /><span class="verse" id="53">53 </span>Toga dana  dakle odluče da ga ubiju. 
<br /><span class="verse" id="54">54 </span>Zbog toga se Isus više nije javno kretao među Židovima, nego je odatle otišao u kraj blizu pustinje, u grad koji se  zove Efrajim. Tu se zadržavao s učenicima. 
<br /><span class="verse" id="55">55 </span>Bijaše blizu židovska Pasha i mnogi iz toga kraja uziđoše  prije Pashe u Jeruzalem da se očiste. 
<br /><span class="verse" id="56">56 </span>Iskahu dakle Isusa  te se stojeći u Hramu zapitkivahu: "Što vam se čini? Zar on ne  kani doći na Blagdan?" 
<br /><span class="verse" id="57">57 </span>A glavari svećenički i farizeji izdadoše  naredbu: ako tko sazna gdje je, neka dojavi da ga uhvate. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
