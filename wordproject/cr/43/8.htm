<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  8: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 8 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A Isus se uputi na Maslinsku goru. 
<br /><span class="verse" id="2">2 </span>U zoru eto ga opet u  Hramu. Sav je narod hrlio k njemu. On sjede i stade poučavati. 
<br /><span class="verse" id="3">3 </span>Uto mu pismoznanci i farizeji dovedu neku ženu zatečenu u  preljubu. Postave je u sredinu 
<br /><span class="verse" id="4">4 </span>i kažu mu: "Učitelju! Ova je  žena zatečena u samom preljubu. 
<br /><span class="verse" id="5">5 </span>U Zakonu nam je Mojsije naredio  takve kamenovati. Što ti na to kažeš?" 
<br /><span class="verse" id="6">6 </span>To govorahu samo da  ga iskušaju pa da ga mogu optužiti. Isus se sagne pa stane prstom pisati po tlu. 
<br /><span class="verse" id="7">7 </span>A kako su  oni dalje navaljivali, on se uspravi i reče im: "Tko je od vas  bez grijeha, neka prvi na nju baci kamen." 
<br /><span class="verse" id="8">8 </span>I ponovno se sagnuvši, nastavi pisati po zemlji. 
<br /><span class="verse" id="9">9 </span>A kad oni to čuše, stadoše odlaziti  jedan za drugim, počevši od starijih. Osta Isus sam - i žena  koja stajaše u sredini. 
<br /><span class="verse" id="10">10 </span>Isus se uspravi i reče joj: "Ženo, gdje su oni? Zar te nitko ne osudi?" 
<br /><span class="verse" id="11">11 </span>Ona reče: "Nitko, Gospodine."  Reče joj Isus: "Ni ja te ne osuđujem. Idi i odsada više nemoj  griješiti." 
<br /><span class="verse" id="12">12 </span>Isus im zatim ponovno progovori: "Ja sam svjetlost svijeta; tko ide za mnom, neće hoditi u tami, nego će imati svjetlost života." 
<br /><span class="verse" id="13">13 </span>Farizeji mu nato rekoše: "Ti svjedočiš sam za sebe: svjedočanstvo  tvoje nije istinito!" 
<br /><span class="verse" id="14">14 </span>Odgovori im Isus: "Ako ja i svjedočim sam za sebe, svjedočanstvo je moje istinito jer znam odakle dođoh i kamo idem. A vi ne znate ni odakle dolazim ni kamo idem. 
<br /><span class="verse" id="15">15 </span>Vi sudite po tijelu; ja ne sudim nikoga; 
<br /><span class="verse" id="16">16 </span>no ako i sudim, sud je moj istinit jer nisam sam, nego - ja i onaj koji me posla, Otac. 
<br /><span class="verse" id="17">17 </span>Ta i u vašem zakonu piše da je svjedočanstvo dvojice istinito. 
<br /><span class="verse" id="18">18 </span>Ja svjedočim za sebe, a svjedoči za mene i onaj koji me posla, Otac." 
<br /><span class="verse" id="19">19 </span>Nato ga upitaju: "Gdje je tvoj Otac?" Odgovori Isus: "Niti mene poznajete niti Oca mojega. Kad biste poznavali mene, i Oca biste moga poznavali." 
<br /><span class="verse" id="20">20 </span>Te riječi rekao je Isus u riznici dok je naučavao u Hramu.  I nitko ga ne uhvati jer još ne bijaše došao njegov čas. 
<br /><span class="verse" id="21">21 </span>Reče im ponovno Isus: "Ja odlazim, a vi ćete me tražiti i u svojem ćete grijehu umrijeti. Kamo ja odlazim, vi ne možete doći." 
<br /><span class="verse" id="22">22 </span>Židovi se nato stanu pitati: "Da se možda ne kani ubiti kad  govori: 'Kamo ja odlazim, vi ne možete doći'?" 
<br /><span class="verse" id="23">23 </span>A Isus nastavi: "Vi ste odozdol, ja sam odozgor. Vi ste od ovoga svijeta, a ja nisam od ovoga svijeta. 
<br /><span class="verse" id="24">24 </span>Stoga vam i rekoh: 'Umrijet ćete u grijesima svojim.' Uistinu, ako ne povjerujete da Ja jesam, umrijet ćete u grijesima svojim." 
<br /><span class="verse" id="25">25 </span>Nato mu oni rekoše: "A tko si ti?" Odvrati Isus: 
<br /><span class="verse" id="26">26 </span>"Ta što da vam s početka opet zborim? Mnogo toga imam o vama zboriti i suditi; no onaj koji me posla istinit je, i što sam čuo od njega, to ja zborim svijetu." 
<br /><span class="verse" id="27">27 </span>Ne shvatiše da im govori o Ocu. 
<br /><span class="verse" id="28">28 </span>Isus im nato reče: "Kad uzdignete Sina Čovječjega, tada ćete upoznati da Ja jesam i da sam od sebe ne činim ništa, nego da onako zborim kako me naučio Otac. 
<br /><span class="verse" id="29">29 </span>Onaj koji me posla sa mnom je i ne ostavi me sama jer ja uvijek činim što je njemu milo." 
<br /><span class="verse" id="30">30 </span>Na te njegove riječi mnogi povjerovaše u njega. 
<br /><span class="verse" id="31">31 </span>Tada  Isus progovori Židovima koji mu povjerovaše: "Ako ostanete u mojoj riječi, uistinu, moji ste učenici; 
<br /><span class="verse" id="32">32 </span>upoznat ćete istinu i istina će vas osloboditi." 
<br /><span class="verse" id="33">33 </span>Odgovore mu: "Potomstvo smo Abrahamovo i nikome nikada nismo  robovali. Kako to ti govoriš: 'Postat ćete slobodni?'" 
<br /><span class="verse" id="34">34 </span>Odgovori  im Isus: "Zaista, zaista, kažem vam: tko god čini grijeh, rob je grijeha. 
<br /><span class="verse" id="35">35 </span>Rob ne ostaje u kući zauvijek, a sin ostaje zauvijek. 
<br /><span class="verse" id="36">36 </span>Ako vas dakle Sin oslobodi, zbilja ćete biti slobodni. 
<br /><span class="verse" id="37">37 </span>Znam: potomstvo ste Abrahamovo, a ipak tražite da me ubijete jer moja riječ nema mjesta u vama. 
<br /><span class="verse" id="38">38 </span>Ja govorim što vidjeh kod Oca, a vi činite što čuste od svog oca." 
<br /><span class="verse" id="39">39 </span>Odgovoriše mu: "Naš je otac Abraham". Kaže im Isus: "Da ste djeca Abrahamova, djela biste Abrahamova činili. 
<br /><span class="verse" id="40">40 </span>A eto, tražite da ubijete mene, mene koji sam vam govorio istinu što sam je od Boga čuo. Takvo što Abraham nije učinio! 
<br /><span class="verse" id="41">41 </span>Vi činite djela oca svojega." Rekoše mu: "Mi se nismo rodili iz preljuba, jedan nam je Otac  - Bog." 
<br /><span class="verse" id="42">42 </span>Reče im Isus: "Kad bi Bog bio vaš Otac, ljubili biste mene jer sam ja od Boga izišao i došao; nisam sam od sebe došao, nego on me posla. 
<br /><span class="verse" id="43">43 </span>Zašto moje besjede ne razumijete? Zato što niste kadri slušati moju riječ. 
<br /><span class="verse" id="44">44 </span>Vama je otac đavao i hoće vam se vršiti prohtjeve oca svoga. On bijaše čovjekoubojica od početka i ne stajaše u istini jer nema istine u njemu: kad govori laž, od svojega govori jer je lažac i otac laži. 
<br /><span class="verse" id="45">45 </span>A meni, jer istinu govorim, meni ne vjerujete. 
<br /><span class="verse" id="46">46 </span>Tko će mi od vas dokazati grijeh? Ako istinu govorim, zašto mi ne vjerujete? 
<br /><span class="verse" id="47">47 </span>Tko je od Boga, riječi Božje sluša; vi zato ne slušate jer niste od Boga." 
<br /><span class="verse" id="48">48 </span>Odgovoriše mu Židovi: "Ne kažemo li pravo da si ti Samarijanac  i da imaš zloduha?" 
<br /><span class="verse" id="49">49 </span>Odgovori Isus: "Ja nemam zloduha, nego častim svoga Oca, a vi me obeščašćujete. 
<br /><span class="verse" id="50">50 </span>No ja ne tražim svoje slave; ima tko traži i sudi. 
<br /><span class="verse" id="51">51 </span>Zaista, zaista, kažem vam: ako tko očuva moju riječ, neće vidjeti smrti dovijeka." 
<br /><span class="verse" id="52">52 </span>Rekoše mu Židovi: "Sada vidimo da imaš zloduha. Abraham umrije, tako i proroci, a ti kažeš: 'Ako tko čuva moju riječ, neće okusiti  smrti dovijeka.' 
<br /><span class="verse" id="53">53 </span>Zar si ti veći od oca našega Abrahama, koji  je umro? Pa i proroci pomriješe. Kime se to praviš?" 
<br /><span class="verse" id="54">54 </span>Odgovori Isus: "Ako ja sam sebe slavim, slava moja nije ništa. Ima koji me slavi - Otac moj, a vi velite da je on vaš Bog, 
<br /><span class="verse" id="55">55 </span>no ne poznajete ga, a ja ga znam. Ako vam reknem da ga ne znam, bit ću lažac jednak vama. No znam ga i riječ njegovu čuvam. 
<br /><span class="verse" id="56">56 </span>Abraham, otac vaš, usklikta što će vidjeti moj Dan. I vidje i obradova se." 
<br /><span class="verse" id="57">57 </span>Rekoše mu nato Židovi: "Ni pedeset ti još godina nije, a  vidio si Abrahama?" 
<br /><span class="verse" id="58">58 </span>Reče im Isus: "Zaista, zaista, kažem vam: prije negoli Abraham posta, Ja jesam!" 
<br /><span class="verse" id="59">59 </span>Nato pograbiše kamenje da bace na nj. No Isus se sakri te  iziđe iz Hrama. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
