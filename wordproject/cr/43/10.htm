<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  10: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>"Zaista, zaista, kažem vam: tko god u ovčinjak ne ulazi na  vrata, nego negdje drugdje preskače, kradljivac je i razbojnik. 
<br /><span class="verse" id="2">2 </span>A tko na vrata ulazi, pastir je ovaca. 
<br /><span class="verse" id="3">3 </span>Tome vratar otvara  i ovce slušaju njegov glas. On ovce svoje zove imenom pa ih izvodi. 
<br /><span class="verse" id="4">4 </span>A kad sve svoje izvede, pred njima ide i ovce idu za njim  jer poznaju njegov glas. 
<br /><span class="verse" id="5">5 </span>Za tuđincem, dakako, ne idu, već  bježe od njega jer tuđinčeva glasa ne poznaju." 
<br /><span class="verse" id="6">6 </span>Isus im kaza tu poredbu, ali oni ne razumješe što im htjede  time kazati. 
<br /><span class="verse" id="7">7 </span>Stoga im Isus ponovno reče: "Zaista, zaista, kažem vam: ja sam vrata ovcama. 
<br /><span class="verse" id="8">8 </span>Svi koji dođoše prije mene, kradljivci su i razbojnici; ali ih ovce ne poslušaše. 
<br /><span class="verse" id="9">9 </span>Ja sam vrata. Kroza me tko uđe, spasit će se: i ulazit će i izlaziti i pašu nalaziti. 
<br /><span class="verse" id="10">10 </span>Kradljivac dolazi samo da ukrade, zakolje i pogubi. Ja dođoh da život imaju, u izobilju da ga imaju." 
<br /><span class="verse" id="11">11 </span>"Ja sam pastir dobri. Pastir dobri život svoj polaže za ovce. 
<br /><span class="verse" id="12">12 </span>Najamnik - koji nije pastir i nije vlasnik ovaca - kad vidi vuka gdje dolazi, ostavlja ovce i bježi, a vuk ih grabi i razgoni: 
<br /><span class="verse" id="13">13 </span>najamnik je i nije mu do ovaca. 
<br /><span class="verse" id="14">14 </span>Ja sam pastir dobri i poznajem svoje i mene poznaju moje, 
<br /><span class="verse" id="15">15 </span>kao što mene poznaje Otac i ja poznajem Oca i život svoj polažem za ovce. 
<br /><span class="verse" id="16">16 </span>Imam i drugih ovaca, koje nisu iz ovog ovčinjaka. I njih treba da dovedem i glas će moj čuti i bit će jedno stado, jedan pastir. 
<br /><span class="verse" id="17">17 </span>Zbog toga me i ljubi Otac što polažem život svoj da ga opet uzmem. 
<br /><span class="verse" id="18">18 </span>Nitko mi ga ne oduzima, nego ja ga sam od sebe polažem. Vlast imam položiti ga, vlast imam opet uzeti ga. Tu zapovijed primih od Oca svoga." 
<br /><span class="verse" id="19">19 </span>Među Židovima ponovno nasta podvojenost zbog tih riječi. 
<br /><span class="verse" id="20">20 </span>Mnogi su od njih govorili: "Zloduha ima pa mahnita! Što ga  slušate?" 
<br /><span class="verse" id="21">21 </span>Drugi su govorili: "Nisu to riječi opsjednuta.  Zar zloduh može slijepima oči otvoriti?" 
<br /><span class="verse" id="22">22 </span>Svetkovao se tada u Jeruzalemu Blagdan posvećenja. Bila  je zima. 
<br /><span class="verse" id="23">23 </span>Isus je obilazio Hramom po trijemu Salomonovu. 
<br /><span class="verse" id="24">24 </span>Okružili  ga Židovi i govorili mu: "Dokle ćeš nam dušu držati u neizvjesnosti?  Ako si ti Krist, reci nam otvoreno!" 
<br /><span class="verse" id="25">25 </span>Isus im odgovori: "Rekoh vam pa ne vjerujete. Djela što ih ja činim u ime Oca svoga - ona svjedoče za mene. 
<br /><span class="verse" id="26">26 </span>Ali vi ne vjerujete jer niste od mojih ovaca. 
<br /><span class="verse" id="27">27 </span>Ovce moje slušaju glas moj; ja ih poznajem i one idu za mnom. 
<br /><span class="verse" id="28">28 </span>Ja im dajem život vječni te neće propasti nikada i nitko ih neće ugrabiti iz moje ruke. 
<br /><span class="verse" id="29">29 </span>Otac moj, koji mi ih dade, veći je od svih i nitko ih ne može ugrabiti iz ruke Očeve. 
<br /><span class="verse" id="30">30 </span>Ja i Otac jedno smo." 
<br /><span class="verse" id="31">31 </span>Židovi ponovno pograbiše kamenje da ga kamenuju. 
<br /><span class="verse" id="32">32 </span>Isus  im odgovori: "Mnoga vam dobra djela Očeva pokazah. Za koje me  od tih djela kamenujete?" 
<br /><span class="verse" id="33">33 </span>Odgovoriše mu Židovi: "Zbog dobra  te djela ne kamenujemo, nego zbog hule: što ti - čovjek - sebe  Bogom praviš." 
<br /><span class="verse" id="34">34 </span>Odgovori im Isus: "Nije li pisano u vašem Zakonu: Ja rekoh: bogovi ste! 
<br /><span class="verse" id="35">35 </span>Ako bogovima nazva one kojima je riječ Božja upravljena - a Pismo se ne može dokinuti - 
<br /><span class="verse" id="36">36 </span>kako onda vi onome kog Otac posveti i posla na svijet možete reći: 'Huliš!' - zbog toga što rekoh: 'Sin sam Božji!' 
<br /><span class="verse" id="37">37 </span>Ako ne činim djela Oca svoga, nemojte mi vjerovati. 
<br /><span class="verse" id="38">38 </span>Ali ako činim, sve ako meni i ne vjerujete, djelima vjerujte pa uvidite i upoznajte da je Otac u meni i ja u Ocu." 
<br /><span class="verse" id="39">39 </span>Nato ga ponovno nastojahu uhvatiti, ali im on izmaknu  iz ruku. 
<br /><span class="verse" id="40">40 </span>I ode ponovno na onu stranu Jordana - na mjesto gdje  je prije Ivan krstio. I osta ondje. 
<br /><span class="verse" id="41">41 </span>A mnogi dođoše k njemu  i rekoše mu: "Ivan doduše ne učini nijednog znamenja, ali se  sve obistinilo što je rekao o ovome." 
<br /><span class="verse" id="42">42 </span>Mnogi ondje povjerovaše  u njega. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
