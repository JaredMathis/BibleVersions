<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  19: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 19 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada Pilat uze i izbičeva Isusa. 
<br /><span class="verse" id="2">2 </span>A vojnici spletoše vijenac  od trnja i staviše mu ga na glavu; i zaogrnuše ga grimiznim plaštem. 
<br /><span class="verse" id="3">3 </span>I prilazili su mu i govorili: "Zdravo kralju židovski!" I  pljuskali su ga. 
<br /><span class="verse" id="4">4 </span>A Pilat ponovno iziđe i reče im: "Evo vam ga izvodim da  znate: ne nalazim na njemu nikakve krivice." 
<br /><span class="verse" id="5">5 </span>Iziđe tada Isus  s trnovim vijencem, u grimiznom plaštu. A Pilat im kaže: "Evo  čovjeka!" 
<br /><span class="verse" id="6">6 </span>I kad ga ugledaše glavari svećenički i sluge, povikaše:  "Raspni, raspni!" Kaže im Pilat: "Uzmite ga vi i raspnite jer  ja ne nalazim na njemu krivice." 
<br /><span class="verse" id="7">7 </span>Odgovoriše mu Židovi: "Mi  imamo Zakon i po Zakonu on mora umrijeti jer se pravio Sinom  Božjim." 
<br /><span class="verse" id="8">8 </span>Kad je Pilat čuo te riječi, još se više prestraši 
<br /><span class="verse" id="9">9 </span>pa  ponovno uđe u dvor i kaže Isusu: "Odakle si ti?" No Isus mu ne  dade odgovora. 
<br /><span class="verse" id="10">10 </span>Tada mu Pilat reče: "Zar meni ne odgovaraš?  Ne znaš li da imam vlast da te pustim i da imam vlast da te razapnem?" 
<br /><span class="verse" id="11">11 </span>Odgovori mu Isus: "Ne bi imao nada mnom nikakve vlasti da  ti nije dano odozgor. Zbog toga ima veći grijeh onaj koji me  predao tebi." 
<br /><span class="verse" id="12">12 </span>Od tada ga je Pilat nastojao pustiti. No Židovi vikahu:  "Ako ovoga pustiš, nisi prijatelj caru. Tko se god pravi kraljem, protivi se caru." 
<br /><span class="verse" id="13">13 </span>Čuvši te riječi, Pilat izvede Isusa i  posadi na sudačku stolicu na mjestu koje se zove Litostrotos  - Pločnik, hebrejski Gabata - 
<br /><span class="verse" id="14">14 </span>a bijaše upravo priprava za  Pashu, oko šeste ure - i kaže Židovima: "Evo kralja vašega!" 
<br /><span class="verse" id="15">15 </span>Oni na to povikaše: "Ukloni! Ukloni! Raspni ga!" Kaže im  Pilat: "Zar kralja vašega da razapnem?" Odgovoriše glavari svećenički:  "Mi nemamo kralja osim cara!" 
<br /><span class="verse" id="16">16 </span>Tada im ga preda da se razapne. Uzeše dakle Isusa. 
<br /><span class="verse" id="17">17 </span>I  noseći svoj križ, iziđe on na mjesto zvano Lubanjsko, hebrejski  Golgota. 
<br /><span class="verse" id="18">18 </span>Ondje ga razapeše, a s njim i drugu dvojicu, s jedne  i druge strane, a Isusa u sredini. 
<br /><span class="verse" id="19">19 </span>A napisa Pilat i natpis te ga postavi na križ. Bilo je  napisano: "Isus Nazarećanin, kralj židovski." 
<br /><span class="verse" id="20">20 </span>Taj su natpis  čitali mnogi Židovi jer mjesto gdje je Isus bio raspet bijaše  blizu grada, a bilo je napisano hebrejski, latinski i grčki. 
<br /><span class="verse" id="21">21 </span>Nato glavari svećenički rekoše Pilatu: "Nemoj pisati: 'Kralj  židovski', nego da je on rekao: 'Kralj sam židovski.'" 
<br /><span class="verse" id="22">22 </span>Pilat  odgovori: "Što napisah, napisah!" 
<br /><span class="verse" id="23">23 </span>Vojnici pak, pošto razapeše Isusa, uzeše njegove haljine  i razdijeliše ih na četiri dijela - svakom vojniku po dio. A  uzeše i donju haljinu, koja bijaše nešivena, otkana u komadu  odozgor dodolje. 
<br /><span class="verse" id="24">24 </span>Rekoše zato među sobom: "Ne derimo je, nego  bacimo za nju kocku pa komu dopane" - da se ispuni Pismo koje  veli:  Razdijeliše među se haljine moje, za odjeću moju baciše kocku. I vojnici učiniše tako. 
<br /><span class="verse" id="25">25 </span>Uz križ su Isusov stajale majka njegova, zatim sestra  njegove majke, Marija Kleofina, i Marija Magdalena. 
<br /><span class="verse" id="26">26 </span>Kad Isus  vidje majku i kraj nje učenika kojega je ljubio, reče majci:  "Ženo! Evo ti sina!" Zatim reče učeniku: "Evo ti majke!" 
<br /><span class="verse" id="27">27 </span>I  od toga časa uze je učenik k sebi. 
<br /><span class="verse" id="28">28 </span>Nakon toga, kako je Isus znao da je sve dovršeno, da  bi se ispunilo Pismo, reče: "Žedan sam." 
<br /><span class="verse" id="29">29 </span>A ondje je  stajala posuda puna octa. I natakoše na izopovu trsku spužvu  natopljenu octom pa je primakoše njegovim ustima. 
<br /><span class="verse" id="30">30 </span>Čim Isus uze ocat, reče: "Dovršeno je!" I prignuvši glavu, preda duh. 
<br /><span class="verse" id="31">31 </span>Kako bijaše Priprava, da ne bi tijela ostala na križu  subotom, jer velik je dan bio one subote, Židovi zamoliše Pilata  da se raspetima prebiju golijeni i da se skinu. 
<br /><span class="verse" id="32">32 </span>Dođoše dakle  vojnici i prebiše golijeni prvomu i drugomu koji su s Isusom  bili raspeti. 
<br /><span class="verse" id="33">33 </span>Kada dođoše do Isusa i vidješe da je već umro, ne prebiše mu golijeni, 
<br /><span class="verse" id="34">34 </span>nego mu jedan od vojnika kopljem  probode bok i odmah poteče krv i voda. 
<br /><span class="verse" id="35">35 </span>Onaj koji je vidio svjedoči i istinito je svjedočanstvo  njegovo. On zna da govori istinu da i vi vjerujete 
<br /><span class="verse" id="36">36 </span>jer se  to dogodilo da se ispuni Pismo: Nijedna mu se kost neće slomiti. 
<br /><span class="verse" id="37">37 </span>I drugo opet Pismo veli: Gledat će onoga koga su proboli. 
<br /><span class="verse" id="38">38 </span>Nakon toga Josip iz Arimateje, koji je - kriomice, u  strahu od Židova - bio učenik Isusov, zamoli Pilata da smije  skinuti tijelo Isusovo. I dopusti mu Pilat. Josip dakle ode i  skine Isusovo tijelo. 
<br /><span class="verse" id="39">39 </span>A dođe i Nikodem - koji je ono prije  bio došao Isusu noću - i donese sa sobom oko sto libara smjese  smirne i aloja. 
<br /><span class="verse" id="40">40 </span>Uzmu dakle tijelo Isusovo i poviju ga u povoje  s miomirisima, kako je u Židova običaj za ukop. 
<br /><span class="verse" id="41">41 </span>A na mjestu gdje je Isus bio raspet bijaše vrt i u vrtu  nov grob u koji još nitko ne bijaše položen. 
<br /><span class="verse" id="42">42 </span>Ondje dakle  zbog židovske Priprave, jer grob bijaše blizu, polože Isusa. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
