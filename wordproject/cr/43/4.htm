<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  4: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 4 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad Gospodin dozna da su farizeji dočuli kako on, Isus, okuplja  i krsti više učenika nego Ivan - 
<br /><span class="verse" id="2">2 </span>iako zapravo nije krstio  sam Isus, nego njegovi učenici - 
<br /><span class="verse" id="3">3 </span>ode iz Judeje i ponovno se  vrati u Galileju. 
<br /><span class="verse" id="4">4 </span>Morao je proći kroza Samariju. 
<br /><span class="verse" id="5">5 </span>Dođe dakle u samarijski  grad koji se zove Sihar, blizu imanja što ga Jakov dade svojemu  sinu Josipu. 
<br /><span class="verse" id="6">6 </span>Ondje bijaše zdenac Jakovljev. Isus je umoran od puta sjedio na zdencu. Bila je otprilike šesta  ura. 
<br /><span class="verse" id="7">7 </span>Dođe neka žena Samarijanka zahvatiti vode. Kaže joj Isus:  "Daj mi piti!" 
<br /><span class="verse" id="8">8 </span>Njegovi učenici bijahu otišli u grad kupiti  hrane. 
<br /><span class="verse" id="9">9 </span>Kaže mu na to Samarijanka: "Kako ti, Židov, išteš piti  od mene, Samarijanke?" Jer Židovi se ne druže sa Samarijancima. 
<br /><span class="verse" id="10">10 </span>Isus joj odgovori: "Kad bi znala dar Božji i tko je onaj koji ti veli: 'Daj mi piti', ti bi u njega zaiskala i on bi ti dao vode žive." 
<br /><span class="verse" id="11">11 </span>Odvrati mu žena: "Gospodine, ta nemaš ni čime bi zahvatio, a zdenac je dubok. Otkuda ti dakle voda živa? 
<br /><span class="verse" id="12">12 </span>Zar si ti  možda veći od oca našeg Jakova koji nam dade ovaj zdenac i sam  je iz njega pio, a i sinovi njegovi i stada njegova?" 
<br /><span class="verse" id="13">13 </span>Odgovori  joj Isus: "Tko god pije ove vode, opet će ožednjeti. 
<br /><span class="verse" id="14">14 </span>A tko bude pio vode koju ću mu ja dati, ne, neće ožednjeti nikada: voda koju ću mu ja dati postat će u njemu izvorom vode koja struji u život vječni." 
<br /><span class="verse" id="15">15 </span>Kaže mu žena: "Gospodine, daj mi te vode da ne žeđam  i da ne moram dolaziti ovamo zahvaćati." 
<br /><span class="verse" id="16">16 </span>Nato joj on reče:  "Idi i zovi svoga muža pa se vrati ovamo." 
<br /><span class="verse" id="17">17 </span>Odgovori mu žena:  "Nemam muža." Kaže joj Isus: "Dobro si rekla: 'Nemam muža!' 
<br /><span class="verse" id="18">18 </span>Pet  si doista muževa imala, a ni ovaj koga sada imaš nije ti muž.  To si po istini rekla." 
<br /><span class="verse" id="19">19 </span>Kaže mu žena: "Gospodine, vidim da  si prorok. 
<br /><span class="verse" id="20">20 </span>Naši su se očevi klanjali na ovome brdu, a vi  kažete da je u Jeruzalemu mjesto gdje se treba klanjati." 
<br /><span class="verse" id="21">21 </span>A  Isus joj reče: "Vjeruj mi, ženo, dolazi čas kad se nećete klanjati Ocu ni na ovoj gori ni u Jeruzalemu. 
<br /><span class="verse" id="22">22 </span>Vi se klanjate onome što ne poznate, a mi se klanjamo onome što poznamo jer spasenje dolazi od Židova. 
<br /><span class="verse" id="23">23 </span>Ali dolazi čas - sada je! - kad će se istinski klanjatelji klanjati Ocu u duhu i istini jer takve upravo klanjatelje traži Otac. 
<br /><span class="verse" id="24">24 </span>Bog je duh i koji se njemu klanjaju, u duhu i istini treba da se klanjaju." 
<br /><span class="verse" id="25">25 </span>Kaže mu žena: "Znam da ima doći Mesija zvani Krist -  Pomazanik. Kad on dođe, objavit će nam sve." 
<br /><span class="verse" id="26">26 </span>Kaže joj Isus:  "Ja sam, ja koji s tobom govorim!" 
<br /><span class="verse" id="27">27 </span>Uto dođu njegovi učenici pa se začude što razgovara sa  ženom. Nitko ga ipak ne zapita: "Što tražiš?" ili: "Što razgovaraš  s njom?" 
<br /><span class="verse" id="28">28 </span>Žena ostavi svoj krčag pa ode u grad i reče ljudima: 
<br /><span class="verse" id="29">29 </span>"Dođite da vidite čovjeka koji mi je kazao sve što sam počinila.  Da to nije Krist?" 
<br /><span class="verse" id="30">30 </span>Oni iziđu iz grada te se upute k njemu. 
<br /><span class="verse" id="31">31 </span>Učenici ga dotle nudili: "Učitelju, jedi!" 
<br /><span class="verse" id="32">32 </span>A on im reče:  "Hraniti mi se valja jelom koje vi ne poznajete." 
<br /><span class="verse" id="33">33 </span>Učenici  se nato zapitkivahu: "Da mu nije tko donio jesti?" 
<br /><span class="verse" id="34">34 </span>Kaže im  Isus:  "Jelo je moje vršiti volju onoga koji me posla i dovršiti djelo njegovo. 
<br /><span class="verse" id="35">35 </span>Ne govorite li vi: 'Još četiri mjeseca i evo žetve?' Gle, kažem vam, podignite oči svoje i pogledajte polja: već se bjelasaju za žetvu. 
<br /><span class="verse" id="36">36 </span>Žetelac već prima plaću, sabire plod za vječni život da se sijač i žetelac zajedno raduju. 
<br /><span class="verse" id="37">37 </span>Tu se obistinjuje izreka: 'Jedan sije, drugi žanje.' 
<br /><span class="verse" id="38">38 </span>Ja vas poslah žeti ono oko čega se niste trudili; drugi su se trudili, a vi ste ušli u trud njihov." 
<br /><span class="verse" id="39">39 </span>Mnogi Samarijanci iz onoga grada povjerovaše u njega  zbog riječi žene koja je svjedočila: "Kazao mi je sve što sam  počinila." 
<br /><span class="verse" id="40">40 </span>Kad su dakle Samarijanci došli k njemu, moljahu  ga da ostane u njih. I ostade ondje dva dana. 
<br /><span class="verse" id="41">41 </span>Tada ih je  još mnogo više povjerovalo zbog njegove riječi 
<br /><span class="verse" id="42">42 </span>pa govorahu  ženi: "Sada više ne vjerujemo zbog tvoga kazivanja; ta sami smo  čuli i znamo: ovo je uistinu Spasitelj svijeta." 
<br /><span class="verse" id="43">43 </span>Nakon dva dana ode odande u Galileju. 
<br /><span class="verse" id="44">44 </span>Sam je Isus  doduše izjavio da prorok nema časti u svom zavičaju. 
<br /><span class="verse" id="45">45 </span>Kad  je dakle stigao u Galileju, Galilejci ga lijepo primiše jer bijahu  vidjeli što je sve učinio u Jeruzalemu za blagdana. Jer su i  oni bili uzišli na blagdan. 
<br /><span class="verse" id="46">46 </span>Dođe dakle ponovno u Kanu Galilejsku, gdje bijaše pretvorio  vodu u vino. Ondje bijaše neki kraljevski službenik koji je imao  bolesna sina u Kafarnaumu. 
<br /><span class="verse" id="47">47 </span>Kad je čuo da je Isus došao iz  Judeje u Galileju, ode k njemu pa ga moljaše da siđe i ozdravi  mu sina jer već samo što nije umro. 
<br /><span class="verse" id="48">48 </span>Nato mu Isus reče: "Ako  ne vidite znamenja i čudesa, ne vjerujete!" 
<br /><span class="verse" id="49">49 </span>Kaže mu kraljevski  službenik: "Gospodine, siđi dok mi ne umre dijete." 
<br /><span class="verse" id="50">50 </span>Kaže  mu Isus: "Idi, sin tvoj živi!" Povjerova čovjek riječi koju mu reče Isus i ode. 
<br /><span class="verse" id="51">51 </span>Dok je on  još silazio, pohite mu u susret sluge s viješću da mu sin živi. 
<br /><span class="verse" id="52">52 </span>Upita ih dakle za uru kad mu je krenulo nabolje. Rekoše mu:  "Jučer oko sedme ure pustila ga ognjica." 
<br /><span class="verse" id="53">53 </span>Tada razabra otac  da je to bilo upravo onog časa kad mu Isus reče: "Sin tvoj živi."  I povjerova on i sav dom njegov. 
<br /><span class="verse" id="54">54 </span>Bijaše to drugo znamenje što ga učini Isus po povratku  iz Judeje u Galileju. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
