<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>Ivan  6: Hrvatska BIBLIJA - NOVI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ivan </h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 6 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Nakon toga ode Isus na drugu stranu Galilejskog, Tiberijadskog  mora. 
<br /><span class="verse" id="2">2 </span>Slijedilo ga silno mnoštvo jer su gledali znamenja što  ih je činio na bolesnicima. 
<br /><span class="verse" id="3">3 </span>A Isus uziđe na goru i ondje sjeđaše  sa svojim učenicima. 
<br /><span class="verse" id="4">4 </span>Bijaše blizu Pasha, židovski blagdan. 
<br /><span class="verse" id="5">5 </span>Isus podigne oči i ugleda kako silan svijet dolazi k njemu  pa upita Filipa: "Gdje da kupimo kruha da ovi blaguju?" 
<br /><span class="verse" id="6">6 </span>To  reče kušajući ga; jer znao je što će učiniti. 
<br /><span class="verse" id="7">7 </span>Odgovori mu  Filip: "Za dvjesta denara kruha ne bi bilo dosta da svaki nešto  malo dobije." 
<br /><span class="verse" id="8">8 </span>Kaže mu jedan od njegovih učenika, Andrija,  brat Šimuna Petra: 
<br /><span class="verse" id="9">9 </span>"Ovdje je dječak koji ima pet ječmenih  kruhova i dvije ribice! Ali što je to za tolike?" 
<br /><span class="verse" id="10">10 </span>Reče Isus:  "Neka ljudi posjedaju!" A bilo je mnogo trave na tome mjestu. Posjedaše dakle muškarci, njih oko pet tisuća. 
<br /><span class="verse" id="11">11 </span>Isus uze  kruhove, izreče zahvalnicu pa razdijeli onima koji su posjedali.  A tako i od ribica - koliko su god htjeli. 
<br /><span class="verse" id="12">12 </span>A kad se nasitiše, reče svojim učenicima: "Skupite preostale ulomke da ništa ne  propadne!" 
<br /><span class="verse" id="13">13 </span>Skupili su dakle i napunili dvanaest košara ulomaka  što od pet ječmenih kruhova pretekoše onima koji su blagovali. 
<br /><span class="verse" id="14">14 </span>Kad su ljudi vidjeli znamenje što ga Isus učini, rekoše:  "Ovo je uistinu Prorok koji ima doći na svijet!" 
<br /><span class="verse" id="15">15 </span>Kad Isus  spozna da kane doći, pograbiti ga i zakraljiti, povuče se ponovno  u goru, posve sam. 
<br /><span class="verse" id="16">16 </span>Kad nasta večer, siđoše njegovi učenici k moru, 
<br /><span class="verse" id="17">17 </span>uđoše  u lađicu i krenuše na onu stranu mora, u Kafarnaum. Već se i  smrklo, a Isusa još nikako k njima. 
<br /><span class="verse" id="18">18 </span>More se uzburkalo od  silnog vjetra što je zapuhao. 
<br /><span class="verse" id="19">19 </span>Pošto su dakle isplovili oko  dvadeset i pet do trideset stadija, ugledaju Isusa gdje ide po  moru i približava se lađici. Prestraše se, 
<br /><span class="verse" id="20">20 </span>a on će njima:  "Ja sam! Ne bojte se!" 
<br /><span class="verse" id="21">21 </span>Htjedoše ga uzeti u lađicu, kadli se lađica odmah nađe na obali kamo su se zaputili. 
<br /><span class="verse" id="22">22 </span>Sutradan mnoštvo, koje osta s onu stranu mora, zapazi  da ondje bijaše samo jedna lađica i da Isus nije bio ušao zajedno  sa svojim učenicima u lađicu, nego da oni odoše sami. 
<br /><span class="verse" id="23">23 </span>Iz  Tiberijade pak stigoše druge lađice blizu onog mjesta gdje jedoše  kruh pošto je Gospodin izrekao zahvalnicu. 
<br /><span class="verse" id="24">24 </span>Kada dakle mnoštvo  vidje da ondje nema Isusa ni njegovih učenika, uđu u lađice i  odu u Kafarnaum tražeći Isusa. 
<br /><span class="verse" id="25">25 </span>Kad ga nađoše s onu stranu  mora, rekoše mu: "Učitelju, kad si ovamo došao?" 
<br /><span class="verse" id="26">26 </span>Isus im  odgovori:  "Zaista, zaista, kažem vam: tražite me, ali ne stoga što vidjeste znamenja, nego stoga što ste jeli od onih kruhova i nasitili se. 
<br /><span class="verse" id="27">27 </span>Radite, ali ne za hranu propadljivu, nego za hranu koja ostaje za život vječni: nju će vam dati Sin Čovječji jer njega Otac - Bog - opečati." 
<br /><span class="verse" id="28">28 </span>Rekoše mu dakle: "Što nam je činiti da bismo radili djela  Božja?" 
<br /><span class="verse" id="29">29 </span>Odgovori im Isus: "Djelo je Božje da vjerujete u  onoga kojega je on poslao." 
<br /><span class="verse" id="30">30 </span>Rekoše mu onda: "Kakvo ti znamenje  činiš da vidimo pa da ti vjerujemo? Koje je tvoje djelo? 
<br /><span class="verse" id="31">31 </span>Očevi  naši blagovaše manu u pustinji, kao što je pisano: Nahrani  ih kruhom nebeskim." 
<br /><span class="verse" id="32">32 </span>Reče im Isus: "Zaista, zaista, kažem vam: nije vam Mojsije dao kruh s neba, nego Otac moj daje vam kruh s neba, kruh istinski; 
<br /><span class="verse" id="33">33 </span>jer kruh je Božji Onaj koji silazi s neba i daje život svijetu." 
<br /><span class="verse" id="34">34 </span>Rekoše mu nato: "Gospodine, daj nam uvijek toga kruha." 
<br /><span class="verse" id="35">35 </span>Reče im Isus: "Ja sam kruh života. Tko dolazi k meni, neće ogladnjeti; tko vjeruje u mene, neće ožednjeti nikada. 
<br /><span class="verse" id="36">36 </span>No rekoh vam: vidjeli ste me, a opet ne vjerujete. 
<br /><span class="verse" id="37">37 </span>Svi koje mi daje Otac doći će k meni, i onoga tko dođe k meni neću izbaciti; 
<br /><span class="verse" id="38">38 </span>jer siđoh s neba ne da vršim svoju volju, nego volju onoga koji me posla. 
<br /><span class="verse" id="39">39 </span>A ovo je volja onoga koji me posla: da nikoga od onih koje mi je dao ne izgubim, nego da ih uskrisim u posljednji dan. 
<br /><span class="verse" id="40">40 </span>Da, to je volja Oca mojega da tko god vidi Sina i vjeruje u njega, ima život vječni i ja da ga uskrisim u posljednji dan." 
<br /><span class="verse" id="41">41 </span>Židovi nato mrmljahu protiv njega što je rekao: "Ja sam  kruh koji je sišao s neba." 
<br /><span class="verse" id="42">42 </span>Govorahu: "Nije li to Isus, sin  Josipov? Ne poznajemo li mu oca i majku? Kako sada govori: 'Sišao  sam s neba?'" 
<br /><span class="verse" id="43">43 </span>Isus im odvrati: "Ne mrmljajte među sobom! 
<br /><span class="verse" id="44">44 </span>Nitko ne može doći k meni ako ga ne povuče Otac koji me posla; i ja ću ga uskrisiti u posljednji dan. 
<br /><span class="verse" id="45">45 </span>Pisano je u Prorocima: Svi će biti učenici Božji. Tko god čuje od Oca i pouči se, dolazi k meni. 
<br /><span class="verse" id="46">46 </span>Ne da bi tko vidio Oca, doli onaj koji je kod Boga; on je vidio Oca. 
<br /><span class="verse" id="47">47 </span>Zaista, zaista, kažem vam: tko vjeruje, ima život vječni. 
<br /><span class="verse" id="48">48 </span>Ja sam kruh života. 
<br /><span class="verse" id="49">49 </span>Očevi vaši jedoše u pustinji manu i pomriješe. 
<br /><span class="verse" id="50">50 </span>Ovo je kruh koji silazi s neba: da tko od njega jede, ne umre. 
<br /><span class="verse" id="51">51 </span>Ja sam kruh živi koji je s neba sišao. Tko bude jeo od ovoga kruha, živjet će uvijeke. Kruh koji ću ja dati tijelo je moje - za život svijeta." 
<br /><span class="verse" id="52">52 </span>Židovi se nato među sobom prepirahu: "Kako nam ovaj može  dati tijelo svoje za jelo?" 
<br /><span class="verse" id="53">53 </span>Reče im stoga Isus: "Zaista, zaista, kažem vam: ako ne jedete tijela Sina Čovječjega i ne pijete krvi njegove, nemate života u sebi! 
<br /><span class="verse" id="54">54 </span>Tko blaguje tijelo moje i pije krv moju, ima život vječni; i ja ću ga uskrisiti u posljednji dan. 
<br /><span class="verse" id="55">55 </span>Tijelo je moje jelo istinsko, krv je moja piće istinsko. 
<br /><span class="verse" id="56">56 </span>Tko jede moje tijelo i pije moju krv, u meni ostaje i ja u njemu. 
<br /><span class="verse" id="57">57 </span>Kao što je mene poslao živi Otac i ja živim po Ocu, tako i onaj koji mene blaguje živjet će po meni. 
<br /><span class="verse" id="58">58 </span>Ovo je kruh koji je s neba sišao, ne kao onaj koji jedoše očevi i pomriješe. Tko jede ovaj kruh, živjet će uvijeke." 
<br /><span class="verse" id="59">59 </span>To reče Isus naučavajući u sinagogi u Kafarnaumu. 
<br /><span class="verse" id="60">60 </span>Mnogi  od njegovih učenika čuvši to rekoše: "Tvrda je to besjeda! Tko  je može slušati?" 
<br /><span class="verse" id="61">61 </span>A Isus znajući sam od sebe da njegovi učenici  zbog toga mrmljaju, reče im: "Zar vas to sablažnjava? 
<br /><span class="verse" id="62">62 </span>A što  ako vidite Sina Čovječjega kako uzlazi onamo gdje je prije bio?" 
<br /><span class="verse" id="63">63 </span>"Duh je onaj koji oživljuje, tijelo ne koristi ništa. Riječi koje sam vam govorio duh su i život su." 
<br /><span class="verse" id="64">64 </span>"A ipak, ima ih među vama koji ne vjeruju." Jer znao  je Isus od početka koji su oni što ne vjeruju i tko je onaj koji  će ga izdati. 
<br /><span class="verse" id="65">65 </span>I doda: "Zato sam vam i rekao da nitko ne može  doći k meni ako mu nije dano od Oca." 
<br /><span class="verse" id="66">66 </span>Otada mnogi učenici odstupiše, više nisu išli s njime. 
<br /><span class="verse" id="67">67 </span>Reče stoga Isus dvanaestorici: "Da možda i vi ne kanite  otići?" 
<br /><span class="verse" id="68">68 </span>Odgovori mu Šimun Petar: "Gospodine, kome da idemo?  Ti imaš riječi života vječnoga! 
<br /><span class="verse" id="69">69 </span>I mi vjerujemo i znamo: ti  si Svetac Božji." 
<br /><span class="verse" id="70">70 </span>Odgovori im Isus: "Nisam li ja vas dvanaestoricu  izabrao? A ipak, jedan je od vas đavao." 
<br /><span class="verse" id="71">71 </span>Govoraše to o Judi, sinu Šimuna Iškariotskoga, jednom od dvanaestorice, jer on ga  je imao izdati. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
