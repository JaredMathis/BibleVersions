<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 11 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kralj je Salomon - uz kćer faraonovu - volio mnoge žene tuđinke:  Moapke, Amonke, Edomke, Sidonke i Hetitkinje, 
<br /><span class="verse" id="2">2 </span>od svih naroda  za koje je Jahve rekao Izraelcima: "Nećete odlaziti k njima i  oni neće dolaziti k vama; oni će zacijelo okrenuti vaša srca  svojim bogovima." Njima se priklonio Salomon svojom ljubavlju. 
<br /><span class="verse" id="3">3 </span>Imao je sedam stotina kneževskih žena i tri stotine inoča.  Njegove su žene zavodile njegovo srce. 
<br /><span class="verse" id="4">4 </span>I kada je Salomon ostario, njegove su mu žene okrenule srce prema drugim bogovima, i srce  njegovo nije više potpuno pripadalo Jahvi kao što je pripadalo  srce njegova oca Davida. 
<br /><span class="verse" id="5">5 </span>Salomon je išao za Aštartom, boginjom  Sidonaca, i Milkomom, sramotom Amonaca. 
<br /><span class="verse" id="6">6 </span>Činio je ono što ne  bijaše pravo u očima Jahvinim i nije se sasvim pokoravao Jahvi  kao što se pokoravao njegov otac David. 
<br /><span class="verse" id="7">7 </span>Tako sagradi Salomon  uzvišicu Kemošu, sramoti Moaba, na gori istočno od Jeruzalema, i Milkomu, sramoti Amonaca. 
<br /><span class="verse" id="8">8 </span>To učini za sve svoje žene tuđinke, koje su prinosile kad i žrtve svojim bogovima. 
<br /><span class="verse" id="9">9 </span>Jahve se razgnjevi na Salomona jer je okrenuo srce svoje  od Jahve, Boga Izraelova, koji mu se bio dvaput javio 
<br /><span class="verse" id="10">10 </span>i koji  mu je baš tada zabranio štovati druge bogove, ali on nije održao  te zapovijedi. 
<br /><span class="verse" id="11">11 </span>Tada Jahve reče Salomonu: "Kada je tako s  tobom te ne držiš moga Saveza i naredaba koje sam ti dao, ja  ću sigurno oduzeti od tebe kraljevstvo i dat ću ga jednom od  tvojih slugu. 
<br /><span class="verse" id="12">12 </span>Ali neću to učiniti za tvoga života, zbog oca  tvojega Davida; uzet ću ga iz ruke tvoga sina. 
<br /><span class="verse" id="13">13 </span>Ipak neću  od njega uzeti svega kraljevstva: ostavit ću jedno pleme tvome  sinu, zbog sluge mojega Davida, zbog Jeruzalema koji izabrah." 
<br /><span class="verse" id="14">14 </span>Tada diže Jahve protivnika Salomonu: Edomca Hadada, iz  kraljevske kuće Edomaca. 
<br /><span class="verse" id="15">15 </span>Jer kada je David tukao Edomce i  kad je Joab, vojskovođa, otišao da pokopa ubijene i dao pogubiti  sve muškarce u Edomu - 
<br /><span class="verse" id="16">16 </span>Joab i sav Izrael ostadoše ondje šest  mjeseci dok nisu istrijebili sve muškarce u Edomu - 
<br /><span class="verse" id="17">17 </span>Hadad  je utekao u Egipat s Edomcima koji bijahu u službi njegova oca.  Hadad je bio tada mladi dječak. 
<br /><span class="verse" id="18">18 </span>Otišli su iz Midjana i stigli  u Paran. Poveli su sa sobom ljude iz Parana i otišli u Egipat  pred faraona, kralja Egipta, koji mu dade kuću, odredi mu hranu  i dodijeli zemlje. 
<br /><span class="verse" id="19">19 </span>Hadad je stekao veliku milost u faraona, koji mu dade sestru svoje žene, sestru velike kneginje Tafnese. 
<br /><span class="verse" id="20">20 </span>Sestra Tafnesina rodi mu sina Genubata, koga Tafnesa odgoji  u kraljevskoj palači, i Genubat je ostao u palači među faraonovom  djecom. 
<br /><span class="verse" id="21">21 </span>Kada je Hadad doznao u Egiptu da je David počinuo kod  svojih otaca i da je vojskovođa Joab umro, reče faraonu: "Dopusti  mi da odem u svoju zemlju!" 
<br /><span class="verse" id="22">22 </span>Faraon mu reče: "Što ti nedostaje  u mene te želiš poći u svoju zemlju?" A on mu odgovori: "Ništa, ali me pusti da odem!" [25b] To je bilo zlo što ga je učinio  Hadad: mrzio je Izraela i vladao je Edomom. 
<br /><span class="verse" id="23">23 </span>Bog je protiv Salomona podigao protivnika mu Rezona,  sina Elijadova, koji je pobjegao od svoga gospodara Hadadezera, kralja sopskoga; 
<br /><span class="verse" id="24">24 </span>Rezon je skupio ljude oko sebe i postao  im četovođa kada ih David ubijaše. Rezon zauze Damask, ondje  se nastani i zavlada Damaskom. 
<br /><span class="verse" id="25">25 </span>[25a] On je bio protivnik Izraelov  za života Salomonova. 
<br /><span class="verse" id="26">26 </span>Jeroboam bijaše sin Efraćanina Nebata, iz Sareda, a majka  mu bijaše udovica imenom Serva. On je bio u službi Salomonovoj  i podigao je ruku protiv kralja. 
<br /><span class="verse" id="27">27 </span>Evo razloga njegove pobune. Salomon je gradio Milo da  zatrpa kosinu u gradu Davida, oca svoga. 
<br /><span class="verse" id="28">28 </span>Taj Jeroboam bijaše  valjan čovjek; Salomon opazi kako se mladi čovjek prihvaća posla  i postavi ga nad svom rabotom kuće Josipove. 
<br /><span class="verse" id="29">29 </span>Tada se dogodi  te Jeroboam ode iz Jeruzalema, i na putu ga susrete prorok Ahija  iz Šila, ogrnut novim plaštem; bijahu sami njih dvojica u polju. 
<br /><span class="verse" id="30">30 </span>Ahija uze novi plašt koji je imao na sebi i razdrije ga na  dvanaest komada. 
<br /><span class="verse" id="31">31 </span>I reče Jeroboamu: "Uzmi sebi deset komada, jer ovako govori Jahve, Bog Izraelov:  'Evo ću istrgnuti kraljevstvo iz ruke Salomonove i dat ću tebi  deset plemena. 
<br /><span class="verse" id="32">32 </span>On će imati jedno pleme, zbog sluge mojega  Davida i Jeruzalema, grada koji sam izabrao između svih plemena  Izraelovih. 
<br /><span class="verse" id="33">33 </span>To je zato što me ostavio i poklonio se Aštarti, boginji Sidonaca, Kemošu, bogu moapskom, i Milkomu, bogu Amonaca, i ne hodi više mojim putovima; ne čini što je pravo u mojim  očima, niti izvršava moje zakone i naredbe kao što je činio njegov  otac David. 
<br /><span class="verse" id="34">34 </span>Ali mu neću iz ruke uzeti sve kraljevstvo, jer  sam ga postavio knezom za sveg njegova života, zbog sluge svoga  Davida, koga sam izabrao i koji je držao moje zapovijedi i moje  zakone. 
<br /><span class="verse" id="35">35 </span>Ali ću uzeti kraljevstvo iz ruke njegova sina i tebi  ću ga dati, to jest deset plemena. 
<br /><span class="verse" id="36">36 </span>A njegovu ću sinu ostaviti  jedno pleme da moj sluga David ima uvijek svjetiljku preda mnom  u Jeruzalemu, gradu koji sam izabrao sebi da u njemu stoluje  Ime moje. 
<br /><span class="verse" id="37">37 </span>Tebe ću uzeti da kraljuješ nad svim što budeš želio  i da budeš kralj nad Izraelom. 
<br /><span class="verse" id="38">38 </span>Ako budeš poslušao sve što  ti zapovjedim i stupao budeš putovima mojim te činio što je pravedno  u očima mojim držeći moje zakone i zapovijedi moje, kako je to  činio moj sluga David, tada ću ja biti s tobom i sagradit ću  ti trajan dom, kao što sam sagradio Davidu, i dat ću ti Izraela. 
<br /><span class="verse" id="39">39 </span>Ponizit ću potomke Davidove; ali ne zauvijek.'" 
<br /><span class="verse" id="40">40 </span>Salomon je zato tražio da ubije Jeroboama, ali on pobježe  u Egipat k Šišaku i ostade u Egiptu do smrti Salomonove. 
<br /><span class="verse" id="41">41 </span>Ostala povijest Salomonova, sve što je učinio i njegova  mudrost, zar nije zapisana u knjizi Povijesti Salomonove? 
<br /><span class="verse" id="42">42 </span>A  kraljevaše Salomon u Jeruzalemu nad svim Izraelom četrdeset godina. 
<br /><span class="verse" id="43">43 </span>Onda počinu Salomon kod otaca svojih i bi sahranjen u Davidovu  gradu, a njegov sin Roboam zakralji se namjesto njega. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
