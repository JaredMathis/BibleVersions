<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 2 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 2 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kad su se dani Davidovi približavali svome svršetku, zapovjedi  David svome sinu Salomonu: 
<br /><span class="verse" id="2">2 </span>"Sada polazim na put sviju smrtnika.  Ti budi hrabar i pokaži se čovjekom! 
<br /><span class="verse" id="3">3 </span>Slušaj naredbe Jahve, Boga svoga, idi njegovim stazama, drži se njegovih zakona, zapovijedi, naredaba i njegovih pouka, kako je napisano u Zakonu Mojsijevu, da bi uspio u svemu što poduzmeš i svagdje kamo se okreneš; 
<br /><span class="verse" id="4">4 </span>da bi Jahve ispunio svoje obećanje koje mi je dao: 'Ako sinovi  tvoji budu pazili na svome putu, vjerno hodeći preda mnom, svim  srcem svojim i svom dušom svojom, uvijek će jedan od njih sjediti  na prijestolju Izraelovu.' 
<br /><span class="verse" id="5">5 </span>I sam znaš što mi je učinio Joab, sin Sarvijin, kako je  učinio obojici vojskovođa Izraelovih: Abneru, sinu Nerovu, i  Amasi, sinu Jeterovu, kad ih je ubio i time prolio krv u miru  kao u ratu te omastio krvlju pojas oko bokova svojih i obuću  na nogama svojim. 
<br /><span class="verse" id="6">6 </span>Ti postupi po svom razboru i ne daj da mu  sijeda kosa mirno počine u Podzemlju. 
<br /><span class="verse" id="7">7 </span>A sinovima Barzilaja  Gileađanina vrati ljubav: neka budu među onima koji jedu za tvojim  stolom jer su mi pomogli kad sam bježao pred tvojim bratom Abšalomom. 
<br /><span class="verse" id="8">8 </span>Pred sobom imaš Šimeja, sina Gerina, Benjaminovca iz Bahurima, koji me užasnim kletvama proklinjao onoga dana kad sam bježao  u Mahanajim. Ali mi je on sišao u susret na Jordan i zakleh mu  se Jahvom: 'Neću te pogubiti mačem.' 
<br /><span class="verse" id="9">9 </span>Ali mu ti toga ne opraštaj, jer si čovjek razborit, i već ćeš znati kako treba da postupiš  te mu sijedu kosu s krvlju u Podzemlje spremiš." 
<br /><span class="verse" id="10">10 </span>I potom počinu David kraj otaca svojih i bi pokopan u  Davidovu gradu. 
<br /><span class="verse" id="11">11 </span>David je kraljevao nad Izraelom četrdeset  godina: u Hebronu je kraljevao sedam godina, u Jeruzalemu je  kraljevao trideset i tri godine. 
<br /><span class="verse" id="12">12 </span>Salomon sjede na prijestolje Davida, svoga oca, i njegova  se vlast veoma učvrsti. 
<br /><span class="verse" id="13">13 </span>Ali Adonija, sin Hagitin, dođe Bat-Šebi, majci Salomonovoj, i pade ničice pred njom. Ona ga upita: "Je li miroljubiv tvoj  dolazak?" On odgovori: "Jest, miroljubiv je." 
<br /><span class="verse" id="14">14 </span>I nastavi:  "Imam ti nešto reći." Ona reče: "Govori." 
<br /><span class="verse" id="15">15 </span>Tada će on: "Znaš  i sama da je kraljevstvo pripadalo meni i da je sav Izrael očekivao  da ću ja biti kralj. Ali mi je kraljevstvo izmaklo i pripalo  je mome bratu, jer mu ga je Jahve namijenio. 
<br /><span class="verse" id="16">16 </span>Ja te sada samo  jedno molim: nemoj me odbiti." Ona reče: "Govori." 
<br /><span class="verse" id="17">17 </span>A on nastavi:  "Reci, molim te, kralju Salomonu - jer tebe neće odbiti - neka  mi dade za ženu Abišagu Šunamku!" 
<br /><span class="verse" id="18">18 </span>A Bat-Šeba odgovori: "Dobro, govorit ću kralju o tebi." 
<br /><span class="verse" id="19">19 </span>Kada dakle uđe Bat-Šeba kralju Salomonu da govori o Adoniji, ustade kralj i pođe joj u susret, pokloni se pred njom, zatim  sjede na svoje prijestolje i zapovjedi te namjestiše sjedalicu  za kraljicu majku, i ona mu sjede s desne strane. 
<br /><span class="verse" id="20">20 </span>Tada mu  reče: "Nešto bih zaiskala od tebe, nemoj me odbiti." Kralj joj  odgovori: "Traži, majko, jer te neću odbiti." 
<br /><span class="verse" id="21">21 </span>Ona nastavi:  "Neka se dade Abišaga Šunamka tvome bratu Adoniji za ženu." 
<br /><span class="verse" id="22">22 </span>Kralj  Salomon odgovori i reče svojoj majci: "Zašto tražiš Abišagu Šunamku  za Adoniju? Traži odmah i kraljevstvo za njega! Jer on je moj  stariji brat, a uz njega je svećenik Ebjatar i Joab, sin Sarvijin!" 
<br /><span class="verse" id="23">23 </span>Tada se kralj Salomon zakle Jahvom: "Neka mi Bog učini ovo  zlo i neka mi doda drugo ako Adonija nije to izrekao danas po  cijenu svoga života! 
<br /><span class="verse" id="24">24 </span>Živoga mi Jahve, koji me potvrdio i  posadio na prijestolje oca moga Davida i koji mi je dao dom kako  je obećao: još danas će Adonija umrijeti." 
<br /><span class="verse" id="25">25 </span>I kralj Salomon posla Benaju, sina Jojadina, koji ga  udari te Adonija umrije. 
<br /><span class="verse" id="26">26 </span>Svećeniku Ebjataru kralj zatim naredi: "Idi u Anatot  na svoj posjed. Zaslužio si smrt, ali te neću pogubiti danas  jer si nosio Jahvin Kovčeg pred ocem mojim Davidom i podijelio  si sve patnje s mojim ocem." 
<br /><span class="verse" id="27">27 </span>I Salomon isključi Ebjatara  iz svećenstva Jahvina da tako ispuni Jahvinu riječ koju je izrekao  protiv doma Elijeva u Šilu. 
<br /><span class="verse" id="28">28 </span>Kada je glas stigao Joabu - Joab bijaše pristao uz Adoniju, premda se nije priključio Abšalomu - on uteče u Šator Jahvin  i uhvati se za rogove žrtvenika. 
<br /><span class="verse" id="29">29 </span>I dojaviše kralju Salomonu:  "Joab je pobjegao u Šator Jahvin, eno ga pokraj žrtvenika." Tada  Salomon poruči Joabu: "Što se držiš žrtvenika?" Joab odgovori:  "Uplašio sam se tebe i pobjegao sam pred Jahvu." Tada Salomon  naredi Benaji, sinu Jojadinu: "Idi i ubij ga!" 
<br /><span class="verse" id="30">30 </span>Benaja ode u Šator Jahvin i reče Joabu: "Po naredbi kraljevoj:  iziđi!" On odgovori: "Neću, želim ovdje umrijeti!" Benaja javi  kralju: "Eto što mi je rekao Joab i što mi je odgovorio." 
<br /><span class="verse" id="31">31 </span>Kralj mu reče: "Učini kako je rekao: ubij ga, zatim pokopaj.  Tako ćeš danas skinuti s mene i doma oca moga nevinu krv koju  je Joab prolio. 
<br /><span class="verse" id="32">32 </span>Jahve će učiniti da krv njegova padne na  njegovu glavu, jer je ubio dva čovjeka pravednika i bolja od  sebe; ubio ih je mačem bez znanja moga oca Davida: Abnera, sina  Nerova, vođu vojske Izraelove, i Amasu, sina Jeterova, vojvodu  judejskoga. 
<br /><span class="verse" id="33">33 </span>Neka njihova krv padne na glavu Joaba i njegova  potomstva dovijeka, a Davidu, njegovu potomstvu, vladalačkoj  kući i prijestolju neka od Jahve bude trajan mir." 
<br /><span class="verse" id="34">34 </span>I ode Benaja, sin Jojadin, obori se na Joaba i usmrti  ga. Pokopali su Joaba u njegovu domu u pustinji. 
<br /><span class="verse" id="35">35 </span>Mjesto njega  postavi kralj na čelo vojske Benaju, sina Jojadina, a na mjesto  Ebjatara postavi svećenika Sadoka. 
<br /><span class="verse" id="36">36 </span>Salomon pozva Šimeja i reče mu: "Sagradi sebi kuću u  Jeruzalemu: tu stanuj, i nikamo odatle ne izlazi. 
<br /><span class="verse" id="37">37 </span>Onoga dana  kad iziđeš i prijeđeš potok Kidron, znaj dobro da ćeš umrijeti.  Krv tvoja na glavu tvoju." 
<br /><span class="verse" id="38">38 </span>Šimej odgovori kralju: "Dobro.  Kako moj gospodar kralj kaže, tako će učiniti sluga tvoj." I  Šimej dugo življaše u Jeruzalemu. 
<br /><span class="verse" id="39">39 </span>Ali poslije tri godine dogodi se te Šimeju pobjegoše  dvojica slugu k Akišu, sinu Maakinu, kralju gatskom. I dojaviše  Šimeju: "Eno ti slugu u Gatu." 
<br /><span class="verse" id="40">40 </span>Tada usta Šimej, osedla magarca  i ode u Gat, k Akišu, da traži svoje sluge. I vratio se Šimej  i doveo svoje sluge iz Gata. 
<br /><span class="verse" id="41">41 </span>I javiše Salomonu: "Šimej otišao  iz Jeruzalema u Gat i vratio se." 
<br /><span class="verse" id="42">42 </span>Kralj pozva Šimeja i reče mu: "Nisam li ti se zakleo  Jahvom i strogo te opomenuo: 'Onoga dana kad budeš izišao i pošao  bilo kamo, znaj dobro da ćeš umrijeti!' A ti si mi tada odgovorio:  'Dobra je riječ koju sam čuo.' 
<br /><span class="verse" id="43">43 </span>Zašto nisi održao zakletvu  Jahvinu i zapovijed koju sam ti dao?" 
<br /><span class="verse" id="44">44 </span>Još reče kralj Šimeju:  "Ti znaš sve zlo koje si učinio mome ocu Davidu. Tvoje je srce  toga svjesno. Jahve neka učini da se tvoja zloća obori na tvoju  glavu. 
<br /><span class="verse" id="45">45 </span>A blagoslovljen je kralj Salomon, i prijestolje će  Davidovo biti čvrsto pred Jahvom dovijeka." 
<br /><span class="verse" id="46">46 </span>I zapovjedi kralj Benaji, sinu Jojadinu, te on iziđe  i udari Šimeja i tako Šimej umrije. Tako se učvrstilo kraljevstvo u ruci Salomonovoj. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
