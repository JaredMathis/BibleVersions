<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 10 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Glas koji je u Jahvinu Imenu stekao Salomon dopro je do kraljice  od Sabe; zato ona dođe da Salomona iskuša zagonetkama. 
<br /><span class="verse" id="2">2 </span>Došla  je u Jeruzalem s golemom pratnjom, s devama koje su nosile mirise, nebrojeno zlato i drago kamenje. Došavši k Salomonu, porazgovori  se s njim o svemu što joj bijaše na srcu. 
<br /><span class="verse" id="3">3 </span>Salomon joj odgovori  na sva pitanja; nije mu bilo skriveno ništa da joj ne bi umio  objasniti. 
<br /><span class="verse" id="4">4 </span>Kad kraljica od Sabe vidje mudrost Salomonovu, dvor koji  bijaše sagradio, 
<br /><span class="verse" id="5">5 </span>jela na njegovu stolu, odaje njegove i dvorane, otmjenost njegove posluge i njihova odijela, njegove peharnike  i paljenice koje je prinio u Domu Jahvinu, zastade joj dah. 
<br /><span class="verse" id="6">6 </span>Tada  reče kralju: "Istina je bila što sam u svojoj zemlji čula o tebi i o tvojoj  mudrosti. 
<br /><span class="verse" id="7">7 </span>Ali nisam htjela vjerovati što se pripovijeda dokle  god nisam došla i vidjela na svoje oči; i doista, ni pola mi  nije bilo rečeno: ti nadvisuješ u mudrosti i blagostanju slavu  o kojoj sam čula. 
<br /><span class="verse" id="8">8 </span>Blago tvojim ženama, blago ovim tvojim slugama  koji su neprestano pred tobom i slušaju tvoju mudrost! 
<br /><span class="verse" id="9">9 </span>Neka  je blagoslovljen Jahve, Bog tvoj, komu si tako omilio da te postavio  na prijestolje Izraelaca; zato što Jahve uvijek ljubi Izraela, postavio te kraljem da činiš pravo i pravicu." 
<br /><span class="verse" id="10">10 </span>Dade tada kralju stotinu i dvadeset zlatnih talenata, mnogo miomirisa i dragulja. Nikad više nije bilo takvih miomirisa  kakve je kraljica od Sabe dala kralju Salomonu. 
<br /><span class="verse" id="11">11 </span>Pa i Hiramovo  brodovlje, koje je donosilo zlato iz Ofira, dovezlo je odande  mnogo sandalovine i dragulja. 
<br /><span class="verse" id="12">12 </span>Kralj je od sandalovine napravio ograde za Dom Jahvin  i za kraljevski dvor, i citre i harfe za pjevače; nikada se više  nije dovezlo toliko sandalova drveta niti se vidjelo do danas. 
<br /><span class="verse" id="13">13 </span>Kralj Salomon dade kraljici od Sabe što je god zaželjela  i zatražila, a povrh toga kraljevski je obdari. Potom ona krenu  i sa slugama vrati se u svoju zemlju. 
<br /><span class="verse" id="14">14 </span>Zlato što je dolazilo Salomonu svake godine bilo je teško  šest stotina šezdeset i šest zlatnih talenata, 
<br /><span class="verse" id="15">15 </span>osim onoga  što je dolazilo od trgovaca i prodavača-potukača i od svih arapskih  kraljeva i upravitelja zemaljskih. 
<br /><span class="verse" id="16">16 </span>Kralj Salomon načini tri  stotine velikih štitova od kovanog zlata; za svaki je štit upotrijebio  šest stotina zlatnih šekela; 
<br /><span class="verse" id="17">17 </span>i načini trista štitića od kovanog  zlata; za svaki je štitić utrošio tri zlatne mine. Pohranio je  sve u kuću zvanu Libanonska šuma. 
<br /><span class="verse" id="18">18 </span>Kralj je još napravio veliko prijestolje od bjelokosti  i obložio ga čistim zlatom. 
<br /><span class="verse" id="19">19 </span>Prijestolje je imalo šest stepenica, straga je na njemu bila teleća glava, a s obje strane sjedala  bile su ručice, a kraj ručica stajala dva lava. 
<br /><span class="verse" id="20">20 </span>Dvanaest  je lavova stajalo s obje strane onih šest stepenica. Takvo što  nije bilo izrađeno ni u jednom kraljevstvu. 
<br /><span class="verse" id="21">21 </span>Sve posude iz kojih je pio kralj Salomon bijahu zlatne, i sve posuđe u kući zvanoj Libanonska šuma bijaše od suhoga  zlata; ništa nije bilo od srebra, jer se ono smatralo bezvrijednim  u Salomonovo vrijeme. 
<br /><span class="verse" id="22">22 </span>Kralj je imao taršiško brodovlje na  moru zajedno s Hiramovim brodovljem, i svake treće godine dolazilo  je taršiško brodovlje donoseći zlato, srebro i slonovu kost,  majmune i paune. 
<br /><span class="verse" id="23">23 </span>Tako je kralj Salomon natkrilio sve zemaljske kraljeve  bogatstvom i mudrošću. 
<br /><span class="verse" id="24">24 </span>Sav je svijet želio vidjeti Salomona  i čuti mudrost koju mu je Bog ulio u srce. 
<br /><span class="verse" id="25">25 </span>Svatko mu je donosio  dar: srebro i zlatno posuđe, haljine, oružje, miomirise, konje  i mazge, iz godine u godinu. 
<br /><span class="verse" id="26">26 </span>Uz to je Salomon sakupio bojnih kola i konjanika; imao  je tisuću i četiri stotine bojnih kola i dvanaest tisuća konja  i rasporedio ih je po gradovima bojnih kola i kod kralja u Jeruzalemu. 
<br /><span class="verse" id="27">27 </span>Salomon je učinio da u Jeruzalemu bude srebra kao kamenja, a cedrova kao divljih smokava što rastu u Šefeli. 
<br /><span class="verse" id="28">28 </span>Salomon  je uvozio konje iz Musrija i Koe: kraljevi nabavljači uvozili  su ih iz Koe za određenu svotu. 
<br /><span class="verse" id="29">29 </span>Kola se dovozila iz Egipta  po šest stotina srebrnih šekela; a konj se plaćao po stotinu  i pedeset. Tako ih preko nabavljača dobivahu svi kraljevi hetitski  i aramejski. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
