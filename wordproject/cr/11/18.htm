<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 18 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 18 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Prošlo je mnogo vremena i riječ Jahvina bi upravljena treće  godine Iliji: "Idi, pokaži se Ahabu, jer želim pustiti kišu na  lice zemlje." 
<br /><span class="verse" id="2">2 </span>I ode Ilija da se pokaže Ahabu. Kako je glad u Samariji bivala teža, 
<br /><span class="verse" id="3">3 </span>pozva Ahab dvorskog  upravitelja Obadiju. Taj se Obadija veoma bojao Jahve; 
<br /><span class="verse" id="4">4 </span>jer  kad je Izebela poubijala proroke Jahvine, on je uzeo stotinu  proroka i sakrio ih po pedeset u jednu spilju, gdje ih je hranio  kruhom i pojio vodom. 
<br /><span class="verse" id="5">5 </span>I reče Ahab Obadiji: "Hajde, obići ćemo  svu zemlju, sve izvore i sve potoke, možda ćemo naći trave da  sačuvamo u životu konje i mazge i da nam ne propadne stoka." 
<br /><span class="verse" id="6">6 </span>Podijelili su zemlju koju će pretražiti: Ahab je sam otišao  jednim putem, a Obadija je pošao sam drugim putem. 
<br /><span class="verse" id="7">7 </span>I kad je Obadija bio na putu, eto mu u susret Ilije; poznavši  ga, pade ničice i reče: "Jesi li to ti, gospodaru Ilija!" 
<br /><span class="verse" id="8">8 </span>On  mu odgovori: "Ja sam! Idi i reci svome gospodaru: 'Evo Ilije!'" 
<br /><span class="verse" id="9">9 </span>Odgovori mu Obadija: "Što sam sagriješio te slugu svojega  predaješ u ruke Ahabu da me ubije? 
<br /><span class="verse" id="10">10 </span>Živoga mi Jahve, tvoga  Boga, nema naroda ili kraljevstva kamo moj gospodar nije slao  da te traže. I kad su mu rekli: 'Nema ga!' zakleo je kraljevstvo  i narod što te nisu našli. 
<br /><span class="verse" id="11">11 </span>I sada mi naređuješ: 'Idi, reci  svome gospodaru: Evo Ilije!' 
<br /><span class="verse" id="12">12 </span>Ali kad ja odem od tebe, Duh  Jahvin odnijet će te ne znam kamo, a ja ću doći i obavijestiti  Ahaba. Pa kad te ne nađe, ubit će me! A tvoj se sluga boji Jahve  od mladosti svoje! 
<br /><span class="verse" id="13">13 </span>Zar nije poznato mome gospodaru što sam  učinio kad je ono Izebela poubijala proroke Jahvine? Sakrio sam  stotinu proroka, po pedeset u jednu spilju, i kruhom ih uzdržavao  i vodom. 
<br /><span class="verse" id="14">14 </span>I sada ti naređuješ: 'Idi, reci svome gospodaru:  Evo Ilije!' Pa on će me ubiti!" 
<br /><span class="verse" id="15">15 </span>Ilija mu odgovori: "Živoga mi Jahve Sebaota, komu služim, još ću mu se danas pokazati." 
<br /><span class="verse" id="16">16 </span>Obadija pođe u susret Ahabu i donese mu vijest, a Ahab  pođe u susret Iliji. 
<br /><span class="verse" id="17">17 </span>Kad Ahab ugleda Iliju, reče mu: "Jesi  li ti onaj koji upropašćuješ Izraela?" 
<br /><span class="verse" id="18">18 </span>Ilija odgovori: "Ne  upropašćujem ja Izraela, nego ti i tvoja obitelj, jer ste ostavili  Jahvu, a ti si sljedbenik Baala. 
<br /><span class="verse" id="19">19 </span>Sada sakupi sav Izrael preda  me na gori Karmelu i četiri stotine pedeset proroka Baalovih  koji jedu za stolom Izebelinim." 
<br /><span class="verse" id="20">20 </span>Ahab pozva sve sinove Izraelove i sakupi proroke na gori  Karmelu. 
<br /><span class="verse" id="21">21 </span>Ilija pristupi svemu narodu i reče: "Dokle ćete  hramati na obje strane? Ako je Jahve Bog, slijedite ga; ako je  Baal, slijedite njega." A narod mu nije ništa odgovorio. 
<br /><span class="verse" id="22">22 </span>Ilija  nastavi: "Ja sam još jedini ostao kao prorok Jahvin, a Baalovih  je proroka četiri stotine i pedeset. 
<br /><span class="verse" id="23">23 </span>Dajte nam dva junca.  Neka oni izaberu sebi jednoga, neka ga sasijeku i stave na drva, ali neka ne podmeću ognja. Ja ću spremiti drugoga junca i neću  podmetati ognja. 
<br /><span class="verse" id="24">24 </span>Vi zazovite ime svoga boga, a ja ću zazvati  ime Jahvino: bog koji odgovori ognjem pravi je Bog." Sav narod  odgovori: "Dobro!" 
<br /><span class="verse" id="25">25 </span>Potom reče Ilija prorocima Baalovim: "Izaberite sebi  jednoga junca i počnite, jer vas je mnogo više. Zazovite ime  svoga boga, ali ne stavljajte ognja." 
<br /><span class="verse" id="26">26 </span>Oni uzeše junca koji je njima pripao i pripremiše ga.  Zazivali su ime Baalovo od jutra do podne govoreći: "O Baale, usliši nas!" Ali nije bilo ni glasa, ni odgovora. I skakahu  i prigibahu koljena pred žrtvenikom koji su načinili. 
<br /><span class="verse" id="27">27 </span>U podne im se Ilija naruga i reče: "Glasnije vičite,  jer on je bog; zauzet je, ili ima posla, ili je na putu; možda  spava, pa ga treba probuditi!" 
<br /><span class="verse" id="28">28 </span>A oni okrenuše vikati još  glasnije i parati se noževima i sulicama, kako je u njih običaj, sve dok ih nije oblila krv. 
<br /><span class="verse" id="29">29 </span>Kad je prošlo podne, pali su  u bunilo i bjesnjeli sve dok nije bilo vrijeme da se prinese  žrtva; ali nije bilo nikakva glasa ni odgovora niti znaka da  ih tkogod sluša. 
<br /><span class="verse" id="30">30 </span>Tada Ilija reče svemu narodu: "Priđite k meni!" I sav  mu narod pristupi. On popravi žrtvenik Jahvin koji bijaše srušen. 
<br /><span class="verse" id="31">31 </span>Ilija uze dvanaest kamenova prema broju plemena sinova Jakova, kome je Bog rekao: "Izrael će biti ime tvoje!" 
<br /><span class="verse" id="32">32 </span>I sagradi  od toga kamenja žrtvenik Imenu Jahvinu i iskopa jarak oko žrtvenika, širok da bi se mogle posijati dvije mjere pšenice. 
<br /><span class="verse" id="33">33 </span>Složi  drva, rasiječe junca i stavi ga na drva. 
<br /><span class="verse" id="34">34 </span>Tada reče: "Napunite  vodom četiri vrča i izlijte na paljenicu i na drva!" Učiniše  tako. Zapovjedi im: "Ponovite", i oni ponoviše. Tada reče: "Učinite  i treći put." Oni tako i treći put. 
<br /><span class="verse" id="35">35 </span>Voda je tekla oko žrtvenika  i jarak se ispunio vodom. 
<br /><span class="verse" id="36">36 </span>Kad bijaše vrijeme da se prinese žrtva, pristupi prorok  Ilija i reče: "Jahve, Bože Abrahamov, Izakov i Izraelov, objavi  danas da si ti Bog u Izraelu, da sam ja sluga tvoj i da sam po  zapovijedi tvojoj učinio sve ovo. 
<br /><span class="verse" id="37">37 </span>Usliši me, Jahve; usliši  me, da bi sav ovaj narod znao da si ti, Jahve, Bog i da ćeš ti  obratiti njihova srca." 
<br /><span class="verse" id="38">38 </span>I oganj Jahvin pade i proguta paljenicu i drva, kamenje  i prašinu, čak i vodu u jarku isuši. 
<br /><span class="verse" id="39">39 </span>Sav narod se uplaši, ljudi padoše ničice i rekoše: "Jahve je Bog! Jahve je Bog!" 
<br /><span class="verse" id="40">40 </span>Ilija im reče: "Pohvatajte proroke Baalove da nijedan od  njih ne utekne!" I oni ih pohvataše. Ilija ih odvede do potoka  Kišona i ondje ih pobi. 
<br /><span class="verse" id="41">41 </span>Ilija reče Ahabu: "Idi gore, jedi i pij, jer čujem šumor  kiše." 
<br /><span class="verse" id="42">42 </span>Dok je Ahab otišao gore da jede i pije, Ilija se popeo  na vrh Karmela, prignuo se zemlji i sakrio lice među koljena. 
<br /><span class="verse" id="43">43 </span>Rekao je zatim svome momku: "Idi gore i pogledaj prema moru."  On ode gore, pogleda i reče: "Ništa nema ondje!" Ilija odgovori:  "Vrati se sedam puta." 
<br /><span class="verse" id="44">44 </span>Ali sedmoga puta reče momak: "Eno  se oblak, malen kao dlan čovječji, diže od mora." Tada reče Ilija:  "Idi, kaži Ahabu: 'Upregni i silazi da te kiša ne uhvati.'" 
<br /><span class="verse" id="45">45 </span>Odjednom se nebo zamrači od oblaka i vihora i pade jaka  kiša. Ahab se pope na kola i odveze u Jizreel. 
<br /><span class="verse" id="46">46 </span>Ruka je Jahvina  bila nad Ilijom te on, opasavši se, otrča pred Ahabom sve do  u blizinu Jizreela. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
