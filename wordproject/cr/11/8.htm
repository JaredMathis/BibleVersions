<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 8 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 8 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Tada Salomon sazva u Jeruzalem sve starješine Izraelove, sve  knezove plemenske i glavare obitelji da se prenese Kovčeg saveza  Jahvina iz grada, Davidova grada, to jest sa Siona. 
<br /><span class="verse" id="2">2 </span>Svi se  ljudi Izraelovi sabraše pred kraljem Salomonom na blagdan u mjesecu  Etanimu (to je sedmi mjesec). 
<br /><span class="verse" id="3">3 </span>I kad su došle Izraelove starješine, svećenici ponesoše Kovčeg 
<br /><span class="verse" id="4">4 </span>i Šator sastanka sa svim posvećenim  priborom što bješe u Šatoru. Prenosili su ih svećenici i leviti. 
<br /><span class="verse" id="5">5 </span>Kralj Salomon i sva zajednica Izraelova koja se sabrala oko  njega žrtvovali su pred Kovčegom toliko ovaca i goveda da se  ne mogahu prebrojiti ni procijeniti. 
<br /><span class="verse" id="6">6 </span>Svećenici donesoše Kovčeg  saveza Jahvina na njegovo mjesto, u Debir Doma, to jest u Svetinju  nad svetinjama, pod krila kerubina. 
<br /><span class="verse" id="7">7 </span>Kerubini su, naime, imali  raširena krila nad mjestom gdje stajaše Kovčeg i zaklanjahu odozgo  Kovčeg i njegove motke. 
<br /><span class="verse" id="8">8 </span>[8a] Motke su bile tako dugačke da su  im se krajevi vidjeli iz Svetišta nasuprot Debiru, ali se nisu  vidjele izvana. 
<br /><span class="verse" id="9">9 </span>U Kovčegu nije bilo ništa, osim dviju kamenih  ploča koje metnu Mojsije na Horebu, gdje Jahve sklopi Savez s  Izraelcima pošto iziđoše iz Egipta. [8b] Ondje su ostale do danas. 
<br /><span class="verse" id="10">10 </span>A kad su svećenici izašli iz Svetišta, oblak ispuni Dom  Jahvin, 
<br /><span class="verse" id="11">11 </span>i svećenici ne mogoše od oblaka nastaviti službe:  slava Jahvina ispuni Dom Božji! 
<br /><span class="verse" id="12">12 </span>Tada reče Salomon: "Jahve odluči prebivati u tmastu oblaku, 
<br /><span class="verse" id="13">13 </span>a ja ti sagradih uzvišen Dom da u njemu prebivaš zauvijek." 
<br /><span class="verse" id="14">14 </span>I, okrenuvši se, kralj blagoslovi sav izraelski zbor, a sav je izraelski zbor stajao. 
<br /><span class="verse" id="15">15 </span>Reče on: "Neka je blagoslovljen Jahve, Bog Izraelov, koji je svojom  rukom ispunio obećanje što ga na svoja usta dade ocu mome Davidu, rekavši: 
<br /><span class="verse" id="16">16 </span>'Od dana kad izvedoh svoj narod iz zemlje egipatske, nisam izabrao grada ni iz kojega Izraelova plemena da se u njemu  sagradi Dom gdje bi prebivalo moje Ime, nego sam izabrao Davida  da on zapovijeda mojim narodom Izraelom.' 
<br /><span class="verse" id="17">17 </span>Otac mi David naumi  podići Dom Imenu Jahve, Boga Izraelova, 
<br /><span class="verse" id="18">18 </span>ali mu Jahve reče:  'Naumio si podići Dom mojem Imenu, i dobro učini, 
<br /><span class="verse" id="19">19 </span>ali nećeš  ti podići toga Doma, nego sin tvoj koji izađe iz tvoga krila, on će podići Dom mojem Imenu.' 
<br /><span class="verse" id="20">20 </span>Jahve ispuni obećanje svoje:  naslijedio sam svoga oca Davida i sjeo na prijestolje Izraelovo, kako obeća Jahve, i podigao Dom Imenu Jahve, Boga Izraelova, 
<br /><span class="verse" id="21">21 </span>i odredio sam da ondje bude mjesto Kovčegu u kojem je Savez  što ga Jahve sklopi s našim ocima kad ih je izveo iz zemlje egipatske." 
<br /><span class="verse" id="22">22 </span>Tada Salomon stupi, u nazočnosti svega zbora Izraelova, pred žrtvenik Jahvin, raširi ruke prema nebu 
<br /><span class="verse" id="23">23 </span>i reče: "Jahve, Bože Izraelov! Nijedan ti bog nije sličan ni na nebesima  ni dolje na zemlji, tebi koji držiš Savez i ljubav svojim slugama  što kroče pred tobom sa svim svojim srcem. 
<br /><span class="verse" id="24">24 </span>Sluzi svome Davidu, mome ocu, ti si ispunio što si mu obećao. Što si obećao na svoja  usta, ispunio si svojom rukom upravo danas. 
<br /><span class="verse" id="25">25 </span>Sada, Jahve,  Bože Izraelov, ispuni svome sluzi, ocu mome Davidu, što si obećao  kad si rekao: 'Neće ti preda mnom nestati nasljednika koji bi  sjedio na izraelskom prijestolju, samo ako tvoji sinovi budu  čuvali svoje putove hodeći po mojem zakonu kako si ti hodio preda  mnom.' 
<br /><span class="verse" id="26">26 </span>Sada, dakle, Jahve, Bože Izraelov, neka se ispuni  tvoje obećanje koje si dao svome sluzi Davidu, mome ocu! 
<br /><span class="verse" id="27">27 </span>Ali  zar će Bog doista boraviti s ljudima na zemlji? TÓa nebesa ni  nebesa nad nebesima ne mogu ga obuhvatiti, a kamoli ovaj Dom  što sam ga sagradio! 
<br /><span class="verse" id="28">28 </span>Pomno počuj molitvu i vapaj svoga sluge, Jahve, Bože moj, te usliši vapaj i molitvu što je tvoj sluga  tebi upućuje! 
<br /><span class="verse" id="29">29 </span>Neka tvoje oči obdan i obnoć budu otvorene  nad ovim Domom, nad ovim mjestom za koje reče: 'Tu će biti moje  Ime.' Usliši molitvu koju će sluga tvoj izmoliti na ovome mjestu. 
<br /><span class="verse" id="30">30 </span>I usliši molitvu sluge svoga i naroda svojega izraelskog  koju bude upravljao prema ovome mjestu. Usliši s mjesta gdje  prebivaš, s nebesa; usliši i oprosti. 
<br /><span class="verse" id="31">31 </span>Ako tko zgriješi protiv  bližnjega i naredi mu se da se zakune, a zakletva dođe pred tvoj  žrtvenik u ovom Domu, 
<br /><span class="verse" id="32">32 </span>tada je ti čuj u nebu i postupaj i  sudi svojim slugama, osudi krivca okrećući njegova djela na njegovu  glavu, a nevina oslobodi postupajući s njime po nevinosti njegovoj. 
<br /><span class="verse" id="33">33 </span>Ako narod tvoj bude potučen od neprijatelja jer se ogriješio  o tebe, ali se ipak k tebi obrati i proslavi Ime tvoje i u ovom  se Domu pomoli, 
<br /><span class="verse" id="34">34 </span>onda ti čuj to s neba, oprosti grijehe svome  narodu izraelskom i dovedi ga natrag u zemlju koju si dao njihovim  očevima. 
<br /><span class="verse" id="35">35 </span>Kad se zatvori nebo i ne padne kiša jer su se ogriješili  o tebe, pa ti se pomole na ovome mjestu i proslave Ime tvoje  i obrate se od svojega grijeha kad ih ti poniziš, 
<br /><span class="verse" id="36">36 </span>tada ti  čuj na nebu i oprosti grijeh svojim slugama i svojem izraelskom  narodu, pokazujući im valjan put kojim će ići, i pusti kišu na  zemlju koju si svojem narodu dao u baštinu. 
<br /><span class="verse" id="37">37 </span>Kad u zemlji zavlada glad, kuga, snijet i rđa i kad navale  skakavci, gusjenice, kad neprijatelj ovoga naroda pritisne koja  od njegovih vrata, ili kad bude kakva druga nevolja ili boleština, 
<br /><span class="verse" id="38">38 </span>ako koji čovjek, ili sav tvoj narod, Izrael, osjeti tjeskobu  svoga srca pa upravi molitvu ili prošnju te raširi ruke prema  ovom Hramu, 
<br /><span class="verse" id="39">39 </span>ti čuj s neba, s mjesta gdje prebivaš, i oprosti  i postupi; vrati svakome čovjeku prema putu njegovu, jer ti poznaješ  srce njegovo - ti jedini poznaješ srce sviju - 
<br /><span class="verse" id="40">40 </span>da te se uvijek  boje sve dane dokle žive na zemlji što je ti dade našim očevima. 
<br /><span class="verse" id="41">41 </span>Pa i tuđinca, koji nije od tvojega naroda izraelskog, nego je stigao iz daleke zemlje radi Imena tvoga 
<br /><span class="verse" id="42">42 </span>jer je  čuo za veliko Ime tvoje, za tvoju snažnu ruku i za tvoju mišicu  podignutu - ako dođe i pomoli se u ovom Hramu, 
<br /><span class="verse" id="43">43 </span>usliši ga  s neba gdje prebivaš, usliši sve vapaje njegove da bi upoznali  svi zemaljski narodi Ime tvoje i bojali se tebe kao narod tvoj  Izrael i da znaju da je tvoje Ime zazvano nad ovaj Dom koji sam  sagradio. 
<br /><span class="verse" id="44">44 </span>Ako narod tvoj krene na neprijatelja putem kojim ga ti  uputiš i pomoli se Jahvi, okrenut k ovom gradu što si ga izabrao  i prema Domu koji sam podigao tvojem Imenu, 
<br /><span class="verse" id="45">45 </span>usliši mu s neba  molitvu i prošnju i učini mu pravdu. 
<br /><span class="verse" id="46">46 </span>Kad ti sagriješe, jer nema čovjeka koji ne griješi, a  ti ih, rasrdiv se na njih, predaš neprijateljima da ih zarobe  i odvedu kao roblje u daleku ili blizu zemlju, 
<br /><span class="verse" id="47">47 </span>pa ako se  pokaju srcem u zemlji u koju budu dovedeni te se obrate i počnu  te moliti za milost u zemlji svojih osvajača govoreći: 'Zgriješili  smo, bili smo zli i naopaki', 
<br /><span class="verse" id="48">48 </span>i tako se obrate k tebi svim  srcem i svom dušom u zemlji svoga ropstva u koju budu dovedeni  kao roblje, i pomole se okrenuti k zemlji što je ti dade njihovim  očevima, i prema gradu koji si izabrao, i prema Domu što sam  ga podigao tvom Imenu, 
<br /><span class="verse" id="49">49 </span>usliši s neba, gdje prebivaš, njihovu  molbu i njihove prošnje, 
<br /><span class="verse" id="50">50 </span>učini im pravdu i oprosti svome  narodu što je zgriješio protiv tebe, oprosti sve uvrede koje  ti je nanio, učini da mu se smiluju osvajači i da budu milostivi  prema njemu, 
<br /><span class="verse" id="51">51 </span>jer su oni tvoj narod i baština tvoja, njih  si izveo iz Egipta, iz užarenog kotla. 
<br /><span class="verse" id="52">52 </span>Neka oči tvoje budu otvorene na prošnju tvoga sluge i  na prošnju naroda tvoga Izraela da čuješ sve njihove molbe što  će ih tebi uputiti. 
<br /><span class="verse" id="53">53 </span>Jer ti si ih odvojio od svih naroda na  zemlji sebi za baštinu, kako si objavio po svome sluzi Mojsiju, kada si izveo oce naše iz Egipta, o Gospode, Jahve!" 
<br /><span class="verse" id="54">54 </span>Pošto je Salomon dovršio svu ovu molitvu i prošnju pred  Jahvom, diže se s mjesta gdje je klečao, raširenih ruku prema  nebu, pred žrtvenikom Jahvinim, 
<br /><span class="verse" id="55">55 </span>pa istupi te blagoslovi sav  zbor Izraelov govoreći jakim glasom: 
<br /><span class="verse" id="56">56 </span>"Blagoslovljen Jahve, koji je narodu svome Izraelu dao  mir u svemu kako je obećao; nije propalo nijedno od njegovih  lijepih obećanja koja je dao sluzi svome Mojsiju. 
<br /><span class="verse" id="57">57 </span>Neka Jahve, Bog naš, bude s nama kao što je bio s ocima našim i neka nas  ne napusti i ne odbaci. 
<br /><span class="verse" id="58">58 </span>Neka prikloni naša srca k sebi da  bismo hodili svim njegovim putovima i držali njegove zapovijedi, zakone i uredbe koje je dao ocima našim. 
<br /><span class="verse" id="59">59 </span>Bile ove moje riječi, koje sam smjerno iznio pred Jahvu, danju i noću nazočne pred  Jahvom, Bogom našim, eda bi dan za danom činio pravdu sluzi svomu  i pravicu narodu svome Izraelu, 
<br /><span class="verse" id="60">60 </span>ne bi li tako svi narodi  zemlje spoznali da je Jahve jedini Bog i da nema drugoga. 
<br /><span class="verse" id="61">61 </span>A  vaše srce neka bude potpuno odano Jahvi, Bogu našemu, držeći  se njegovih zakona i obdržavajući njegove zapovijedi kao danas!" 
<br /><span class="verse" id="62">62 </span>Kralj i sav Izrael s njim prinesu žrtvu Jahvi. 
<br /><span class="verse" id="63">63 </span>Kao  žrtvu pričesnicu, koju je prikazao Jahvi, Salomon prinese dvadeset  i dvije tisuće volova i stotinu i dvadeset tisuća ovaca; time  kralj i svi Izraelci posvete Dom Jahvin. 
<br /><span class="verse" id="64">64 </span>Toga dana posveti  kralj središte predvorja, koje je ispred Doma Jahvina, jer ondje  je prinio paljenice, prinosnice i pretiline pričesnica, jer je  tučani žrtvenik pred Jahvom bio premalen da primi paljenice,  prinosnice, pretiline pričesnica. 
<br /><span class="verse" id="65">65 </span>Tu je svečanost u ono vrijeme  Salomon slavio sedam dana, sa svim Izraelcima, zborom velikim  od Ulaza u Hamat do Potoka Egipatskog, pred Jahvom, Bogom našim. 
<br /><span class="verse" id="66">66 </span>Zatim je osmoga dana otpustio ljude; oni su blagosivljali  kralja i odlazili svojim kućama, veseli i zadovoljna srca zbog  svega dobra što ga je Jahve učinio svome sluzi Davidu i narodu  svome Izraelu. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
