<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 1 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kralj David bijaše ostario i odmakao u godinama; premda su  ga pokrivali mnogim pokrivačima, nije se mogao ugrijati. 
<br /><span class="verse" id="2">2 </span>Tada  mu rekoše njegove sluge: "Trebalo bi potražiti za gospodara mladu  djevojku koja bi dvorila kralja i služila mu: kad bude spavala  na njegovu krilu, to će ugrijati kralja gospodara." 
<br /><span class="verse" id="3">3 </span>Potražiše, dakle, lijepu djevojku po svoj zemlji izraelskoj; i nađoše Abišagu  Šunamku te je dovedoše kralju. 
<br /><span class="verse" id="4">4 </span>Djevojka je bila izvanredno  lijepa; njegovala je kralja i služila mu, ali je on ne upozna. 
<br /><span class="verse" id="5">5 </span>Uto se Adonija, sin Hagitin, pooholi i pomisli: "Ja ću  biti kralj!" Zato nabavi sebi kola i konjanika i pedeset ljudi  koji su išli pred njim. 
<br /><span class="verse" id="6">6 </span>Njegov ga otac za svoga života nikad  nije ukorio niti ga kad upitao: "Zašto tako činiš?" Bio je, osim  toga, stasit i lijep, a mati ga rodila poslije Abšaloma. 
<br /><span class="verse" id="7">7 </span>On  se dogovarao s Joabom, sinom Sarvijinim, i sa svećenikom Ebjatarom, pa se obojica priključiše Adoniji. 
<br /><span class="verse" id="8">8 </span>Ali svećenik Sadok i Jojadin  sin Benaja, prorok Natan, Šimej i Rei i junaci Davidovi ne pristadoše  uz Adoniju. 
<br /><span class="verse" id="9">9 </span>Jednom nakla Adonija ovaca, volova i tovljene  teladi za žrtvu kod Zoheledskog kamena, blizu izvora Rogela,  te pozva svu svoju braću, sinove kraljeve, i sve Judejce u kraljevoj  službi; 
<br /><span class="verse" id="10">10 </span>ali ne pozva proroka Natana, ni Benaje, ni ostalih  junaka, a ni svoga brata Salomona. 
<br /><span class="verse" id="11">11 </span>Tada reče Natan Bat-Šebi, majci Salomonovoj: "Zar nisi  čula da je Adonija, sin Hagitin, postao kraljem, a da David,  naš gospodar, o tome i ne zna? 
<br /><span class="verse" id="12">12 </span>Dođi da te savjetujem kako  bi mogla spasiti život svoj i svoga sina Salomona. 
<br /><span class="verse" id="13">13 </span>Hajde, otiđi kralju Davidu i reci mu: 'Zar se nisi ti, gospodaru moj  kralju, zakleo svojoj službenici govoreći: Tvoj sin Salomon kraljevat  će poslije mene, i on će sjediti na mome prijestolju! Kako sada  Adonija posta kraljem?' 
<br /><span class="verse" id="14">14 </span>I dok ti budeš ondje i razgovorala  se s kraljem, doći ću ja za tobom i potvrditi tvoje riječi." 
<br /><span class="verse" id="15">15 </span>Bat-Šeba ode kralju u odaje - a on je bio vrlo star i  Abišaga Šunamka služila mu. 
<br /><span class="verse" id="16">16 </span>Pokloni mu se Bat-Šeba i pade  ničice pred kraljem, a kralj upita: "Što želiš?" 
<br /><span class="verse" id="17">17 </span>Ona mu odgovori:  "Gospodaru, ti si se zakleo službenici svojoj Jahvom, Bogom svojim:  'Tvoj sin Salomon kraljevat će poslije mene, on će sjesti na  moje prijestolje.' 
<br /><span class="verse" id="18">18 </span>A sada je, evo, Adonija postao kraljem, a ti, kralju, gospodaru moj, ništa o tome i ne znaš! 
<br /><span class="verse" id="19">19 </span>Naklao  je on mnogo volova, tovljene teladi i ovaca za žrtvu i pozvao  je sve sinove kraljeve, svećenika Ebjatara i vojskovođu Joaba, ali slugu tvoga Salomona nije pozvao. 
<br /><span class="verse" id="20">20 </span>U tebe su sada, gospodaru  moj i kralju, uprte oči svega Izraela da mu ti objaviš tko će  te naslijediti na tvome prijestolju, kralju, gospodaru moj. 
<br /><span class="verse" id="21">21 </span>Inače, čim počine kralj, gospodar moj, kraj svojih otaca, ja i moj  sin Salomon bit ćemo krivci." 
<br /><span class="verse" id="22">22 </span>Dok je ona još govorila s kraljem, dođe prorok Natan. 
<br /><span class="verse" id="23">23 </span>Javiše kralju: "Ovdje je prorok Natan." On uđe kralju i pade  ničice pred njim. 
<br /><span class="verse" id="24">24 </span>Natan reče: "Gospodaru moj i kralju, jesi  li ti odredio: 'Adonija će kraljevati poslije mene i sjedit će  na mome prijestolju?' 
<br /><span class="verse" id="25">25 </span>Jer evo danas je sišao i naklao volova, ugojene teladi i ovaca za žrtvu i pozvao je sve sinove kraljeve, vojskovođe i svećenika Ebjatara; eno ih gdje jedu i piju s njim  i kliču: 'Živio kralj Adonija!' 
<br /><span class="verse" id="26">26 </span>Ali mene, tvoga slugu, svećenika  Sadoka, a ni Benaju, sina Jojadina, ni tvoga slugu Salomona nije  pozvao. 
<br /><span class="verse" id="27">27 </span>Zar se to dogodilo s voljom gospodara moga kralja, a da nisi obavijestio svoga vjernog sluge tko će biti nasljednik  na prijestolju gospodara moga kralja?" 
<br /><span class="verse" id="28">28 </span>Tada progovori David i reče: "Pozovite mi Bat-Šebu!"  Ona dođe kralju i stupi preda nj. 
<br /><span class="verse" id="29">29 </span>Kralj se tada zakle: "Tako  mi Jahve živoga koji me izbavio iz svih nevolja! 
<br /><span class="verse" id="30">30 </span>Danas ću  ti ispuniti kako sam ti se zakleo Jahvom, Bogom Izraelovim: tvoj  će sin Salomon kraljevati poslije mene, on će sjediti na mome  prijestolju!" 
<br /><span class="verse" id="31">31 </span>Nato se nakloni Bat-Šeba licem do zemlje, pokloni se  pred kraljem i reče: "Neka vječno živi gospodar moj kralj David!" 
<br /><span class="verse" id="32">32 </span>A kralj David reče: "Pozovite mi svećenika Sadoka, proroka  Natana i Benaju, sina Jojadina." I dođoše oni pred kralja, 
<br /><span class="verse" id="33">33 </span>a on im reče: "Uzmite sluge  svoga gospodara sa sobom, posadite moga sina Salomona na moju  mazgu i odvedite ga do Gihona. 
<br /><span class="verse" id="34">34 </span>Ondje neka ga svećenik Sadok  i prorok Natan pomažu za kralja nad Izraelom. Zatrubite tada  i obznanite: 'Živio kralj Salomon!' 
<br /><span class="verse" id="35">35 </span>Zatim se uspnite amo  s njim i neka uđe i sjedne na moje prijestolje i neka kraljuje  mjesto mene, jer moja je volja: on neka bude glava nad Izraelom  i nad Judom." 
<br /><span class="verse" id="36">36 </span>Benaja, sin Jojadin, reče kralju: "Amen - tako neka bude!  To je i riječ Jahve, Gospodara kraljeva! 
<br /><span class="verse" id="37">37 </span>Kao što je Jahve  bio s mojim gospodarem kraljem, tako neka bude i sa Salomonom!  Neka uzvisi prijestolje njegovo još više nego prijestolje kralja  Davida, gospodara moga!" 
<br /><span class="verse" id="38">38 </span>Svećenik Sadok, prorok Natan, Jojadin sin Benaja, Kerećani  i Pelećani siđoše i posadiše Salomona na kraljevu mazgu i odvedoše  ga na Gihon. 
<br /><span class="verse" id="39">39 </span>Svećenik Sadok donese iz Šatora rog s uljem  i pomaza Salomona. Tada odjeknuše trube i sav narod povika: "Živio  kralj Salomon!" 
<br /><span class="verse" id="40">40 </span>I sav narod pođe za njim gore i sviraše puk  u svirale i klicaše tako da se sva zemlja tresla. 
<br /><span class="verse" id="41">41 </span>Čuo to Adonija i svi njegovi uzvanici. Baš su bili pri  kraju gozbe. I Joab je čuo trube pa upita: "Čemu ta buka u gradu?" 
<br /><span class="verse" id="42">42 </span>Dok je on još govorio, stiže Jonatan, sin svećenika Ebjatara, i Adonija mu reče: "Ti si valjan čovjek, zacijelo nosiš dobru  vijest!" 
<br /><span class="verse" id="43">43 </span>Jonatan odgovori: "Jest, naš gospodar, kralj David, učinio  je Salomona kraljem! 
<br /><span class="verse" id="44">44 </span>Kralj je poslao s njim svećenika Sadoka, proroka Natana i Jojadina sina Benaju, i Kerećane i Pelećane.  Oni ga posadiše na kraljevu mazgu, 
<br /><span class="verse" id="45">45 </span>i svećenik Sadok i prorok  Natan pomazaše ga na Gihonu za kralja. Zatim su sišli radosno  kličući, i sav je grad uzavreo; to je buka koju ste čuli. 
<br /><span class="verse" id="46">46 </span>Još  više: Salomon je već sjeo na kraljevsko prijestolje 
<br /><span class="verse" id="47">47 </span>i došle  su sluge kraljeve čestitati našem gospodaru kralju Davidu govoreći:  'Neka Bog tvoj proslavi ime Salomonovo više od imena tvoga i  prijestolje njegovo uzvisi više od tvoga.' Kralj se tada poklonio  na svojoj postelji 
<br /><span class="verse" id="48">48 </span>i ovako rekao: 'Neka je blagoslovljen  Jahve, Bog Izraelov, koji mi dade danas da mogu vidjeti svojim  očima jednoga od mojih kako sjedi na mome prijestolju.'" 
<br /><span class="verse" id="49">49 </span>Svi uzvanici Adonijini, uplašeni, ustadoše od stola i  raziđoše se svaki svojim putem. 
<br /><span class="verse" id="50">50 </span>Adonija pak, u strahu od  Salomona, usta i ode te se uhvati za rogove žrtvenika. 
<br /><span class="verse" id="51">51 </span>Javiše  Salomonu: "Gle, Adonija se uplašio kralja Salomona i eno se drži  za rogove žrtvenika govoreći: 'Neka mi se danas kralj Salomon  zakune da neće sluge svoga mačem pogubiti.'" 
<br /><span class="verse" id="52">52 </span>Salomon reče nato: "Ako se pokaže poštenim čovjekom,  neće mu ni vlas s glave pasti na zemlju; a nađe li se u zlu,  poginut će." 
<br /><span class="verse" id="53">53 </span>Tada zapovjedi Salomon da ga odmaknu od žrtvenika;  on dođe i pade ničice pred Salomonom, koji mu reče: "Pođi svome  domu!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
