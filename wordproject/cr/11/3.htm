<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 3 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 3 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Salomon se sprijatelji s faraonom, kraljem egipatskim: oženi  se kćerju faraonovom i uvede je u Davidov grad dokle ne dovrši  gradnju svoga dvora, Hrama Jahvina i zidova oko Jeruzalema. 
<br /><span class="verse" id="2">2 </span>Narod  je pak prinosio žrtve na uzvišicama, jer još nije bio sagrađen  do toga vremena dom imenu Jahvinu. 
<br /><span class="verse" id="3">3 </span>A Salomon je ljubio Jahvu:  ravnao se prema naredbama svoga oca Davida, samo je prinosio  klanice i kađenice na uzvišicama. 
<br /><span class="verse" id="4">4 </span>Kralj ode u Gibeon da prinese žrtvu, jer ondje bijaše  najveća uzvišica. Salomon prinese tisuću paljenica na tom žrtveniku. 
<br /><span class="verse" id="5">5 </span>U Gibeonu se Jahve javi Salomonu noću u snu. Bog reče: "Traži  što da ti dadem." 
<br /><span class="verse" id="6">6 </span>Salomon odgovori: "Veoma si naklon bio svome  sluzi Davidu, mome ocu, jer je hodio pred tobom u vjernosti,  pravednosti i poštenju srca svoga; i sačuvao si mu tu veliku  milost i dao si da jedan od njegovih sinova sjedi na njegovu  prijestolju. 
<br /><span class="verse" id="7">7 </span>Sada, o Jahve, Bože moj, ti si učinio kraljem  slugu svoga na mjesto moga oca Davida, a ja sam još sasvim mlad  te još ne znam vladati. 
<br /><span class="verse" id="8">8 </span>Tvoj je sluga usred naroda koji si  izabrao; naroda brojnog, koji se ne da izbrojiti ni popisati. 
<br /><span class="verse" id="9">9 </span>Podaj svome sluzi pronicavo srce da može suditi tvom narodu, razlikovati dobro od zla, jer tko bi mogao upravljati tvojim  narodom koji je tako velik!" 
<br /><span class="verse" id="10">10 </span>Bijaše milo Jahvi što je Salomon to zamolio. 
<br /><span class="verse" id="11">11 </span>Zato  mu Jahve reče: "Jer si to tražio, a nisi iskao ni duga života, ni bogatstva, ni smrti svojih neprijatelja, nego pronicavost  u prosuđivanju pravice, 
<br /><span class="verse" id="12">12 </span>evo ću učiniti po riječima tvojim:  dajem ti srce mudro i razumno, kakvo nije imao nitko prije tebe  niti će ga imati itko poslije tebe, 
<br /><span class="verse" id="13">13 </span>ali ti dajem i što nisi  tražio: bogatstvo i slavu kakve nema nitko među kraljevima. 
<br /><span class="verse" id="14">14 </span>I  ako budeš stupao mojim putovima i budeš se držao mojih zakona  i zapovijedi, kao što je činio tvoj otac David, umnožit ću tvoje  dane." 
<br /><span class="verse" id="15">15 </span>Salomon se probudi, i gle: bijaše to san. On se vrati  u Jeruzalem i stade pred Kovčeg saveza Jahvina; prinese paljenice  i žrtve pričesnice i priredi gozbu svim slugama svojim. 
<br /><span class="verse" id="16">16 </span>Tada dođoše dvije bludnice kralju i stadoše preda nj. 
<br /><span class="verse" id="17">17 </span>I reče jedna žena: "Dopusti, gospodaru moj! Ja i ova žena  u istoj kući živimo i ja sam rodila kraj nje u kući. 
<br /><span class="verse" id="18">18 </span>A trećega  dana poslije moga porođaja rodi i ova žena. Bile smo zajedno  i nikoga stranog s nama; samo nas dvije u kući. 
<br /><span class="verse" id="19">19 </span>Jedne noći  umrije sin ove žene jer bijaše legla na njega. 
<br /><span class="verse" id="20">20 </span>I ustade ona  usred noći, uze moga sina o boku mojem, dok je tvoja sluškinja  spavala, i stavi ga sebi u naručje, a svoga mrtvog sina stavi  kraj mene. 
<br /><span class="verse" id="21">21 </span>A kad ujutro ustadoh da podojim svoga sina, gle:  on mrtav! I kad sam pažljivije pogledala, razabrah: nije to moj  sin koga sam ja rodila!" 
<br /><span class="verse" id="22">22 </span>Tada reče druga žena: "Ne, nije tako. Moj je sin onaj  živi, a tvoj je onaj koji je mrtav!" A prva joj odvrati: "Nije  istina! Tvoj je sin onaj koji je mrtav, a moj je onaj koji živi!"  I tako se prepirahu pred kraljem. 
<br /><span class="verse" id="23">23 </span>A kralj onda progovori: "Ova kaže: 'Ovaj živi moj je  sin, a onaj mrtvi tvoj'; druga pak kaže: 'Nije, nego je tvoj  sin mrtav, a moj je onaj živi.' 
<br /><span class="verse" id="24">24 </span>Donesite mi mač!" naredi  kralj. I donesoše mač pred kralja, 
<br /><span class="verse" id="25">25 </span>a on reče: "Rasijecite  živo dijete nadvoje i dajte polovinu jednoj, a polovinu drugoj." 
<br /><span class="verse" id="26">26 </span>Tada ženu, majku živog djeteta, zabolje srce za sinom  i povika ona kralju: "Ah, gospodaru! Neka se njoj dade dijete, samo ga nemojte ubijati!" A ona druga govoraše: "Neka ne bude  ni meni ni tebi: rasijecite ga!" 
<br /><span class="verse" id="27">27 </span>Onda progovori kralj i reče: "Dajte dijete prvoj, nipošto  ga ne ubijajte! Ona mu je majka." 
<br /><span class="verse" id="28">28 </span>Sav je Izrael čuo presudu koju je izrekao kralj i poštovali  su kralja, jer su vidjeli da je u njemu božanska mudrost u izricanju  pravde. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
