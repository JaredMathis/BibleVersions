<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 7 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 7 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Salomon je sagradio i svoj dvor; u trinaest ga je godina potpuno  dovršio. 
<br /><span class="verse" id="2">2 </span>Sagradio je dvor od libanonske šume: stotinu lakata  dug, pedeset širok i trideset lakata visok, na četiri reda cedrovih  stupova, a na stupovima bijahu cedrove grede. 
<br /><span class="verse" id="3">3 </span>Bio je pokriven  cedrovinom iznad soba koje su počivale na stupovima. Ovih je  bilo četrdeset i pet: petnaest u svakom redu. 
<br /><span class="verse" id="4">4 </span>Bila su tri  reda prozora: po tri su prozora gledala jedan prema drugome. 
<br /><span class="verse" id="5">5 </span>Sva vrata s dovratnicima bila su četverokutna i po tri su  prozora stajala jedan prema drugome. 
<br /><span class="verse" id="6">6 </span>Načinio je trijem od  stupova, pedeset lakata dug i trideset širok. 
<br /><span class="verse" id="7">7 </span>Zatim je sagradio  prijestolni trijem gdje je sudio; i sudački trijem, obložen cedrovinom  od poda do stropa. 
<br /><span class="verse" id="8">8 </span>Njegovo prebivalište, u drugom dvorištu  i unutar predvorja, bilo je istoga oblika. Sagradio je i kuću, nalik na onaj trijem, faraonovoj kćeri, kojom se bijaše oženio. 
<br /><span class="verse" id="9">9 </span>Sve su te građevine bile od biranog kamena, sječena po  mjeri, a klesana iznutra i izvana, od temelja sve do drvenih  spojnica, a vani sve do velikog predvorja. 
<br /><span class="verse" id="10">10 </span>Temelji su im  bili od birana, velikog kamena: od deset i od osam lakata, 
<br /><span class="verse" id="11">11 </span>a  nadgradnja od birana, po mjeri klesana kamena i od cedrovine. 
<br /><span class="verse" id="12">12 </span>A tri su reda klesanog kamena i red cedrovih greda okruživali  veliko predvorje, a tako i unutrašnje predvorje Doma Jahvina. 
<br /><span class="verse" id="13">13 </span>Salomon posla po Hirama iz Tira. 
<br /><span class="verse" id="14">14 </span>Bio je to sin udovice  iz plemena Naftalijeva, ali mu otac bijaše iz Tira, kovač tuča.  Bio je pun vještine, umijeća i znanja da svašta izrađuje od tuča.  Dođe on kralju Salomonu i sav mu posao izradi. 
<br /><span class="verse" id="15">15 </span>Salio je dva stupa od tuča; jedan je stup bio visok osamnaest  lakata, a koncem mjeren unaokolo imao je dvanaest lakata, isto  tako i drugi. 
<br /><span class="verse" id="16">16 </span>I načini dvije glavice od tuča da se stave  povrh stupova; jedna je glavica bila visoka pet lakata i druga  je bila pet lakata visoka. 
<br /><span class="verse" id="17">17 </span>Načini dva opleta u obliku pletera  i lančaste žice da pokriju glavice na vrhu stupova; sedam za  jednu glavicu i sedam za drugu. 
<br /><span class="verse" id="18">18 </span>Onda izradi mogranje: bili  su u dva reda oko svake mreže. 
<br /><span class="verse" id="19">19 </span>Glavice na vrhu stupova pred  trijemom imale su oblik ljiljana, od četiri lakta. 
<br /><span class="verse" id="20">20 </span>Stajale  su na oba stupa kod izbočine što je bila prema lančancu. Dvije  stotine mogranja bilo je oko prve glavice i dvije stotine oko  druge. 
<br /><span class="verse" id="21">21 </span>Podiže stupove pred trijemom Hekala; jedan postavi  na desnu stranu i nazva ga Jahin; postavi drugi stup na lijevu  stranu i dade mu ime Boaz. 
<br /><span class="verse" id="22">22 </span>Na samom vrhu stupova postavi  izrađene ljiljane. I tako dovrši stupove. 
<br /><span class="verse" id="23">23 </span>Tada od rastaljene kovine izli more koje je od ruba do  ruba mjerilo deset lakata; bilo je okruglo naokolo, pet lakata  visoko, a u opsegu, mjereno vrpcom, imalo je trideset lakata. 
<br /><span class="verse" id="24">24 </span>Pod rubom mu bijahu uresi kao cvjetne čaške koje su ga optakale  sasvim: po deset na lakat optakale su more unaokolo; cvjetne  su čaške bile u dva reda i salivene s njim. 
<br /><span class="verse" id="25">25 </span>Počivalo je na  dvanaest volova: tri su gledala na sjever, tri na zapad, tri  na jug, a tri na istok; more je stajalo na njima i svi su stražnjim  dijelom bili okrenuti unutra. 
<br /><span class="verse" id="26">26 </span>Bilo je debelo pedalj, rub  mu kao rub u čaše, kao cvijet, a moglo je primiti tri tisuće  bata. 
<br /><span class="verse" id="27">27 </span>Načinio je deset tučanih podnožja; svako je podnožje  bilo četiri lakta dugo, četiri lakta široko, a tri lakta visoko. 
<br /><span class="verse" id="28">28 </span>Podnožja su bila ovako izrađena: imala su okvire, a okviri  su stajali među preponama. 
<br /><span class="verse" id="29">29 </span>Na okvirima među preponama bili  su lavovi, volovi i kerubini; a na samim preponama, kako iznad  lavova i volova tako i pod njima, bijahu ukrasi poput vijenaca. 
<br /><span class="verse" id="30">30 </span>Svako je podnožje imalo četiri tučana točka i osovine od  tuča; četiri su njihove noge imale držače; pod umivaonikom bijahu  držači sliveni s ukrasima. 
<br /><span class="verse" id="31">31 </span>Gore, gdje su se držači sastavljali, bio je otvor podnožja; imao je lakat i pol; otvor je bio okrugao, u obliku ukrasne posude, a na njemu su bili uklesani i ukrasi;  ali prepone bijahu četvrtaste, a ne okrugle. 
<br /><span class="verse" id="32">32 </span>Četiri su točka bila pod preponom. Osovine im izlazile  na podnožju; svaki točak bijaše visok lakat i pol. 
<br /><span class="verse" id="33">33 </span>Točkovi  su bili slični točkovima običnih kola: njihove osovine, naplaci, paoci i glavčine - sve bijaše liveno. 
<br /><span class="verse" id="34">34 </span>Bila su četiri držača  na četiri ugla svakog podnožja; podnožje i držači sačinjavahu  jednu cjelinu. 
<br /><span class="verse" id="35">35 </span>Pri vrhu podnožja bio je sve unaokolo krug  visok pol lakta; povrh podnožja bili su klinovi; prepone su s  njima sačinjavale cjelinu. 
<br /><span class="verse" id="36">36 </span>Po oplošjima klinova i prepona  urezao je kerube, lavove i palme, već prema veličini praznog  oplošja i vijenaca naokolo. 
<br /><span class="verse" id="37">37 </span>Tako načini deset podnožja: jednako  salivenih, jednake veličine i oblika. 
<br /><span class="verse" id="38">38 </span>I načini deset umivaonika od tuča. Svaki je umivaonik  sadržavao četrdeset bata, a svaki je umivaonik bio od četiri  lakta; na svako od deset podnožja došao je po jedan umivaonik. 
<br /><span class="verse" id="39">39 </span>Postavi pet podnožja na desnoj strani Hrama, a pet na lijevoj  strani Hrama; a more stavi s desne strane Hrama, prema jugoistoku. 
<br /><span class="verse" id="40">40 </span>Hiram načini lonce, lopate i kotliće. Dovrši on sav posao  što ga je obavljao kralju Salomonu za Dom Jahvin: 
<br /><span class="verse" id="41">41 </span>dva stupa, okrugle glavice što su bile navrh stupova; dva opleta da pokriju  dvije glavice što bijahu navrh stupova; 
<br /><span class="verse" id="42">42 </span>četiri stotine mogranja  za oba opleta; dva reda mogranja za svaki oplet da prekriju dvije  glavice navrh stupova; 
<br /><span class="verse" id="43">43 </span>deset podnožja i deset umivaonika  na podnožjima; 
<br /><span class="verse" id="44">44 </span>jedno more i dvanaest volova pod njim; 
<br /><span class="verse" id="45">45 </span>lonce, lopate i kotliće. Svi ti predmeti koje je Hiram načinio kralju  Salomonu za Dom Jahvin bili su od sjajnog tuča. 
<br /><span class="verse" id="46">46 </span>Kralj je  zapovjedio da sve to lijevaju u kalupima od gline, u Jordanskoj  dolini, između Sukota i Sartana. 
<br /><span class="verse" id="47">47 </span>Na koncu je Salomon odredio  da rasporede sve te predmete, a bijaše ih toliko da se nije mogla  obračunati težina tuča. 
<br /><span class="verse" id="48">48 </span>Salomon načini sve predmete koji  su bili u Domu Jahvinu: zlatni žrtvenik i zlatni stol na kojemu  su stajali prineseni hljebovi; 
<br /><span class="verse" id="49">49 </span>pet svijećnjaka s desne i  pet s lijeve strane pred Debirom, od čistoga zlata; cvjetove, svjetiljke, usekače od zlata; 
<br /><span class="verse" id="50">50 </span>vrčeve, noževe, kotliće, plitice  i kadionice od čistoga zlata; stožere za vrata nutarnje dvorane  - to je Svetinja nad svetinjama - i za vrata Hekala - to jest  Hrama - sve od zlata. 
<br /><span class="verse" id="51">51 </span>Tako bi priveden kraju sav posao što ga Salomon obavi  za Dom Jahvin. Salomon unese sve svete darove oca svoga Davida  - srebro, zlato i posuđe - i stavi ih u riznicu Doma Jahvina. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
