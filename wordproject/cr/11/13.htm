<!doctype html>
<html lang="hr">
<head>
<meta http-equiv="Content-Type" content="text/html; charset=UTF-8" />
<title>1 Kraljevima 13 : Hrvatska BIBLIJA - STARI ZAVJET </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Kraljevima</h1>
<p class="ym-noprint"> 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Poglavlje 13 </h3>
<!--... the Word of God:--><span class="dimver">
 </span>
<p><span class="verse" id="1">1 </span>A neki čovjek Božji dođe na riječ Jahvinu iz Judeje u Betel  kada Jeroboam stajaše pred žrtvenikom da prinese kad. 
<br /><span class="verse" id="2">2 </span>I po  Jahvinoj zapovijedi povika onaj prema žrtveniku: "Žrtveniče,  žrtveniče! Ovako veli Jahve: 'Evo će se roditi u kući Davidovoj  sin po imenu Jošija. On će na tebi žrtvovati svećenike uzvišica, te koji na tebi prinose kad, i on će na tebi spaliti ljudske  kosti!'" 
<br /><span class="verse" id="3">3 </span>U isto im vrijeme dade znak: "Ovo je znak da je Jahve  govorio: gle, žrtvenik će se raspuknuti i prosut će se pepeo  što je na njemu." 
<br /><span class="verse" id="4">4 </span>Kada je kralj čuo što je čovjek Božji rekao protiv žrtvenika  u Betelu, pruži ruku odande od žrtvenika i reče: "Uhvatite ga!"  Ali se osušila ruka koju je ispružio prema čovjeku i nije je  mogao vratiti k sebi. 
<br /><span class="verse" id="5">5 </span>Žrtvenik se raspuknuo i pepeo se prosuo  sa žrtvenika, prema znaku što ga je dao čovjek Božji po naredbi  Jahvinoj. 
<br /><span class="verse" id="6">6 </span>Kralj progovori i reče čovjeku Božjem: "Umilostivi Jahvu, Boga svoga, da bih mogao vratiti ruku k sebi." Božji čovjek  umilostivi Jahvu i ruka se kraljeva vrati k njemu i bila je kao  prije. 
<br /><span class="verse" id="7">7 </span>Kralj onda reče čovjeku Božjem: "Hodi sa mnom kući da  se okrijepiš. I dat ću ti dar." 
<br /><span class="verse" id="8">8 </span>Ali čovjek Božji odgovori  kralju: "Da mi dadeš polovinu svoje kuće, ne bih pošao s tobom.  Ni jeo ni pio ne bih na ovom mjestu, 
<br /><span class="verse" id="9">9 </span>jer mi je ovako zapovjeđeno  riječju Jahvinom: 'Ne jedi kruha i ne pij vode, niti se vraćaj  istim putem kojim si došao.'" 
<br /><span class="verse" id="10">10 </span>I otišao je drugim putem, nije se vraćao putem kojim  je došao u Betel. 
<br /><span class="verse" id="11">11 </span>A u Betelu živio star prorok. Došli njemu njegovi sinovi  te mu pripovjedili sve što je onoga dana učinio čovjek Božji  u Betelu; i riječi što ih je onaj kazao kralju pripovjediše sinovi  ocu. 
<br /><span class="verse" id="12">12 </span>A on ih upita: "Kojim je putem otišao?" Sinovi pokazaše  put kojim je otišao čovjek Božji što bijaše došao iz Judeje. 
<br /><span class="verse" id="13">13 </span>Prorok će nato sinovima: "Osamarite mi magarca!" I osamariše  mu magarca, a on uzjaha. 
<br /><span class="verse" id="14">14 </span>Krenuo je za čovjekom Božjim i našao  ga gdje sjedi pod hrastom; i upita ga: "Jesi li ti čovjek Božji  koji je došao iz Judeje?" A on mu odgovori: "Jesam." 
<br /><span class="verse" id="15">15 </span>Prorok  mu reče: "Hodi sa mnom mome domu da štogod pojedeš." 
<br /><span class="verse" id="16">16 </span>Ali  on odgovori: "Ne smijem se vratiti s tobom, niti smijem jesti  kruha ni piti vode na ovome mjestu, 
<br /><span class="verse" id="17">17 </span>jer mi je Jahvinom riječju  naređeno ovo: 'Ne jedi ondje kruha, ne pij vode, niti se vraćaj  putem kojim si onamo pošao'." 
<br /><span class="verse" id="18">18 </span>Nato će mu onaj: "I ja sam  prorok kao i ti, i anđeo mi je riječju Jahvinom rekao: 'Povedi  ga sa sobom kući da jede kruha i pije vode.'" Slagao mu je. 
<br /><span class="verse" id="19">19 </span>Božji čovjek vrati se s njim, u njegovoj  je kući jeo kruha i pio vode. 
<br /><span class="verse" id="20">20 </span>Dok su sjedili za stolom, dođe riječ Jahvina proroku  koji ga je natrag doveo 
<br /><span class="verse" id="21">21 </span>i povika on čovjeku Božjem koji je  došao iz Judeje: "Ovako veli Jahve: zato što nisi poslušao zapovijedi  Jahvine i nisi držao naredbe koju ti je dao Jahve, Bog tvoj, 
<br /><span class="verse" id="22">22 </span>nego si se vratio, jeo kruha i pio vode na mjestu gdje sam  ti rekao da ne jedeš kruha i ne piješ vode, zato tijelo tvoje  neće leći u grob otaca tvojih." 
<br /><span class="verse" id="23">23 </span>Pošto se onaj koga bijaše doveo najeo kruha i napio vode, osedla mu magarca. 
<br /><span class="verse" id="24">24 </span>I ode onaj. A na putu ga zaskoči lav  i usmrti ga. I tako je mrtvo tijelo ležalo ispruženo na putu, magarac stajao kraj njega, a i lav stajaše kraj tijela. 
<br /><span class="verse" id="25">25 </span>Ljudi  prolazeći vidješe mrtvo tijelo ispruženo na putu i lava gdje  stoji kraj njega; i odoše i javiše to u gradu gdje je živio stari  prorok. 
<br /><span class="verse" id="26">26 </span>Kad je to čuo prorok koji bijaše onoga vratio s puta, reče: "To je čovjek Božji koji se usprotivio riječi Jahvinoj!  I Jahve ga je predao lavu, koji ga je napao i ubio, prema riječi  koju je Jahve rekao." 
<br /><span class="verse" id="27">27 </span>I reče svojim sinovima: "Osamarite  mi magarca!" I oni mu ga osamariše. 
<br /><span class="verse" id="28">28 </span>Ode on i nađe mrtvo tijelo  bačeno na putu i magarca i lava gdje stoje pokraj tijela: lav  nije požderao tijelo niti je rastrgao magarca. 
<br /><span class="verse" id="29">29 </span>Tada prorok  podiže mrtvo tijelo čovjeka Božjeg i prebaci ga na magarca; i  vrati se u grad gdje je živio da mrtvoga ožali i pokopa. 
<br /><span class="verse" id="30">30 </span>Položio  je mrtvo tijelo u svoju grobnicu i jecao je nad njim: "Jao, brate  moj!" 
<br /><span class="verse" id="31">31 </span>A kad ga je pokopao, reče svojim sinovima: "Poslije moje  smrti sahranite me u istu grobnicu gdje je pokopan čovjek Božji;  stavite moje kosti kraj njegovih. 
<br /><span class="verse" id="32">32 </span>Jer će se sigurno ispuniti  riječ koju je po zapovijedi Jahvinoj objavio protiv žrtvenika  u Betelu i protiv svih svetišta na uzvišicama u gradovima Samarije." 
<br /><span class="verse" id="33">33 </span>Ni poslije ovoga događaja ne obrati se Jeroboam za svoga  zlog puta, nego je i dalje priproste ljude postavljao za svećenike  na uzvišicama: tko je želio, davao mu je darove da postane svećenik  uzvišica. 
<br /><span class="verse" id="34">34 </span>Takvim je postupkom padala u grijeh kuća Jeroboamova, rušila se i nestajala s lica zemlje. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
