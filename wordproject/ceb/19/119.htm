<!doctype html>
<html lang="ceb">
<head>
<meta http-equiv="Content-Type" content="text/html; charset=UTF-8">
<title>Sugboanon nga Bibliya: Mga Salmo - Cebuano Bible - Old Testament - the book of Psalms, Psalm 119</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Mga Salmo</h1>
<p class="ym-noprint"> 
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
<a href="67.htm#0" class="chap">67</a> 
<a href="68.htm#0" class="chap">68</a> 
<a href="69.htm#0" class="chap">69</a> 
<a href="70.htm#0" class="chap">70</a> 
<a href="71.htm#0" class="chap">71</a> 
<a href="72.htm#0" class="chap">72</a> 
<a href="73.htm#0" class="chap">73</a> 
<a href="74.htm#0" class="chap">74</a> 
<a href="75.htm#0" class="chap">75</a> 
<a href="76.htm#0" class="chap">76</a> 
<a href="77.htm#0" class="chap">77</a> 
<a href="78.htm#0" class="chap">78</a> 
<a href="79.htm#0" class="chap">79</a> 
<a href="80.htm#0" class="chap">80</a> 
<a href="81.htm#0" class="chap">81</a> 
<a href="82.htm#0" class="chap">82</a> 
<a href="83.htm#0" class="chap">83</a> 
<a href="84.htm#0" class="chap">84</a> 
<a href="85.htm#0" class="chap">85</a> 
<a href="86.htm#0" class="chap">86</a> 
<a href="87.htm#0" class="chap">87</a> 
<a href="88.htm#0" class="chap">88</a> 
<a href="89.htm#0" class="chap">89</a> 
<a href="90.htm#0" class="chap">90</a> 
<a href="91.htm#0" class="chap">91</a> 
<a href="92.htm#0" class="chap">92</a> 
<a href="93.htm#0" class="chap">93</a> 
<a href="94.htm#0" class="chap">94</a> 
<a href="95.htm#0" class="chap">95</a> 
<a href="96.htm#0" class="chap">96</a> 
<a href="97.htm#0" class="chap">97</a> 
<a href="98.htm#0" class="chap">98</a> 
<a href="99.htm#0" class="chap">99</a> 
<a href="100.htm#0" class="chap">100</a> 
<a href="101.htm#0" class="chap">101</a> 
<a href="102.htm#0" class="chap">102</a> 
<a href="103.htm#0" class="chap">103</a> 
<a href="104.htm#0" class="chap">104</a> 
<a href="105.htm#0" class="chap">105</a> 
<a href="106.htm#0" class="chap">106</a> 
<a href="107.htm#0" class="chap">107</a> 
<a href="108.htm#0" class="chap">108</a> 
<a href="109.htm#0" class="chap">109</a> 
<a href="110.htm#0" class="chap">110</a> 
<a href="111.htm#0" class="chap">111</a> 
<a href="112.htm#0" class="chap">112</a> 
<a href="113.htm#0" class="chap">113</a> 
<a href="114.htm#0" class="chap">114</a> 
<a href="115.htm#0" class="chap">115</a> 
<a href="116.htm#0" class="chap">116</a> 
<a href="117.htm#0" class="chap">117</a> 
<a href="118.htm#0" class="chap">118</a>
<span class="chapread">119</span>
<a href="120.htm#0" class="chap">120</a> 
<a href="121.htm#0" class="chap">121</a> 
<a href="122.htm#0" class="chap">122</a> 
<a href="123.htm#0" class="chap">123</a> 
<a href="124.htm#0" class="chap">124</a> 
<a href="125.htm#0" class="chap">125</a> 
<a href="126.htm#0" class="chap">126</a> 
<a href="127.htm#0" class="chap">127</a> 
<a href="128.htm#0" class="chap">128</a> 
<a href="129.htm#0" class="chap">129</a> 
<a href="130.htm#0" class="chap">130</a> 
<a href="131.htm#0" class="chap">131</a> 
<a href="132.htm#0" class="chap">132</a> 
<a href="133.htm#0" class="chap">133</a> 
<a href="134.htm#0" class="chap">134</a> 
<a href="135.htm#0" class="chap">135</a> 
<a href="136.htm#0" class="chap">136</a> 
<a href="137.htm#0" class="chap">137</a> 
<a href="138.htm#0" class="chap">138</a> 
<a href="139.htm#0" class="chap">139</a> 
<a href="140.htm#0" class="chap">140</a> 
<a href="141.htm#0" class="chap">141</a> 
<a href="142.htm#0" class="chap">142</a> 
<a href="143.htm#0" class="chap">143</a> 
<a href="144.htm#0" class="chap">144</a> 
<a href="145.htm#0" class="chap">145</a> 
<a href="146.htm#0" class="chap">146</a> 
<a href="147.htm#0" class="chap">147</a>
<a href="148.htm#0" class="chap">148</a>
<a href="149.htm#0" class="chap">149</a>
<a href="150.htm#0" class="chap">150</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kapitulo 119</h3>

<!--... the Word of God:--><span class="dimver">
 </span>
<p><span class="verse" id="1">1 </span>Bulahan sila nga mga hingpit sa dalan, Nga nanaglakaw sa Kasugoan ni Jehova.  
<br /><span class="verse" id="2">2 </span>Bulahan sila nga nanagbantay sa iyang mga pagpamatuod, Nga sa bug-os nilang kasingkasing nanagpangita kaniya.  
<br /><span class="verse" id="3">3 </span>Oo, sila wala magbuhat sa dili-pagkamatarung; Sila nanaglakaw sa iyang mga dalan.  
<br /><span class="verse" id="4">4 </span>Ikaw nagsugo kanamo mahatungod sa imong mga lagda, Aron among pagabantayan sila sa makugihon gayud.  
<br /><span class="verse" id="5">5 </span>Oh hinaut unta nga mahamutang ang akong mga dalan Sa pagtuman sa imong kabalaoran!  
<br /><span class="verse" id="6">6 </span>Unya dili na ako pagapakaulawan, Sa mabantayan ko na ang tanan mong mga sugo.  
<br /><span class="verse" id="7">7 </span>Magapasalamat ako kanimo uban sa katul-id sa kasingkasing, Sa pagkakat-on ko sa imong mga matarung nga paghukom.  
<br /><span class="verse" id="8">8 </span>Pagabantayan ko ang imong kabalaoran: Oh hinaut unta nga ako dili mo gayud pagabiyaan.  
<br /><span class="verse" id="9">9 </span>Unsay igahinlo sa usa ka batan-on sa iyang dalan? Pinaagi sa pagmatngon subay sa imong pulong.  
<br /><span class="verse" id="10">10 </span>Uban sa bug-os ko nga kasingkasing gipangita ko ikaw: Oh ayaw itugot nga ako mahisalaag gikan sa imong mga sugo.  
<br /><span class="verse" id="11">11 </span>Sa akong kasingkasing ginatipigan ko ang imong pulong, Aron dili ako makasala batok kanimo.  
<br /><span class="verse" id="12">12 </span>Dalayegon ikaw, Oh Jehova: Tudloi ako sa imong kabalaoran.  
<br /><span class="verse" id="13">13 </span>Sa akong mga ngabil gisugilon ko Ang tanang mga tulomanon sa imong baba.  
<br /><span class="verse" id="14">14 </span>Nagakalipay ako sa dalan sa imong mga pagpamatuod, Ingon sa gidaghanon sa tanang mga bahandi.  
<br /><span class="verse" id="15">15 </span>Sa imong mga lagda magapalandong ako, Ug magatahud ako sa imong mga dalan.  
<br /><span class="verse" id="16">16 </span>Magakalipay ako sa akong kaugalingon diha sa imong kabalaoran: Dili ako malimot sa imong pulong.  
<br /><span class="verse" id="17">17 </span>Ibubo sa kadagaya ang kalooy mo sa imong alagad, aron mabuhi ako; Sa ingon niini magabantay ako sa imong pulong.  
<br /><span class="verse" id="18">18 </span>Bukha ang akong mga mata, aron makatan-aw ako Sa mga katingalahang butang gikan sa imong Kasugoan.  
<br /><span class="verse" id="19">19 </span>Ako dumuloong dinhi sa yuta: Ayaw itungina ang imong mga sugo gikan kanako.  
<br /><span class="verse" id="20">20 </span>Nadugmok ang akong kalag tungod sa pagpangandoy Sa imong mga tulomanon sa tanang mga panahon.  
<br /><span class="verse" id="21">21 </span>Gibadlong mo ang mga palabilabihon nga mga tinunglo, Nga nanghimulag gikan sa imong mga sugo.  
<br /><span class="verse" id="22">22 </span>Palaa gikan kanako ang kaulawan ug ang pagkatalamayon; Kay ang imong mga pagpamatuod gibantayan ko.  
<br /><span class="verse" id="23">23 </span>Ang mga principe usab nanaglingkod ug nanagsulti batok kanako; Apan ang imong alagad nagapalandong sa imong kabalaoran.  
<br /><span class="verse" id="24">24 </span>Ang imong mga pagpamatuod usab maoy akong kalipay Ug akong mga magtatambag  
<br /><span class="verse" id="25">25 </span>Mipilit sa abug ang akong kalag: Buhion mo ako sumala sa imong pulong.  
<br /><span class="verse" id="26">26 </span>Gipahayag ko ang akong mga dalan, ug ikaw mitubag kanako: Tudloi ako sa imong kabalaoran.  
<br /><span class="verse" id="27">27 </span>Ipasabut kanako ang dalan sa imong mga lagda: Sa ingon niini magapalandong ako sa imong mga katingalahang buhat.  
<br /><span class="verse" id="28">28 </span>Natunaw ang akong kalag tungod sa kaguol: Lig-ona ako sumala sa imong pulong.  
<br /><span class="verse" id="29">29 </span>Ipahalayo gikan kanako ang dalan sa kabakakan; Ug ihatag kanako ang imong Kasugoan sa pagkamapuanguron.  
<br /><span class="verse" id="30">30 </span>Napili ko ang dalan sa pagkamatinumanon: Gibutang ko ang imong mga tulomanon sa atubangan ko .  
<br /><span class="verse" id="31">31 </span>Napabilin ako sa dakung pagmatngon sa imong mga pagpamatuod: Oh Jehova, ayaw ako ibutang sa kaulawan.  
<br /><span class="verse" id="32">32 </span>Sa dalan sa imong mga sugo magadalagan ako, Sa diha nga pagapadakuon mo ang akong kasingkasing.  
<br /><span class="verse" id="33">33 </span>Tudloi ako, Oh Jehova, sa dalan sa imong kabalaoran; Ug pagabantayan ko kini hangtud sa katapusan.  
<br /><span class="verse" id="34">34 </span>Hatagi ako ug salabutan, ug pagabantayan ko ang imong Kasugoan; Oo, pagatumanon ko kini uban sa bug-os ko nga kasingkasing.  
<br /><span class="verse" id="35">35 </span>Mandoi ako sa dalan sa imong mga sugo; Kay niini anaa ang akong kalipay  
<br /><span class="verse" id="36">36 </span>Ikiling mo ang akong kasingkasing ngadto sa imong mga pagpamatuod, Ug dili ngadto sa kailibgon.  
<br /><span class="verse" id="37">37 </span>Ilikay ang akong mga mata gikan sa pagtan-aw sa kakawangan, Ug hatagi ako ug kinabuhi sa imong mga dalan.  
<br /><span class="verse" id="38">38 </span>Palig-ona ang imong pulong nganhi sa imong alagad, Nga nagatudlo sa pagkahadlok kanimo.  
<br /><span class="verse" id="39">39 </span>Kuhaa gikan kanako ang kaulawan nga akong nahadlokan; Kay maayo ang imong mga tulomanon.  
<br /><span class="verse" id="40">40 </span>Ania karon, ginatinguha ko ang imong mga lagda: Hatagi ako ug kinabuhi sa imong pagkamatarung.  
<br /><span class="verse" id="41">41 </span>Ipadangat usab nganhi kanako ang imong mahigugmaong-kalolot, Oh Jehova, Bisan ang imong kaluwasan, sumala sa imong pulong.  
<br /><span class="verse" id="42">42 </span>Sa ingon niana, makabaton ako ug tubag alang kaniya nga nagapakaulaw kanako; Kay misalig ako sa imong pulong.  
<br /><span class="verse" id="43">43 </span>Ug ayaw pagkuhaa sa tuman ang pulong sa kamatuoran gikan sa akong baba; Kay ako milaum diha sa imong mga tulomanon.  
<br /><span class="verse" id="44">44 </span>Sa ingon niana, pagabantayan ko sa kanunay ang imong Kasugoan Sa katuigan nga walay katapusan.  
<br /><span class="verse" id="45">45 </span>Ug magalakaw ako sa kagawasan; Kay gipangita ko ang imong mga lagda.  
<br /><span class="verse" id="46">46 </span>Ug igasulti ko usab ang imong mga pagpamatuod sa atubangan sa mga hari, Ug wala mahamutang sa kaulawan.  
<br /><span class="verse" id="47">47 </span>Ug sa akong kaugalingon magakalipay ako sa imong mga sugo, Nga gihigugma ko.  
<br /><span class="verse" id="48">48 </span>Pagabayawon ko usab ang akong mga kamot ngadto sa imong mga sugo, nga gihigugma ko; Ug magapalandong ako diha sa imong kabalaoran.  
<br /><span class="verse" id="49">49 </span>Hinumdumi ang pulong nga gihatag mo sa imong alagad, Tungod kay imo akong gipalaum.  
<br /><span class="verse" id="50">50 </span>Mao kini ang kalipay ko sa akong kagul-anan; Kay ang imong pulong naghatag kanako ug kinabuhi.  
<br /><span class="verse" id="51">51 </span>Ang mga palabilabihon nanagyubit kanako sa hilabihan gayud: Apan wala ako mobulag gikan sa imong Kasugoan.  
<br /><span class="verse" id="52">52 </span>Nahinumdum ako, Oh Jehova, sa kanhi mong mga tulomanon, Ug nalipay ako sa akong kaugalingon.  
<br /><span class="verse" id="53">53 </span>Ang mainit nga kaligutgut migahum kanako, Tungod sa tawong dautan nga mibulag gikan sa imong Kasugoan.  
<br /><span class="verse" id="54">54 </span>Ang imong kabalaoran nahimo nga mga alawiton ko Sa balay sa akong pagpanlangyaw.  
<br /><span class="verse" id="55">55 </span>Sa kagabhion nahinumdum ako sa imong ngalan, Oh Jehova, Ug gibantayan ko ang imong Kasugoan.  
<br /><span class="verse" id="56">56 </span>Kini nabatonan ko, Tungod kay gibantayan ko ang imong mga lagda.  
<br /><span class="verse" id="57">57 </span>Si Jehova mao ang akong bahin: Ako miingon nga magabantay ako sa imong mga pulong.  
<br /><span class="verse" id="58">58 </span>Ang imong paglaban gipakilooy ko uban sa bug-os ko nga kasingkasing: Kaloy-i ako sumala sa imong pulong.  
<br /><span class="verse" id="59">59 </span>Gipalandong ko ang akong mga dalan, Ug gipabalik ko ang akong mga tiil ngadto sa imong mga pagpamatuod.  
<br /><span class="verse" id="60">60 </span>Midali ako, ug wala magdugay, Sa pagtuman sa imong mga sugo.  
<br /><span class="verse" id="61">61 </span>Ang mga gapus sa mga dautan gipanglikus kanako; Apan wala ko hikalimti ang imong Kasugoan.  
<br /><span class="verse" id="62">62 </span>Sa tungang gabii mobangon ako sa pagpasalamat kanimo Tungod sa imong mga tulomanon nga matarung.  
<br /><span class="verse" id="63">63 </span>Kauban ako sa tanang mga may kahadlok kanimo, Ug kanila nga nanagtuman sa imong mga lagda.  
<br /><span class="verse" id="64">64 </span>Ang yuta, Oh Jehova, napuno sa imong mahigugmaong-kalolot: Tudloi ako sa imong kabalaoran.  
<br /><span class="verse" id="65">65 </span>Maayo ang gibuhat mo sa imong alagad, Oh Jehova, sumala sa imong pulong.  
<br /><span class="verse" id="66">66 </span>Tudloi ako sa maayong paghukom ug kinaadman;  
<br /><span class="verse" id="67">67 </span>Sa wala pa ako pagsakita, nahisalaag ako; Apan karon nagabantay ako sa imong pulong.  
<br /><span class="verse" id="68">68 </span>Ikaw maayo ug nagabuhat sa maayo; Tudloi ako sa imong kabalaoran.  
<br /><span class="verse" id="69">69 </span>Batok kanako nanagmugna ug bakak ang mga palabilabihon: Uban sa bug-os ko nga kasingkasing magatuman ako sa imong mga lagda.  
<br /><span class="verse" id="70">70 </span>Matambok ang ilang kasingkasing ingon sa sibu; Apan nagakalipay ako diha sa imong Kasugoan.  
<br /><span class="verse" id="71">71 </span>Maayo pa alang kanako nga gisakit ako; Aron ako makakat-on diha sa imong kabalaoran.  
<br /><span class="verse" id="72">72 </span>Labing maayo alang kanako ang Kasugoan sa imong baba Kay sa mga linibo nga bulawan ug salapi.  
<br /><span class="verse" id="73">73 </span>Ang imong mga kamot nagbuhat kanako ug nag-umol kanako: Ihatag kanako ang salabutan, aron ako makakat-on sa imong mga sugo.  
<br /><span class="verse" id="74">74 </span>Sila nga may mga kahadlok kanimo motan-aw kanako ug managkalipay, Kay diha sa imong pulong milaum ako.  
<br /><span class="verse" id="75">75 </span>Nahibalo ako, Oh Jehova, nga ang imong mga paghukom matarung man, Ug nga sa imong pagka-matinumanon gisakit mo ako.  
<br /><span class="verse" id="76">76 </span>Itugot, nagaampo ako kanimo, nga ang imong mahigugmaong-kalolot mahimo nga akong kalipay, Sumala sa imong pulong alang sa imong alagad.  
<br /><span class="verse" id="77">77 </span>Ipadangat kanako ang imong malomong kalooy, aron mabuhi ako; Kay ang imong Kasugoan maoy akong kalipay.  
<br /><span class="verse" id="78">78 </span>Ipabutang sa kaulawan ang mga palabilabihon; tungod kay gidaug nila ako sa mga pagbutang-butang: Apan ako magapalandong diha sa imong mga lagda.  
<br /><span class="verse" id="79">79 </span>Pabalika nganhi kanako kadtong mga nangahadlok kanimo; Ug sila manghibalo sa imong mga pagpamatuod.  
<br /><span class="verse" id="80">80 </span>Mahingpit unta ang akong kasingkasing diha sa imong kabalaoran, Aron ako dili maulawan.  
<br /><span class="verse" id="81">81 </span>Nangandoy ang akong kalag tungod sa imong kaluwasan; Apan milaum ako sa imong pulong.  
<br /><span class="verse" id="82">82 </span>Ang akong mga mata nangaloy sa pagpaabut sa imong pulong, Samtang ako nagaingon: Anus-a pa ba nimo ako lipaya?  
<br /><span class="verse" id="83">83 </span>Kay ako nahimong sama sa panit nga sudlanan sa vino nga anaa sa asohan; Apan wala ko hikalimti ang imong kabalaoran.  
<br /><span class="verse" id="84">84 </span>Pipila na ba lamang ang mga adlaw sa imong alagad? Anus-a pa ba nimo buhata ang paghukom batok niadtong nanaglutos kanako?  
<br /><span class="verse" id="85">85 </span>Ang mga palabilabihon nanagkalot ug mga gahong alang kanako, Nga dili subay sumala sa imong Kasugoan.  
<br /><span class="verse" id="86">86 </span>Ang tanan nimong mga sugo matinumanon man: Sila nanaglutos kanako sa pagkadili-matarung; tabangan mo ako.  
<br /><span class="verse" id="87">87 </span>Diriyot na ako nila malamoy dinhi sa ibabaw sa yuta; Apan wala ko pagbiyai ang imong mga lagda.  
<br /><span class="verse" id="88">88 </span>Buhion mo ako sumala sa imong mahigugmaong-kalolot; Sa ingon niana pagatumanon ko ang mga pagpamatuod sa imong baba.  
<br /><span class="verse" id="89">89 </span>Sa walay katapusan Oh Jehova, ang imong pulong nahamutang sa langit.  
<br /><span class="verse" id="90">90 </span>Ang imong pagkamatinumanon alang man ngadto sa tanang mga kaliwatan: Imong gitukod ang yuta, ug kini nagapadayon.  
<br /><span class="verse" id="91">91 </span>Sumala sa imong mga tulomanon sila nanagpadayon hangtud niining adlawa; Kay ang tanang mga butang maoy imong mga sulogoon.  
<br /><span class="verse" id="92">92 </span>Gawas kong ang imong Kasugoan mahimo ko nga kalipay, Sa akong kasakit mahanaw unya ako  
<br /><span class="verse" id="93">93 </span>Dili ko gayud hikalimtan ang imong mga lagda; Kay tungod kanila gibanhaw mo ako.  
<br /><span class="verse" id="94">94 </span>Ako imo man, luwasa ako; Kay gipangita ko ang imong mga lagda.  
<br /><span class="verse" id="95">95 </span>Ang mga dautan nanaghulat kanako, sa paglaglag kanako; Apan ako magapalandong sa imong mga pagpamatuod.  
<br /><span class="verse" id="96">96 </span>Nakita ko ang katapusan sa bugos nga pagkahingpit; Apan ang imong sugo halapad sa hilabihan gayud.  
<br /><span class="verse" id="97">97 </span>Oh hilabihan ang paghigugma ko sa imong Kasugoan! Kini mao ang akong gipalandong sa tibook nga adlaw.  
<br /><span class="verse" id="98">98 </span>Ang imong mga sugo nakapahimo kanako nga labi pang manggialamon kay sa akong mga kaaway; Kay sila ania kanako sa kanunay.  
<br /><span class="verse" id="99">99 </span>Aduna akoy labaw pang salabutan kay sa tanan ko nga mga magtutudlo; Kay ang imong mga pagpamatuod maoy akong gipalandong.  
<br /><span class="verse" id="100">100 </span>Labi pang masinabuton ako kay sa mga tigulang, Tungod kay gibantayan ko ang imong mga lagda.  
<br /><span class="verse" id="101">101 </span>Gikan sa tanang mga dalan nga dautan, gipunggan ko ang akong mga tiil, Aron nga ako makatuman sa imong pulong.  
<br /><span class="verse" id="102">102 </span>Wala ako tumipas gikan sa imong mga tulomanon; Kay imong gitudloan ako.  
<br /><span class="verse" id="103">103 </span>Pagkatam-is gayud sa imong mga pulong sa akong pagtilaw! Oo, labing matam-is pa kay sa dugos sa akong baba!  
<br /><span class="verse" id="104">104 </span>Pinaagi sa imong mga lagda nakabaton ako ug salabutan: Tungod niini gidumtan ko ang tagsatagsa ka dalan sa kabakakan.  
<br /><span class="verse" id="105">105 </span>Ang imong pulong maoy lamparahan sa akong mga tiil, Ug kahayag sa akong alagianan.  
<br /><span class="verse" id="106">106 </span>Nakapanumpa ako ug gimatudan ko kini, Nga ako magabantay sa matarung mong mga tulomanon.  
<br /><span class="verse" id="107">107 </span>Ginasakit ako sa hilabihan gayud: Buhion mo ako, Oh Jehova, sumala sa imong pulong.  
<br /><span class="verse" id="108">108 </span>Dawata, nangaliyupo ako kanimo, ang mga halad-nga-kinabubut-on sa akong baba, Oh Jehova, Ug tudloi ako sa imong mga tulomanon.  
<br /><span class="verse" id="109">109 </span>Ang kalag ko sa kanunay ania sa akong kamot; Apan wala ko hikalimti ang imong Kasugoan.  
<br /><span class="verse" id="110">110 </span>Gibutangan ako ug lit-ag sa mga datuan; apan ako wala mahisalaag gikan sa imong mga lagda.  
<br /><span class="verse" id="111">111 </span>Ingon nga panulondon gidawat ko ang imong mga pagpamatuod sa walay katapusan; Kay sila mao ang kalipay sa akong kasingkasing.  
<br /><span class="verse" id="112">112 </span>Gikiling ko ang akong kasingkasing sa pagbuhat sa imong kabalaoran Sa gihapon, bisan ngadto sa katapusan.  
<br /><span class="verse" id="113">113 </span>Gidumtan ko sila nga may maduha-duhaon nga hunahuna; Apan gihigugma ko ang imong Kasugoan.  
<br /><span class="verse" id="114">114 </span>Ikaw mao ang akong dapit nga dalangpanan ug ang akong taming: Sa imong pulong nagalaum ako.  
<br /><span class="verse" id="115">115 </span>Pahalayo kamo gikan kanako, kamong mga mamumuhat sa kadautan, Aron nga magabantay ako sa mga sugo sa akong Dios.  
<br /><span class="verse" id="116">116 </span>Sapnaya ako sumala sa imong pulong, aron ako mabuhi; Ug ayaw ako pagpakaulawi sa akong paglaum.  
<br /><span class="verse" id="117">117 </span>Sapnaya ako sa itaas, ug maluwas ako, Ug magatahud diha sa imong kabalaoran sa kanunay.  
<br /><span class="verse" id="118">118 </span>Gitalikdan mo kadtong tanan nga nangasayup gikan sa imong kabalaoran; Kay ang ilang limbong mao ang kabakakan.  
<br /><span class="verse" id="119">119 </span>Ang tanang mga dautan sa yuta gisalikway mo sama sa taya: Tungod niana gihigugma ko ang imong mga pagpamatuod.  
<br /><span class="verse" id="120">120 </span>Ang unod ko mikurog tungod sa kahadlok kanimo; Ug sa imong mga paghukom nahadlok ako.  
<br /><span class="verse" id="121">121 </span>Ang justicia ug ang pagkamatarung gibuhat ko: Ayaw ako itugyan sa mga nanagdaugdaug kanako.  
<br /><span class="verse" id="122">122 </span>Himoa ang pasalig mo sa imong alagad alang sa kaayohan: Ayaw itugot nga ang palabilabihon modaugdaug kanako.  
<br /><span class="verse" id="123">123 </span>Ang akong mga mata nangaloy sa pagpaabut sa imong kaluwasan, Ug tungod sa imong pulong nga matarung.  
<br /><span class="verse" id="124">124 </span>Buhata sa imong alagad sumala sa imong mahigugmaong-kalolot, Ug tudloi ako sa imong kabalaoran.  
<br /><span class="verse" id="125">125 </span>Ako mao ang imong alagad; ihatag kanako ang salabutan, Aron nga ako mahibalo sa imong mga pagpamatuod.  
<br /><span class="verse" id="126">126 </span>Mao na ang panahon nga si Jehova magabuhat; Kay gihimo nila nga walay kapuslanan ang imong Kasugoan.  
<br /><span class="verse" id="127">127 </span>Tungod niana gihigugma ko ang imong mga sugo Labaw kay sa bulawan, oo, labaw kay sa bulawan nga inulay.  
<br /><span class="verse" id="128">128 </span>Tungod niana gipakamahal ko ang tanan mong mga lagda mahatungod sa tanang mga butang nga matarung; Ug gidumtan ko ang tagsatagsa ka dalan sa kabakakan.  
<br /><span class="verse" id="129">129 </span>Mga katingalahan ang imong mga pagpamatuod; Busa nagabantay kanila ang akong kalag.  
<br /><span class="verse" id="130">130 </span>Ang sinugdan sa imong mga pulong nagahatag ug kahayag; Nagahatag kini ug salabutan alang sa mga walay-pagtagad.  
<br /><span class="verse" id="131">131 </span>Gibuka ko ug daku ang akong baba, ug nagahangus; Kay nangandoy ako sa dakung kainit sa imong mga sugo.  
<br /><span class="verse" id="132">132 </span>Lingia ako, malooy ka kanako, Maingon sa nabatasan mo niadtong mga nahigugma sa imong ngalan.  
<br /><span class="verse" id="133">133 </span>Pasunda ang akong mga lakang sa imong pulong; Ug ayaw itugot nga may bisan unsa nga kadautan nga magagahum kanako.  
<br /><span class="verse" id="134">134 </span>Tubsa ako gikan sa pagdaugdaug sa tawo: Aron magatuman ako sa imong mga lagda.  
<br /><span class="verse" id="135">135 </span>Ipasidlak ang imong nawong ibabaw sa imong alagad; Ug tudloi ako sa imong kabalaoran.  
<br /><span class="verse" id="136">136 </span>Mga inagay-ay sa tubig nanaligdig gikan sa akong mga mata, Tungod kay sila wala managtuman sa imong Kasugoan.  
<br /><span class="verse" id="137">137 </span>Matarung ikaw, Oh Jehova, Ug matul-id ang imong mga paghukom.  
<br /><span class="verse" id="138">138 </span>Gisugo mo ang imong mga pagpamatuod diha sa pagkamatarung Ug sa pagkamatinumanon uyamut.  
<br /><span class="verse" id="139">139 </span>Ang akong pagsingkamot miut-ut kanako, Tungod kay ang akong mga kabatok nanghikalimot sa imong mga pulong.  
<br /><span class="verse" id="140">140 </span>Ang imong pulong maulay gayud sa hilabihan, Tungod niana ang imong alagad nahagugma niini.  
<br /><span class="verse" id="141">141 </span>Diyutay ako ug tinamay; Apan wala ko hikalimti ang imong mga lagda.  
<br /><span class="verse" id="142">142 </span>Ang imong pagkamatarung mao ang pagkamatarung nga walay katapusan, Ug ang imong Kasugoan mao ang kamatuoran.  
<br /><span class="verse" id="143">143 </span>Kasamok ug kaguol minggahum kanako; Apan ang imong mga sugo maoy akong kalipay.  
<br /><span class="verse" id="144">144 </span>Walay katapusan ang pagkamatarung sa imong mga pagpamatuod: Ihatag kanako ang salabutan ug ako mabuhi.  
<br /><span class="verse" id="145">145 </span>Misangpit ako uban sa bug-os ko nga kasingkasing; tubaga ako, Oh Jehova: Bantayan ko gayud ang imong kabalaoran.  
<br /><span class="verse" id="146">146 </span>Kanimo misangpit ako; luwasa ako, Ug pagabantayan ko ang imong mga pagpamatuod.  
<br /><span class="verse" id="147">147 </span>Giunhan ko ang banag-banag sa kabuntagon, ug mitu-aw ako : Milaum ako diha sa imong mga pulong.  
<br /><span class="verse" id="148">148 </span>Giunhan sa akong mga mata ang pagtukaw sa kagabhion, Aron ako makapalandong sa imong pulong.  
<br /><span class="verse" id="149">149 </span>Patalinghugi ang akong tingog sumala sa imong mahigugmaong-kalolot: Buhion mo ako, Oh Jehova, sumala sa imong mga tulomanon.  
<br /><span class="verse" id="150">150 </span>Nanagpahiduol sila kanako ang nanagsunod sa kadautan; Halayo sila sa imong Kasugoan.  
<br /><span class="verse" id="151">151 </span>Ikaw ania sa haduol, Oh Jehova, Ug ang tanan mong mga sugo mga kamatuoran man.  
<br /><span class="verse" id="152">152 </span>Kanhi nahibalo na ako gikan sa imong mga pagpamatuod, Nga gitukod mo sila sa walay katapusan.  
<br /><span class="verse" id="153">153 </span>Palandunga ang akong kasakitan, ug luwasa ako; Kay wala ko hikalimti ang imong Kasugoan.  
<br /><span class="verse" id="154">154 </span>Labani ang akong katungod, ug tubsa ako: Buhion mo ako sumala sa imong pulong.  
<br /><span class="verse" id="155">155 </span>Halayo sa mga dautan ang kaluwasan; Kay wala nila pangitaa ang imong kabalaoran.  
<br /><span class="verse" id="156">156 </span>Dagku ang imong mga malomong-kalooy, Oh Jehova: Buhion mo ako sumala sa imong mga tulomanon.  
<br /><span class="verse" id="157">157 </span>Daghan ang akong mga maglulutos ug ang akong mga kabatok; Ngani wala ako motipas gikan sa imong mga pagpamatuod.  
<br /><span class="verse" id="158">158 </span>Nakita ko ang mga mabudhion, ug nasubo ako, Tungod kay sila wala managbantay sa imong pulong.  
<br /><span class="verse" id="159">159 </span>Palandunga kong giunsa ko sa paghigugma ang imong mga lagda: Buhion mo ako Oh Jehova, sumala sa imong mahigugmaongkalolot.  
<br /><span class="verse" id="160">160 </span>Kamatuoran mao ang natingban sa imong pulong; Ug ang tagsatagsa sa imong matarung mga tulomanon nagapadayon sa walay katapusan.  
<br /><span class="verse" id="161">161 </span>Ang mga principe nanaglutos kanako sa walay gipasiparan; Apan ang akong kasingkasing nagabarug nga may kahadlok sa imong mga pulong.  
<br /><span class="verse" id="162">162 </span>Nagakalipay ako sa imong pulong, Ingon sa usa nga nakakaplag ug daghang mga inagaw.  
<br /><span class="verse" id="163">163 </span>Akong gidumtan ug gipakaluod ko ang kabakakan; Apan gihigugma ko ang imong Kasugoan.  
<br /><span class="verse" id="164">164 </span>Makapito sa usa ka adlaw ginadayeg ko ikaw, Tungod sa imong matarung mga tulomanon.  
<br /><span class="verse" id="165">165 </span>Ang mga nahagugma sa imong Kasugoan adunay pakigdait nga daku; Ug kanila wala ang kahigayonan sa pagkapangdol.  
<br /><span class="verse" id="166">166 </span>Sa imong kaluwasan milaum ako, Oh Jehova, Ug nagtuman ako sa imong mga sugo.  
<br /><span class="verse" id="167">167 </span>Ang akong kalag nagbantay sa imong mga pagpamatuod; Ug gihigugma ko sila sa hilabihan gayud.  
<br /><span class="verse" id="168">168 </span>Gibantayan ko ang imong mga lagda ug ang imong mga pagpamatuod; Kay ang tanan ko nga mga dalan anaa sa atubangan mo.  
<br /><span class="verse" id="169">169 </span>Ipahaduol ang akong pagtu-aw sa atubangan nimo, Oh Jehova Hatagi ako ug salabutan sumala sa imong pulong  
<br /><span class="verse" id="170">170 </span>Ipadangat ang akong pag-ampo sa atubangan mo: Luwasa ako sumala sa imong pulong.  
<br /><span class="verse" id="171">171 </span>Ipapamulong sa akong mga ngabil ang pagdayeg; Kay ikaw nagatudlo kanako sa imong kabalaoran.  
<br /><span class="verse" id="172">172 </span>Ipaawit sa akong dila ang imong pulong; Kay ang tanan mong mga sugo mga matarung man.  
<br /><span class="verse" id="173">173 </span>Ipaandam ang imong kamot sa pagtabang kanako; Kay gipili ko ang imong mga lagda.  
<br /><span class="verse" id="174">174 </span>Gihidlaw ako sa imong kaluwasan, Oh Jehova, Ug ang imong Kasugoan mao ang akong kalipay.  
<br /><span class="verse" id="175">175 </span>Buhion mo ang akong kalag, ug kini magadayeg kanimo; Ug patabangi ako sa imong mga tulomanon.  
<br /><span class="verse" id="176">176 </span>Ako nahisalaag sama sa usa ka nawala nga carnero; pangitaa ang imong alagad; Kay wala ko hikalimti ang imong mga sugo. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<p><a title="Print this page" href="javascript:window.print()" class="ym-button">&nbsp;<img src="../../_assets/img/printer.gif" class="imageatt" alt="printer"/>&nbsp;</a>
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<!--next Kapitulo start-->
<a class="ym-button" title="Next Kapitulo" href="120.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
