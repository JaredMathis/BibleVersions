<!doctype html>
<html lang="xh">
<head>
<meta http-equiv="Content-Type" content="text/html; charset=UTF-8" />
<title>ULuka 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>ULuka </h1>
<p class="ym-noprint">
<span class="chapread">1</span>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Isahluko 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Bethe nje ke abaninzi bazamela ukucacisa ibali lezo zinto ziziziganeko phakathi kwethu,  
<br /><span class="verse" id="2">2 </span>njengoko basinikelayo abo, bathi kwasekuqaleni baba ngababoneli nabakhonzi balo ilizwi:  
<br /><span class="verse" id="3">3 </span>kwabonakala kulungile nakum, ndizilandile nje ngokucokisekileyo zonke, ndizekela kwasentloko, ukuba ndikubhalele ngokucacileyo, Tiyofilo odume kunene,  
<br /><span class="verse" id="4">4 </span>ukuze uyazi kakuhle ingqiniseko yamazwi owafundisiweyo ngomlomo.  
<br /><span class="verse" id="5">5 </span>Ngemihla kaHerode ukumkani wakwaYuda, kwaye kukho umbingeleli othile, ogama linguZekariya, engoweqela lika-Abhiya, nomfazi wakhe engowasezintombini zika-Aron, igama lakhe linguElizabhete.  
<br /><span class="verse" id="6">6 </span>Bebengamalungisa ke bobabini emehlweni kaThixo, behamba ngayo yonke imithetho nemimiselo yeNkosi, bengenakusoleka.  
<br /><span class="verse" id="7">7 </span>Baye bengenamntwana, ngokokuba uElizabhete ebengazali, kanjalo bobabini babesebekhulile.  
<br /><span class="verse" id="8">8 </span>Kwathi ke kaloku, ekubuphatheni ububingeleli bakhe ngexesha leqela lakhe phambi koThixo,  
<br /><span class="verse" id="9">9 </span>ngokwesiko lobubingeleli, kwaba liqashiso lakhe ukuba aqhumise ubulawu, akuba engene endaweni engcwele yeNkosi.   
<br /><span class="verse" id="10">10 </span>Yaye yonke inkitha yabantu ithandaza ngaphandle ngelixa lesiqhumiso.   
<br /><span class="verse" id="11">11 </span>Kwabonakala ke kuye isithunywa seNkosi, simi ngasekunene kwesibingelelo sesiqhumiso.   
<br /><span class="verse" id="12">12 </span>Wakhathazeka uZekariya, akusibona, wangenelwa kukoyika.   
<br /><span class="verse" id="13">13 </span>Sathi ke isithunywa eso kuye, Musa ukoyika, Zekariya, ngokokuba isikhungo sakho siviwe; wothi ke umfazi wakho uElizabhete akuzalele unyana, umthiye igama elinguYohane.   
<br /><span class="verse" id="14">14 </span>Uya kuba nokuvuya nokugcoba, bathi nabaninzi bakuvuyele ukuzalwa kwakhe.   
<br /><span class="verse" id="15">15 </span>Kuba uya kuba mkhulu emehlweni eNkosi, angakhe asele wayini nasiselo sinxilisayo; uya kuzaliswa nguMoya oyiNgcwele kwasekuzalweni kwakhe.   
<br /><span class="verse" id="16">16 </span>Nento eninzi ke yoonyana bakaSirayeli uya kuyibuyisela eNkosini uThixo wabo.   
<br /><span class="verse" id="17">17 </span>Yena uya kuhamba phambi kobuso bayo, enomoya enamandla kaEliya, ukuba azibuyisele iintliziyo zooyise kubantwana, nabangevayo kuko ukuqonda kwamalungisa, alungisele iNkosi abantu abalungisiweyo.   
<br /><span class="verse" id="18">18 </span>Wathi uZekariya kuso isithunywa, Ndiya kukwazi ngani na oko? Kuba mna ndimdala, waye nomfazi wam selekhulile.   
<br /><span class="verse" id="19">19 </span>Saphendula ke isithunywa, sathi kuye, Mna ndinguGabriyeli, oma phambi koThixo. Ndithunyiwe ukuba ndithethe kuwe, ndikushumayeze ezi ndaba zilungileyo.   
<br /><span class="verse" id="20">20 </span>Uyabona, uya kuba sisidenge, ungabi nako ukuthetha, kude kube yimini eziya kuthi zenzeke ngayo ezi zinto, ngenxa enokuba ungakholwanga ngamazwi am; aya kuzalisekiswa wona ngexesha lawo.   
<br /><span class="verse" id="21">21 </span>Baye abantu bemlindile uZekariya, bemangalisiwe kukulibala kwakhe endaweni engcwele leyo.   
<br /><span class="verse" id="22">22 </span>Uthe ke akuphuma, akaba nako ukuthetha kubo; baqonda ukuba ubone umbono endaweni engcwele apho, waye yena emana ukunqwala kubo, wahlala engathethi.   
<br /><span class="verse" id="23">23 </span>Kwathi yakuzaliseka imihla yombuso wakhe, wemka waya endlwini yakhe.   
<br /><span class="verse" id="24">24 </span>Emveni kwayo loo mihla ke, uElizabhete umfazi wakhe wathabatha, wazizimeza iinyanga zantlanu, esithi,   
<br /><span class="verse" id="25">25 </span>Yenjenje iNkosi kum ngemihla eyandikhangelayo, ukuba ikususe ukungcikiveka kwam phakathi kwabantu.   
<br /><span class="verse" id="26">26 </span>Ke kaloku ngenyanga yesithandathu, isithunywa esinguGabriyeli sathunyelwa nguThixo emzini welaseGalili, ogama liyiNazarete,   
<br /><span class="verse" id="27">27 </span>kwintombi, eganelwe indoda egama linguYosefu, yendlu kaDavide; laye igama lentombi leyo linguMariya.   
<br /><span class="verse" id="28">28 </span>Sangena isithunywa kuye, sathi, Vuya, wena ubabalweyo! INkosi inawe; usikelelwe wena phakathi kwabafazi.   
<br /><span class="verse" id="29">29 </span>Uthe ke akusibona, wee qhiphu umbilini ngenxa yelizwi laso; wayecamanga ukuba ungaba mbuliso mni na lo.   
<br /><span class="verse" id="30">30 </span>Sathi ke isithunywa kuye, Musa ukoyika, Mariya; kuba ubabalwe nguThixo.   
<br /><span class="verse" id="31">31 </span>Uyabona, uya kuthabatha esizalweni, uzale unyana, umthiye igama elinguYesu.   
<br /><span class="verse" id="32">32 </span>Yena uya kuba mkhulu, abizwe ngokuba nguNyana wOsenyangweni; iNkosi uThixo iya kumnika itrone kaDavide,   
<br /><span class="verse" id="33">33 </span>uyise, abe ngukumkani phezu kwendlu kaYakobi kude kube ngunaphakade, nobukumkani bakhe bungabi nasiphelo.   
<br /><span class="verse" id="34">34 </span>Wathi ke uMariya kuso isithunywa, Kuya kuthini na ukubakho oku, ndingazani nandoda nje?   
<br /><span class="verse" id="35">35 </span>Saphendula isithunywa sathi kuye, UMoya oyiNgcwele uya kuza phezu kwakho, athi namandla Osenyangweni akusibekele; kungoko loo nto ingcwele izalwa nguwe iya kubizwa ngokuba nguNyana kaThixo.   
<br /><span class="verse" id="36">36 </span>Uyabona, uElizabhete, ozalana nawe, naye umithe unyana ebudaleni bakhe; nale yinyanga yesithandathu kuye, lowo bekuthiwa ngongazaliyo;   
<br /><span class="verse" id="37">37 </span>ngokuba akukho nanye into eya kumnqabela yena uThixo.   
<br /><span class="verse" id="38">38 </span>Wathi ke uMariya, Nanko umkhonzazana weNkosi; makwenzeke kum ngokwelizwi lakho. Saza isithunywa semka kuye.   
<br /><span class="verse" id="39">39 </span>Ke kaloku, wesuka uMariya ngaloo mihla, wasinga kweleentaba ngobungxamo, emzini wakwaYuda;   
<br /><span class="verse" id="40">40 </span>wangena endlwini kaZekariya, wambulisa uElizabhete.   
<br /><span class="verse" id="41">41 </span>Kwathi, akuwuva uElizabhete umbuliso kaMariya, lwasuka lwaxhuma usana esizalweni sakhe, wesuka wazala nguMoya oyiNgcwele uElizabhete.   
<br /><span class="verse" id="42">42 </span>Wadanduluka ngezwi elikhulu, wathi, Unentsikelelo wena phakathi kwabafazi; sinentsikelelo nesiqhamo sesizalo sakho.   
<br /><span class="verse" id="43">43 </span>Kuhle ngani na kum, ukuthi unina weNkosi yam eze kum?   
<br /><span class="verse" id="44">44 </span>Kuba uyabona, kuthe lakubakho izwi lombuliso wakho ezindlebeni zam, lwasuka lwaxhuma usana ngokugcoba esizalweni sam.   
<br /><span class="verse" id="45">45 </span>Unoyolo lowo wakholwayo koko; ngokuba kuya kubakho inzaliseko yezo zinto zithethiweyo kuye yiNkosi.   
<br /><span class="verse" id="46">46 </span>Wathi uMariya: Umphefumlo wam uyenza nkulu iNkosi,   
<br /><span class="verse" id="47">47 </span>Nomoya wam ugcobile ngoThixo uMsindisi wam;   
<br /><span class="verse" id="48">48 </span>Ngokuba wakukhangela ukuthobeka komkhonzazana wakhe; Kuba, uyabona, ziya kuqala kwangoku ukuthi ndingonoyolo zonke izizukulwana;   
<br /><span class="verse" id="49">49 </span>Ngokuba wandenzela izinto ezinkulu uSomandla; Lingcwele igama lakhe.   
<br /><span class="verse" id="50">50 </span>Yaye inceba yakhe ikwizizukulwana ngezizukulwana Kwabo bamoyikayo.   
<br /><span class="verse" id="51">51 </span>Wenze amandla ngengalo yakhe, Wabachithachitha abanekratshi ekucingeni kweentliziyo zabo.   
<br /><span class="verse" id="52">52 </span>Wabawisa abanamandla ezitroneni zabo, Wabaphakamisa abathobekileyo.   
<br /><span class="verse" id="53">53 </span>Wahluthisa abalambileyo ngezinto ezilungileyo; Wabandulula abazizityebi belambatha.   
<br /><span class="verse" id="54">54 </span>Wasiza uSirayeli, umkhonzi wakhe, Ngokukhumbula inceba yakhe;   
<br /><span class="verse" id="55">55 </span>Njengoko wathethayo koobawo bethu, KuAbraham nakwimbewu yakhe ngonaphakade.   
<br /><span class="verse" id="56">56 </span>Wahlala ke uMariya naye iinyanga ngathi zaba ntathu, waza wabuyela ekhaya.   
<br /><span class="verse" id="57">57 </span>Ke kaloku, ixesha likaElizabhete lazaliseka lokuba azale; wazala unyana.   
<br /><span class="verse" id="58">58 </span>Beva abamelwane nemizalwane yakhe, ukuba iNkosi iyenze nkulu inceba yayo kuye, baye ke bevuyisana naye.   
<br /><span class="verse" id="59">59 </span>Kwathi ngomhla wesibhozo, beza kumalusa umntwana; baye bemthiya igama likayise, besithi nguZekariya;   
<br /><span class="verse" id="60">60 </span>koko waphendulayo unina, wathi, Hayi; uya kubizwa ngokuba nguYohane.   
<br /><span class="verse" id="61">61 </span>Bathi kuye, Akukho namnye ubizwa ngelo gama kwimizalwane yakho.   
<br /><span class="verse" id="62">62 </span>Baye ke benqwala kuyise besithi, angathanda ukuba athiweni na ukubizwa.   
<br /><span class="verse" id="63">63 </span>Wabiza icwecwana, wabhala esithi, Igama lakhe nguYohane. Bamangaliswa bonke.   
<br /><span class="verse" id="64">64 </span>Wavuleka ke kwaoko umlomo wakhe, lwathukululeka nolwimi lwakhe, wamana ethetha, ebonga uThixo.   
<br /><span class="verse" id="65">65 </span>Kwehla ukoyika phezu kwalo lonke umelwane lwabo; kwaye kulo lonke eleentaba lakwaYuda kuxoxwa ngazo zonke ezi zinto.   
<br /><span class="verse" id="66">66 </span>Bathi bonke abazivayo, bazibeka entliziyweni yabo, besithi, Azi uya kuba yintoni na lo mntwana? Saye isandla seNkosi sinaye.   
<br /><span class="verse" id="67">67 </span>UZekariya uyise wazala nguMoya oyiNgcwele, waprofeta esithi:   
<br /><span class="verse" id="68">68 </span>Mayibongwe iNkosi, uThixo kaSirayeli, Ngokuba ibavelele yabakhulula ngentlawulelo abantu bayo.   
<br /><span class="verse" id="69">69 </span>Yasiphakamisela uphondo losindiso Endlwini kaDavide, umkhonzi wayo,   
<br /><span class="verse" id="70">70 </span>Njengoko yathethayo ngomlomo wabangcwele, ababengabaprofeti bayo kwasephakadeni;   
<br /><span class="verse" id="71">71 </span>Usindiso lokusisindisa ezintshabeni zethu, nasesandleni sabo bonke abo basithiyayo;   
<br /><span class="verse" id="72">72 </span>Ukubenzela inceba oobawo bethu, Nokukhumbula umnqophiso wayo ongcwele,   
<br /><span class="verse" id="73">73 </span>Isifungo eyasifungela uAbraham ubawo wethu,   
<br /><span class="verse" id="74">74 </span>Sokusinika ukuba sithi, sihlangulwe esandleni seentshaba zethu, Siyikhonze singenakoyika,   
<br /><span class="verse" id="75">75 </span>Ngobungcwele nangobulungisa emehlweni ayo, yonke imihla yobomi bethu.   
<br /><span class="verse" id="76">76 </span>Nawe, mntwana, uya kubizwa ngokuba ungumprofeti wOsenyangweni, Kuba uya kuhamba phambi kobuso beNkosi, ulungise iindlela zayo,   
<br /><span class="verse" id="77">77 </span>Ukuze ubanike abantu bayo ukwaziwa kosindiso Ngoxolelo lwezono zabo,   
<br /><span class="verse" id="78">78 </span>Ngenxa yenceba nemfesane yoThixo wethu, Othe ngaye wasivelela umso wasenyangweni,   
<br /><span class="verse" id="79">79 </span>Ukuba ukhanye kwabo bahleliyo emnyameni, nasethunzi nilokufa, Ukuba uzingenise iinyawo zethu endleleni yoxolo.   
<br /><span class="verse" id="80">80 </span>Wakhula umntwana, waya esomelela ngomoya; waye esentlango, kwada kwayimini yokubonakalaliswa kwakhe kuSirayeli. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
