<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hosea - Aceh Bible - Old Testament / Hosea-2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hosea</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver">
 </span>
<p><span class="verse" id="1">1 </span>Sabab nyan meuhôi kheueh seusabe gata deungon nan "Umat Allah" dan "Geunaséh TUHAN." 
<br /><span class="verse" id="2">2 </span>TUHAN meufeureuman, "He aneuëk-aneuëk Ulôn, ma gata bukon peurumoh Lôn le, dan Ulôn bukon lakoe gobnyan. Sabab nyan, jak peukara kheueh jihnyan mangat jihnyan bék le jipeubuet mukah dan bék le jimeujeuhet. 
<br /><span class="verse" id="3">3 </span>Meunyoe jihnyan teutab jimeulunté, Ulôn kusuet peukayan jih mangat jihnyan teulon lagée watée jihnyan lahé lam pluet ma. Teuma Lôn peujeuet jihnyan lagée tanoh nyang tho kreng, dan jihnyan maté sabab grah ngon tho rukueng. 
<br /><span class="verse" id="4">4 </span>Gatanyoe, aneuëk-aneuëk jihnyan, hana Lôn gaséh; gatanyoe lahé nibak inong jeuhet. 
<br /><span class="verse" id="5">5 </span>Ma gata inong jeuhet nyang hana meumalée. Jihnyan jipeugah, 'Ulôn teuma lôn jak ubak geunaséh-geunaséh lôn nyang bri keu ulôn peunajoh dan ié meuneujieb, wol dan ija lineun, minyéuk zaiton dan ié anggô.' 
<br /><span class="verse" id="6">6 </span>Sabab nyan, Ulôn Lôn kuröng jihnyan deungon tamah meuduro, dan Ulôn tôb rot jijak ngon pageue beuton. 
<br /><span class="verse" id="7">7 </span>Jihnyan teuma jitiyeub geunaséh-geunaséh jih, teuma hana trok ubak awaknyan. Jihnyan jimita awaknyan, teuma hana meurumpok deungon awaknyan. Sababnyan laju jipeugah, 'Ulôn ku woe ubak lakoe lôn nyang phon; ilée keuadaan ulôn leubeh gét nibak saát nyoe.' 
<br /><span class="verse" id="8">8 </span>Ma gata hántom na jiaku bahwa Ulôn kheueh nyang bri gandom, anggô, minyéuk zaiton, dan bandum méuh pirak nyang geungui keu jiseumah Baal nyan. 
<br /><span class="verse" id="9">9 </span>Sabab nyan, bak musém keumeukoh Ulôn tarek bandum nyang ka Ulôn bri, nyan kheueh gandom dan anggô, meunan cit deungon wol dan ija lineun nyang Ulôn bri keu peukayan jih. 
<br /><span class="verse" id="10">10 </span>Teuma Lôn peulon jihnyan dikeue banmandum geunaséh jih. Hana meusidroe pih nibak awaknyan nyang hase jipeulheuh jihnyan nibak keukuasaan Lôn. 
<br /><span class="verse" id="11">11 </span>Bandum khanuri nyang jipeuna lé jihnyan Lôn peupiôh, bah kheueh nyan khanuri sithon sigoe meunan cit khanuri sibuleuen sigoe dan uroe-uroe Sabat; Paneuk haba, bandum peurayaan keuagamaan jihnyan. 
<br /><span class="verse" id="12">12 </span>Ulôn Lôn peuhanco bubena bak anggô dan bak-bak ara nyang meunurot jihnyan na kheueh upah peulayanan jihnyan ubak geunaséh jih. Teuma Lôn ubah lampôh-lampôh anggô dan lampôh-lampôh ara jihnyan jeuet keu uteuen; beulatang-beulatang buih jipeurusak. 
<br /><span class="verse" id="13">13 </span>Ulôn Lôn huköm jihnyan sabab uroe-uroe nyang geupeuguna keu jitot keumeunyan keu Baal, dan jimeusolek deungon piasan jih keu jitiyeub geunaséh-geunaséh jihnyan, laju jituwoe ubak Ulôn hana jiingat meubacut pih. Ulôn, TUHAN, ka Lôn peugah haba." 
<br /><span class="verse" id="14">14 </span>TUHAN meufeureuman, "Sabab nibak uroenyan Ulônba jihnyan u padang pasi; disideh jihnyan Lôn bujuk deungon tutoe haba cinta. 
<br /><span class="verse" id="15">15 </span>Lampôh-lampôh anggô jihnyan Lôn pulang ubak jihnyan, dan Pantôn Keususahan Lôn peujeuet keu pintoe peungharapan. Di teumpat nyan jihnyan jisambot Ulôn lagée yoh jihnyan mantong muda, watée jihnyan ban jiteubiet nibak nanggroe Meusé. 
<br /><span class="verse" id="16">16 </span>Laju jihnyan jipeugah Ulôn lakoe droe, dan bukon le Baal jih. 
<br /><span class="verse" id="17">17 </span>Ulôn hana Lôn idhin le keujih jipeugah-peugah nan Baal, sampoe lé ureuëng ramé teuma jituwoe ubak nan nyan. 
<br /><span class="verse" id="18">18 </span>Bak watée nyan Ulôn kupeuna peujanjian deungon meubagoe jeunéh beulatang jeuet lé beulatang-beulatang nyan bék le jipeukaru umat Ulôn. Ulôn kupeupiôh bubena prang dan Ulôn kireueh bube na alat-alat prang di nanggroe umat Ulôn nyan, dan Lôn peujeuet awaknyan udeb deungon aman dan teuntram. 
<br /><span class="verse" id="19">19 </span>He Israel, gata Lôn peujeuet keu peurumoh Lôn, peurumoh nyang sah keu siumu masa. Gata Lôn gaséh dan Lôn cinta sabe; Ulôn kupeubuet jujoe dan seutia. 
<br /><span class="verse" id="20">20 </span>Lagée nyang ka Ulôn peujanji, gata Lôn meukawen, gata ta aku Ulôn sibagoe TUHAN gata keudroe. 
<br /><span class="verse" id="21">21 </span>Bak watée nyan, meunyoe umat Ulôn Israel jimeu doá, doá nyan Lôn deungoe. Di ateueh langét Lôn peutron ujeuen sampoe bumoe jipeuhase gandom, anggô dan minyéuk zaiton. 
<br /><span class="verse" id="23">23 </span>Teuma Lôn peujeuet umat Ulôn udeb seujahteura dan tinggai teutab di nanggroe jih keudroe. Keu awaknyan nyang teuboh nan, 'Nyang Hana Teugaséh' teuma Lôn tunyok bahwa awaknyan Ulôn gaséh, dan keu awaknyan nyang teuboh nan 'Bukon Umat Ulôn' teuma Ulôn peugah 'Gata Umat Ulôn'. Awaknyan teuma jijaweueb lagée nyoe, 'Droeneueh kheueh Allah kamoe.' "</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
