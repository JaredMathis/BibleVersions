<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Raja-Raja - Aceh Bible - Old Testament / 1Kingsl-6</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Raja-Raja</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nabi Sulaiman geupeuphon peugot Baét TUHAN nibak buleuen Ziw, na kheueh buleuen nyang keudua, bak thon nyang keu peuet keurajeuen gobnyan, 480 thon óh ka lheueh bansa Israel jitinggai nanggroe Meusé. 
<br /><span class="verse" id="2">2 </span>Ukoran Baét TUHAN di bagian dalam jih na kheueh lagéenyoe: panyang 27 metée, luwah 9 metée, dan manyang 13,5 metée. 
<br /><span class="verse" id="3">3 </span>Di bagian keue Baét TUHAN nyan na kheueh balée nyang panyang jih 4,5 metée dan luwah jih 9 metée, saban deungon luwah baét nyan. 
<br /><span class="verse" id="4">4 </span>Nibak bintéh beuton baét nyan na meuteumé ruhuéng-ruhuéng peuradeuen nyang luwah u dalam. 
<br /><span class="verse" id="5">5 </span>Ban sikeulileng bagian likot baét nyan, nibak bintéh beuton bagian luwa jih teupeugot teuma deungon bilek-bilek nyang meutingkat. Na lhée boh tingkat, nyang maséng-maséng manyang jih na 2,2 metée. 
<br /><span class="verse" id="6">6 </span>Bak tingkat nyang phon, luwah tieb-tieb kama jih 2,2 metée, bak tingkat nyang keu dua 2,7 metée dan nibak tingkat nyang keu lhée 3,1 metée. Beuton tingkat si umiyueb leubeh teubai nibak beuton nyang tingkat di ateueh, sampoe balok-balok bilek nyang teutamah nyan hase teuhubong deungon beuton Baét TUHAN deungon hana teupeuruhuéng bintéh beuton nyan. 
<br /><span class="verse" id="7">7 </span>Keu balok-balok nyan teuboh kayée ceumara Libanon. Pintoe kama-kama nyang teutamah di tingkat miyueb teuduek jih blaih u seulatan, dan keu tingkat dua ngon tingkat lhée na teuma reunyeuen pilin. Óh ka lheueh nyan Nabi Sulaiman laju geupasang langét-langét nibak baét nyan. Keunyan teuma gobnyan geupeuguna lom keu gaseue-gaseue dan papeuen jih nibak kayée ceumara Libanon. Seumantong Baét TUHAN nyan teungoh geu peugot, mubacut pih hana teudeungoe su palée nyang teuseukok keutak keutuk, meunan cit deungon su pato atawa peukakaih beuso nyang laén, sabab batée nyang teupeuguna keu teupeugot baét nyan ka teukeubah leubeh ilée bak watée mantong nibak tambang-tambang jih. Meunan kheueh Nabi Sulaiman geupeugot Baét TUHAN nyan sampoe seuleusoe. 
<br /><span class="verse" id="11">11 </span>Dan feureuman TUHAN ubak Nabi Sulaiman, 
<br /><span class="verse" id="12">12 </span>"Meunyoe gata ta-taát banmandum huköm dan peurintah Ulôn, Ulôn teuma Ulôn peubuet keugata peue nyang ka Ulôn peujanji nibak ureuëng syiek gata Nabi Daud. 
<br /><span class="verse" id="13">13 </span>Ulôn teuma tinggai didalam baét nyang gata peugot nyoe di teungoh-teungoh umat Ulôn bansa Israel. Ulôn hana teuma Lôn tinggai awaknyan." 
<br /><span class="verse" id="14">14 </span>Meunoe cara jih Nabi Sulaiman geupeuseuleusoe Baét TUHAN nyan: 
<br /><span class="verse" id="15">15 </span>Banmandum bintéh beuton dibagian dalam geulapek deungon kayée cemara Libanon, phon nibak aleue sampoe ubak langét-langét. Aleue jih teupeugot nibak kayée cemara biasa. 
<br /><span class="verse" id="16">16 </span>Didalam baét nyan, bagian u likot geupeugot cit kama deungon bintéh peumisah jih nibak kayée cemara cit, phon nibak aleue sampoe ubak langét-langét. Kama nyan geuboh nan Ruweueng Maha Suci; panyang ruweueng nyan na sikureueng metée. 
<br /><span class="verse" id="17">17 </span>Ruweueng nyang na dikeue Ruweueng Maha Suci nyan geupeunan teuma deungon Ruweueng Raya, dan panyang jih na 18  metée. 
<br /><span class="verse" id="18">18 </span>Bintéh beuton dibagian dalam bansaboh rumoh nyan geulapeh teuma deungon kayée cemara Libanon, sampoe batée-batée nyang na nibak bintéh beuton nyan meubacut pih hana leumah le. Lapesan nyan geuhias teuma deungon piasan nyang teu uke nibak boh labu dan gamba bungöng-bungöng nyang teungoh keumang. 
<br /><span class="verse" id="19">19 </span>Ruweueng Maha Suci nyang geupeugot didalam Baét TUHAN nyan geupeukhusos keu teumpat Peuto Peujanjian TUHAN. 
<br /><span class="verse" id="20">20 </span>Ruweueng nyan panyang jih, luwah dan manyang jih santeuet, sikureueng metée. Miseubah dikeue Ruweueng Maha Suci nyan geupeugot nibak bahan kayée cemara Libanon. Nibak babah pintoe rot teutamong u dalam ruweueng nyan geubinteueng teuma deungon ranté méuh. Banmandum bagian dalam Baét TUHAN nyan meunan cit deungon Ruweueng Maha Suci dan miseubah jih geuseupoh teuma deungon méuh aseuli. 
<br /><span class="verse" id="23">23 </span>Didalam Ruweueng Maha Suci nyan geukeubah teuma dua boh patong kerub nyang teupeugot nibak kayée zaiton, ban dua boh patong nyan manyang jih maséng-maséng na 4,4 metée; 
<br /><span class="verse" id="24">24 </span>ukoran dan bentuek jih saban. Maséng-maséng na dua boh sayeueb, tieb-tieb sayeueb nyan na 2,2 metée teuma panyang jih. Jiôh lamkawan dua ujong sayeueb maséng-maséng patong na 4,4 metée. 
<br /><span class="verse" id="27">27 </span>Ban dua boh patong nyan geukeubah meujandreng didalam Ruweueng Maha Suci sampoe siblah sayeueb nibak tieb-tieb patong nyan meureuntang tupéh ubak bintéh, dan sayeueb nyang laén sabe-sabe tupéh diteungoh-teungoh ruweueng nyan. 
<br /><span class="verse" id="28">28 </span>Ban dua boh patong kerub nyan geuseupoh cit deungon méuh. 
<br /><span class="verse" id="29">29 </span>Banmandum bintéh nyang na dibagian dalam Baét TUHAN geuhias deungon ukeran kerub-kerub, bak palem nyang teulukeh, dan bungöng-bungöng nyang teungoh keumang. 
<br /><span class="verse" id="30">30 </span>Aleue didalam ruweueng Baét TUHAN nyan banmandum geuseupoh deungon méuh. 
<br /><span class="verse" id="31">31 </span>Bak pintoe tamong u dalam Ruweueng Maha Suci geupasang teuma dua boh ôn pintoe nyang teupeugét nibak kayée zaiton. Nibak ambang pintoe di bagian ateueh meubantuek lingkong nyang tajam diteungoh-teungoh. 
<br /><span class="verse" id="32">32 </span>Ban dua boh ôn pintoenyan teuhiah teuma deungon ukeran kerub, bak palem dan bungöng-bungöng nyang teungoh keumang. Ôn pintoe, patong kerub dan ukeran bak-bak kayée palem, banmandum nyan geuhias deungon méuh. 
<br /><span class="verse" id="33">33 </span>Bak pintoe tamong u dalam ruweueng keue, na kheueh ruweueng raya, teupasang bingkée pintoe nyang teupeugét nibak kayée zaiton, hijih peuet sagoe panyang. 
<br /><span class="verse" id="34">34 </span>Meunan cit geupeugét dua boh ôn pintoe nibak kayée ceumara biasa, nyang maséng-maséng jeuet teulipat. 
<br /><span class="verse" id="35">35 </span>Nibak ôn-ôn pintoe nyang teuhias teuma deungon ukeran kerub, bak palem dan bungöng keumang. Banmandum nyang teu uke nyan teuseupoh deungon méuh. 
<br /><span class="verse" id="36">36 </span>Dikeue Baét TUHAN geupeugot teuma peulataran dalam. Peulataran nyan jikeulileng teuma lé bintéh beuton nyang meulapéh-lapéh: di ateueh tieb-tieb lhée lapéh batée, na saboh lapéh kayée ceumara Libanon. 
<br /><span class="verse" id="37">37 </span>Keunaleueng Baét TUHAN nyan geupasang nibak buleuen Ziw, na kheueh buleuen nyang keudua, bak thon nyang keu peuet dalam peumeurintahan Nabi Sulaiman. 
<br /><span class="verse" id="38">38 </span>Dan bak buleuen Bul, na kheueh buleuen nyang keu lapan, bak thon nyang keu siblaih dalam peumeurintahan gobnyan, barô kheueh seuleusoe Baét TUHAN nyan geupeugot lé Nabi Sulaiman, paih lagée nyang ka geureuncana. Treb jih teupeugot Baét TUHAN jipajoh watée na tujoh thon.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
