<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-33</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a>
<span class="chapread">33</span>
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 33</h3>
<!--... the Word of God:--><span class="dimver">
 </span>
<p><span class="verse" id="1">1 </span>Watée ulôn mantong keunong teun nibak seuramoe, ulôn meuteumé peusan nibak TUHAN 
<br /><span class="verse" id="2">2 </span>nyang peujeuet bumoe dan nyang peugét dan nyang keubah bak teumpat jih. Gobnyan geupeugah, 
<br /><span class="verse" id="3">3 </span>"Meulakée kheueh ubak Ulôn, teuma Ulôn Lôn seuôt; Lôn bri tée ubak gata hai-hai nyang ceudah dan nyang kagum nyang gohlom gata teupeue. 
<br /><span class="verse" id="4">4 </span>Meuligoe raja Yehuda dan rumoh-rumoh di banda Yerusalem ka jireuloh keu jipeukong kuta dan ji prang lé musoh. Teuma, Ulôn, TUHAN, Allah Israel, Lôn peugah bahwa, 
<br /><span class="verse" id="5">5 </span>hana guna teulawan ureuëng Babel, deungon teupeubuet nyan banda nyoe ka peunoh deungon bangke ureuëng-ureuëng nyang Lôn poh maté watée Lôn beungéh dan geungeuen Ulôn ubak awaknyan. Ulôn hana meuhéut le Lôn kalon banda nyoe, sabab ureuëng-ureuëng banda nyoe ka jipeubuet buet nyang jeuhet. 
<br /><span class="verse" id="6">6 </span>Teuma saboh saát singoh Ulôn Lôn peupuléh keuadaan banda nyoe dan peunduduek banda nyoe keudroe; awaknyan teuga lom teuma. Ulôn kubri ubak awaknyan keuseujahteuraan dan keuamanan nyang meulimpah. 
<br /><span class="verse" id="7">7 </span>Yehuda dan Israel Lôn peujaya lagée yoh masa dilée dan awaknyan teudong lom lagée umat Lôn. 
<br /><span class="verse" id="8">8 </span>Ulôn Lôn peugleh awaknyan nibak sigala desya nyang jipeubuet lé awaknyan ateueh Ulôn; desya-desya dan doraka awaknyan Lôn peuamphon. 
<br /><span class="verse" id="9">9 </span>Yerusalem jeuet keu geumbiraan dan keubanggaan Ulôn. Sigala bansa bansigom donya teumakot dan yo lom teuma jihoreumat Ulôn, meunyoe geudeungoe peue-peue mantong nyang jroh nyang ka Lôn peubuet ateueh peunduduek Yerusalem, dan keuhai keumakmuran nyang ka Ulôn bri keu peunduduek banda nyan." 
<br /><span class="verse" id="10">10 </span>TUHAN meufeureuman, "Manusia jipeugah bahwa teumpat nyoe lagée padang pasi, hana ureuëng atawa beulatang nyang na tinggai disinan. Peue nyang jikheun lé awaknyan meumang beutôi, sabab banda-banda di Yehuda dan rot-rot di Yerusalem ka söh banmandum; hana manusia atawa beulatang nyang na tinggai disinan. 
<br /><span class="verse" id="11">11 </span>Teuma di teumpat-teumpat nyan teudeungoe lom su keugeumbiraan, su ureuëng kém jeub-jeub sagoe dan su ureuëng ramé bak teumpat khanuri meukawen. Teuma teudeungoe lom su ureuëng meuca-e lé ureuëng-ureuëng nyang jiba keureubeuen syukoe u rumoh Lôn. Awaknyan jipeugah, 'Meusyukoe kheueh ubak TUHAN Nyang Mahakuasa, sabab Gobnyan jroh dan geunaséh Gobnyan keukai dan abadi.' Nanggroe nyoe Lôn peumakmu lom lagée nyang ka-ka. Ulôn, TUHAN, ka Lôn peugah haba." 
<br /><span class="verse" id="12">12 </span>TUHAN Nyang Mahakuasa meufeureuman, "Nanggroe dan banda-banda nyang lagée padang pasi nyoe hana jikeumiet lé manusia dan beulatang. Bahpi lagée nyan, óh singoh dudoe na lom padang-padang naleueng teumpat ureuëng meurabe bubiri. 
<br /><span class="verse" id="13">13 </span>Di banda-banda di daerah gunong-gunong, bak gaki-gaki gunong, daerah Yehuda seulatan, dan di wilayah Benyamin meunan cit di gampông-gampông nyang na bak-bak binéh Yerusalem, dan di gampông-gampông Yehuda, lé ureuëng-ureuëng meurabe nyan ji itong bubiri-bubiri jihnyan. Ulôn, TUHAN, ka Lôn peugah haba." 
<br /><span class="verse" id="14">14 </span>TUHAN meufeureuman, "Teuma trok saát jih Ulôn peuteupat janji nyang ka Lôn peugot ngon Israel dan Yehuda. 
<br /><span class="verse" id="15">15 </span>Bak watée nyan na sidroe ureuëng nyang ade nibak keuturonan Nabi Daud Lôn piléh jeuet keu raja. Raja nyan jipeubuet peue nyang ade dan beutôi bansaboh nanggroe. 
<br /><span class="verse" id="16">16 </span>Ureuëng Yehuda dan peunduduek Yerusalem teupeuseulamat dan udeb aman. Banda Yerusalem teuboh nan, 'TUHAN Peuseulamat geutanyoe'. 
<br /><span class="verse" id="17">17 </span>Ulôn, TUHAN, meujanji sabe na sidroe lamkawan keuturonan Nabi Daud nyang jeuet keu raja Israel; 
<br /><span class="verse" id="18">18 </span>sabe na teungku-teungku imeum nibak keuturonan sukée Lewi nyang jipeutimang Ulôn dan jipeuseumah keureubeuen beulatang, gandom dan keureubeuen nyang teutot." 
<br /><span class="verse" id="19">19 </span>TUHAN meufeureuman ubak ulôn, "Ulôn ka Lôn ikat janji deungon uroe dan malam, mangat uroe ngon malam sabe teuka bak watée jih; peujanjian nyan hana binasa meunyoe hana teupeuna. 
<br /><span class="verse" id="21">21 </span>Meunan cit Ulôn ka Lôn ikat janji ngon hamba Ulôn Nabi Daud, bahwa nibak keuturonan geuhnyan sabe na sidroe lamkawan nyang jeuet keu raja; dan Ulôn ka cit Lôn ikat peujanjian ngon teungku-teungku imeum keuturonan Lewi bahwa awaknyan sabe jipeutimang Ulôn. Janji-janji nyang ka teupeuna nyan hana jeuet teusampôh. 
<br /><span class="verse" id="22">22 </span>Ulôn Lôn tamah keuturonan hamba Ulôn Nabi Daud dan teungku-teungku imeum sukée Lewi, sampoe jeumeulah awaknyan ka sadub le lagée anoe bak binéh pasi dan sadub ngon bintang di langét nyan hana hase teu itong." 
<br /><span class="verse" id="23">23 </span>TUHAN meufeureuman ubak ulôn, 
<br /><span class="verse" id="24">24 </span>"Peu kheueh ka takalon peue nyang jipeugah lé gob keuhai Israel dan Yehuda? Awaknyan jipeugah bahwa Ulôn ka Lôn böih bandua boh bansa nyan. Nyang kheueh sabab jih awaknyan jikalon hina ateueh umat Lôn, dan hana le jianggab awaknyan sibagoe saboh bansa. 
<br /><span class="verse" id="25">25 </span>Teuma lagée Ulôn nyoe, TUHAN, ka geupeugot saboh peungikat deungon uroe dan malam, dan geupeugot huköm nyang atoe langét dan bumoe. 
<br /><span class="verse" id="26">26 </span>Meunan cit Ulôn teutab Lôn mat bak janji Lôn ngon keuturonan Nabi Yakub dan ngon hamba Ulôn Nabi Daud. Sidroe lamkawan keuturonan Nabi Daud Lôn piléh keu jimat peurintah ateueh keuturonan Nabi Ibrahim, Nabi Ishaq, dan Nabi Yakub. Ulôn balaih gaséh ngon umat Lôn, dan Lôn peujeuet awaknyan makmu lom teuma." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="34.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
