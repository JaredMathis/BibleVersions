<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-49</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a>
<span class="chapread">49</span>
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 49</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh feureuman TUHAN keuhai Amon, "Pakon tanoh sukée Gad jireupah jiduek lé ureuëng-ureuëng nyang seumah Dewa Milkom? Peu kheueh ka hana le ureuëng Israel nyang bila daerah nyan? 
<br /><span class="verse" id="2">2 </span>Teuma teuka saát jih Ulôn peujeuet peunduduek Raba, ma banda nanggroe Amon nyan, jideungoe su-su dumpék lam mideuen prang. Banda nyan jeuet keu rungka-rungka dan gampông-gampông nyang na bak-bak binéh nyan tutong sampoe habéh. Dan lé Israel laju jicok tanoh gobnyan nyang ka jireupah yoh masa dilée lé awaknyan. 
<br /><span class="verse" id="3">3 </span>Hei ureuëng Hesybon, gata mo kheueh sabab banda Ai ka habéh hanco! Hei ureuëng-ureuëng inong banda Raba, moba-e kheueh! Gata ngui kheueh ija krong sibagoe tanda gata seudeh. Gata plueng kheueh keudeh keunoe lagée ureuëng nyang ka peunoh deungon bingong. Milkom dewa gata nyan teuangkot ubak teumpat nyang teuböih meusigoe ngon imeum-imeum dan peujabat peumeurintah jih nyan! 
<br /><span class="verse" id="4">4 </span>Hei gata nyang hana seutia! Pakon gata peubangga droe deungon leumbah-leumbah gata nyang subô? Peue sabab jih gata peubangga ngon hareuta keukayaan gata? Pakriban mungken gata peugah bahwa hana meusidroe pi nyang jijeuet jak prang gata? 
<br /><span class="verse" id="5">5 </span>Ateueh gata Lôn peutron nyang keujam-keujam nyang teuka tieb-tieb sagoe, gata taplueng, maséng-maséng gata useuha peuseulamat droe keudroe, dan hana le nyang peusapat gata. 
<br /><span class="verse" id="6">6 </span>Teuma óh watée laén, keuadaan Amon Lôn peupuléh teuma. Ulôn, TUHAN, ka Lôn peugah haba." 
<br /><span class="verse" id="7">7 </span>Nyoe kheueh nyang geufeureuman lé TUHAN Nyang Mahakuasa keuhai Edom, "Peu kheueh ureuëng Edom nyan hana jeuet jiseumike nyang bijaksana? Peu kheueh ureuëng-ureuëng nyang bri naseuhat awaknyan hana jibri le naseuhat ubak awaknyan? Peu kheueh ka hana habéh teusampôh banmandum keubijaksanaan awaknyan! 
<br /><span class="verse" id="8">8 </span>Hei peunduduek Dedan, gisa dan plueng kheueh laju! Jak musöm laju. Ulôn Lôn peuhanco keuturonan Esau, sabab ka trok bak watée awaknyan Ulôn huköm. 
<br /><span class="verse" id="9">9 </span>Meunyoe ureuëng jijak pot boh anggô, sabe na nyang jitinggai, dan meunyoe ureuëng ceumucue jiteuka bak watée malam, jihnyan jicok peue nyang jigalak. 
<br /><span class="verse" id="10">10 </span>Teuma, Ulôn Lôn sampôh gleh banmandum nyang na nibak keuturonan Esau dan Ulôn peugah rahsia teumpat awaknyan musöm; Awaknyan ka hana jeuet le jipusöm droe. Ureuëng Edom meusajan ngon mandum syedara dan waréh lingka jih, banmandum nyan ka teupeubinasa, hana meusidroe pi nyang na tinggai. 
<br /><span class="verse" id="11">11 </span>Hei Edom! tinggai kheueh mandum aneuëk yatém gata ubak Ulôn, Ulôn kupeulara awaknyan. Bah kheueh mandum inong balée gata jipeucaya keu Ulôn. 
<br /><span class="verse" id="12">12 </span>Ureuëng nyang sibeuna jih hana patot teuhuköm pih, nyan pih keunong huköm, deungon na lagée nyan peu kheueh hana patot gata teuhuköm? Pasti gata teuhuköm! 
<br /><span class="verse" id="13">13 </span>Ulôn meusumpah deumi nan Ulôn keudroe bahwa banda Bozra jeuet keuteumpat nyang lumpah teumakot dan hana le ureuëng duek dan jitinggai lé gob. Teumpat nyan jipeukém lé gob laju jiboh nan teumpat nyan deungon nan jih sibagoe nan teukutôk. Banmandum gampông nyang na sikeulileng nyan jeuet keu rungka-rungka siumu masa. Ulôn, TUHAN ka Lôn peugah haba." 
<br /><span class="verse" id="14">14 </span>Ulôn, Yeremia lôn peugah, "Hei Edom, ulôn ka lôn teurimong saboh haba nibak TUHAN. Gobnyan ka geukirém utosan ubak bansa-bansa keu geuyue ubak awaknyan mangat jipeusapat sidadu jeuet siab-siab keuneuk jak prang gata. 
<br /><span class="verse" id="15">15 </span>TUHAN geupeujeuet gata leumoh dan hina lé gob. 
<br /><span class="verse" id="16">16 </span>Gata keunong peungéut lé sombong gata. Hana nyang teumakot keu gata lagée nyang gata sangka. Gata tinggai lam luengkiek-luengkiek batée, jiôh bak pucak gunong. Teuma bah kheueh nyan gata peugét rumoh bak pucak nyang paleng manyang, saban manyang lagée eumpueng cicém siwah. TUHAN geupeutron gata nibak teumpat nyan. TUHAN kheueh nyang peugah banmandum nyan." 
<br /><span class="verse" id="17">17 </span>TUHAN meufeureuman, "Bala peutaka nyang rhot ateueh Edom luwa biasa teumakot jih sampoe soe mantong ureuëng nyang jak rot nyan teukeujot dan teumakot. 
<br /><span class="verse" id="18">18 </span>Lagée Sodom dan Gomora geupeumusnah meusajan ngon gampông-gampông nyang na sikeulileng nyan, meunan cit deungon Edom. Hana meusidroe manusia pih nyang na tinggai disinan. Ulôn, TUHAN, ka Lôn peugah haba. 
<br /><span class="verse" id="19">19 </span>Lagée singa jiteubiet lam gle raya bak binéh Krueng Yordan dan jijak laju ubak padang naleueng teumpat bubiri teungoh meurot, meunan kheueh Ulôn teuka dan Lôn peujeuet ureuëng Edom jiplueng nibak nanggroe awaknyan keudroe ngon hana teusangka-sangka. Laju di Ulôn Lôn piléh sidroe peumimpén keu jimat keurajeuen ateueh bansa nyan. Soe kheueh nyang jeuet teupeusaban ngon Ulôn? soe kheueh nyang jijeuet mupeukara ngon Ulôn? Peu kheueh na peumimpén nyang hase jilawan Ulôn? 
<br /><span class="verse" id="20">20 </span>Sabab nyan, deungoe kheueh peue nyang ka Ulôn reuncana teuhadab ureuëng Edom, dan peue nyang keuneuk Ulôn peubuet teuhadab peunduduek banda Téman. Aneuëk-aneuëk awaknyan pi jitarék jiba, dan banmandum ureuëng teuka teumakot. 
<br /><span class="verse" id="21">21 </span>Meunyoe Edom ka rhot, teudeungoe su kiroh nyang lumpah gli dan teumakot sampoe bansigom donya teurasa meuguncang; su-su ureuëng klik ngon ureuëng teumawök nibak peunduduek nyang na disinan teudeungoe sampoe u Laôt Gelagah. 
<br /><span class="verse" id="22">22 </span>Lagée cicém siwah nyang jiseumama ngon sayeub jih nyang keumang meukeupak-keupak, meunan kheueh musoh teuka dan laju jisama Bozra. Bak uroe nyan sidadu Edom teuka teumakot lagée ureuëng inong keuneuk peulahé aneuëk." 
<br /><span class="verse" id="23">23 </span>Nyoe kheueh feureuman TUHAN keuhai Damsyik, "Peunduduek banda Hamat dan Arpad khawate ngon apoh apah sabab jideungoe haba brok nyan. Até awaknyan susah that meutampo-tampo lagée gulumbang di laôt raya. 
<br /><span class="verse" id="24">24 </span>Peunduduek Damsyik ka jeuet keuleumoh, dan laju jiplueng sabab teumakot. Awaknyan lumpah sakét dan meudeurita lagée ureuëng inong keuneuk peulahé aneuëk. 
<br /><span class="verse" id="25">25 </span>Banda nyang meusyeuhu dan sabe lam geumbira nyan saát nyoe ka jeuet keuseungue hana ureuëng duek. 
<br /><span class="verse" id="26">26 </span>Bak uroe nyan bubena peumuda awaknyan teuma maté bak rot-rot ueh raya lam banda awaknyan, dan banmandum sidadu awaknyan jipeuhanco. 
<br /><span class="verse" id="27">27 </span>Beuton-beuton Damsyik Ulôn tot, dan meuligoe-meuligoe Raja Benhadad Ulôn sampôh. Ulôn, TUHAN Nyang Mahakuasa, ka Lôn peugah haba." 
<br /><span class="verse" id="28">28 </span>Nyoe kheueh feureuman TUHAN keuhai sukée Kedar dan daerah-daerah keukuasaan Hazor, nyang ka jireubot lé Raja Nebukadnezar raja nanggroe Babel, "Hei Nebukadnezar, jak prang laju sukée Kedar dan gata peubinasa mandum ureuëng-ureuëng nyang na siblaih utimu! 
<br /><span class="verse" id="29">29 </span>Gata reupah mandum beulatang peulara awaknyan lagée bubiri, unta dan khimah-khimah awaknyan deungon bandum asoe jih nyang na lam khimah nyan, dan dumpék kheueh ateueh awaknyan, 'Yo jiteuka ateueh gata di jeub-jeub sagoe!' 
<br /><span class="verse" id="30">30 </span>Hei gata ureuëng Hazor! Ulôn, TUHAN, meufeureuman: Bubagaih kheueh tajak peu aséng droe, dan gata musöm. Nebukadnezar raja Babel ka jireuncana keuneuk jijak prang gata. Raja nyan jipeugah, 
<br /><span class="verse" id="31">31 </span>'Jak maju! Jak tajak prang ureuëng-ureuëng nyang meurasa aman dan teuntram nyan. Banda awaknyan hana teulindong sabab hana pintoe geureubang dan hana teuma meupalang.' " 
<br /><span class="verse" id="32">32 </span>TUHAN meufeureuman ubak Nebukadnezar, "Reupah laju mandum unta dan banmandum beulatang peulara awaknyan! Ureuëng-ureuëng nyang ôk jigunteng paneuk nyan Lôn peutabu beba saboh saho. Ulôn teuma Lôn peutron bala peutaka ateueh awaknyan nibak jeueb-jeueb sagoe. 
<br /><span class="verse" id="33">33 </span>Hazor teulanta siumu masa dan jeuet keuteumpat simusöm asée uteun. Hana meusidroepi nyang na tinggai bak teumpat nyan. Ulôn, TUHAN, ka Lôn peugah haba." 
<br /><span class="verse" id="34">34 </span>Hana treb óh ka lheueh Zedekia jeuet keu raja di nanggroe Yehuda, TUHAN Nyang Mahakuasa meufeureuman ubak ulôn keuhai nanggroe Elam. 
<br /><span class="verse" id="35">35 </span>TUHAN meufeureuman, "Ulôn Lôn peumaté banmandum ureuëng-ureuëng nyang carông timbak aneuk panah nyang peujeuet Elam teuga lumpah na. 
<br /><span class="verse" id="36">36 </span>Ulôn Lôn yueb angén ubak Elam nibak tieb-tieb jurusan, dan Ulôn peutabu beba peunduduek jih nyan ho-ho mantong sampoe hana meusaboh nanggroe pih nyang hana jiteuka lé ureuëng-ureuëng meungungse di nanggroe Elam nyan. 
<br /><span class="verse" id="37">37 </span>Ulôn Lôn peujeuet ureuëng Elam jitakot ubak musoh nyang keuneuk poh maté awaknyan. Ulôn that-that beungéh ubak awaknyan dan Lôn peuhanco awaknyan. Teuma Lôn kirém sidadu nyang peutaloe awaknyan dan awaknyan sampoe habéh hana tinggai. 
<br /><span class="verse" id="38">38 </span>Raja-raja dan peujabat-peujabat awaknyan Lôn peuhanco sapan sapa, dan bak nanggroe awaknyan Lôn peudong takhta Lôn. 
<br /><span class="verse" id="39">39 </span>Teuma óh dudoe, keuadaan Elam Lôn peupuléh teuma. Ulôn, TUHAN, ka Lôn peugah haba." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="50.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
