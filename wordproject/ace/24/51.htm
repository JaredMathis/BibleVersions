<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-51</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a>
<span class="chapread">51</span>
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 51</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman, "Ulôn kukirém angén peureuloh nyang jipôt u arah Babel dan u arah peunduduek jihnyan. 
<br /><span class="verse" id="2">2 </span>Teuma Lôn kirém ureuëng-ureuëng aséng nyang peuhanco Babel lagée angén jipupôt kulet gandom. Bak uroe malapeutaka nyan awaknyan jiprang nanggroe nyan rot meubagoe arah dan laju jisampôh sampoe gleh. 
<br /><span class="verse" id="3">3 </span>Bék kheueh tabri keuseumpatan ubak sipa-i jitimbak aneuk panah jihnyan atawa jipeubangga bak peukayan prang nyang geungui nyan. Aneuëk-aneuëk muda awaknyan bék teupeubiyeu udeb. Peuhanco bandum bubena sipa-i jihnyan! 
<br /><span class="verse" id="4">4 </span>Awaknyan luka parah dan maté teutiek-tiek bak rot-rot ueh raya lam banda awaknyan keudroe. 
<br /><span class="verse" id="5">5 </span>Ulôn, TUHAN, Po teu Allah Nyang Mahakuasa, Allah Kudus Israel, hana Lôn tinggai Israel dan Yehuda, bahpi awaknyan ka meudesya ubak Ulôn. 
<br /><span class="verse" id="6">6 </span>Peuseulamat kheueh droe gata! Taplueng kheueh laju nibak Babel, bék sampoe gata röh teupeu maté lé sabab desya awaknyan! Sabab nyoe kheueh saát jih Ulôn balaih keujeuhetan Babel, dan Lôn huköm jihnyan nyang sisuai deungon buet nyang jipeubuet. 
<br /><span class="verse" id="7">7 </span>Babel yoh masa bunoe lagée glah méuh nyang Ulôn mat dan nyang peujeuet bansigom donya mabök. Bansa-bansa jijieb ié anggô lam glah nyan, sampoe awaknyan ka jeuet keupungoe. 
<br /><span class="verse" id="8">8 </span>Teuma ngon hana teusangka-sangka Babel ka rhot dan beukah. Peumo ba-e kheueh jih nyan, dan mita kheueh ubat keu luhok-luhok jih nyan! Mungken jih nyan jitem puléh. 
<br /><span class="verse" id="9">9 </span>Ureuëng aséng nyang na tinggai disinan jimariet sabe keudroe-droe, 'Tanyoe ka ta useuha ta tulông Babel, teuma teulat! Leubeh get ta tinggai nanggroe nyoe dan tawoe u nanggroe geutanyoe maséng-maséng. TUHAN ka geuhuköm Babel deungon kreueh that, dan geupeuhanco sapan sapa.' " 
<br /><span class="verse" id="10">10 </span>Umat TUHAN geupeugah, "TUHAN ka geutunyok bahwa geutanyoe na kheueh blah nyang beuna. Jak kheueh tajak u Yerusalem dan ta calitra disideh peue nyang ka geupeubuet lé TUHAN Po teu Allah geutanyoe." 
<br /><span class="verse" id="11">11 </span>TUHAN ka geuhasut raja-raja Media, sabab Gobnyan keuneuk peuhanco Babel. Nyan kheueh cara jih Gobnyan keuneuk geubalaih ureuëng-ureuëng nyang keuneuk reulôh rumoh Gobnyan. Lé peuwira-peuwira pasokan ngaza geubri peurintah, "Asah laju aneuk panah! Dan peusiab laju peurisai! 
<br /><span class="verse" id="12">12 </span>Bri kheueh tanda keuteuprang bintéh-bintéh beuton Babel. Peukong kheueh peunjagaan. Keubah laju peungawai. Peusiab laju peunyeurgapan." TUHAN ka geupeubuet peue nyang geureuncana keu ureuëng Babel. 
<br /><span class="verse" id="13">13 </span>Nanggroe nyan kaya lumpah na dan jai that krueng disinan, teuma masa udeb jih ka habéh; akhé udeb jih ka trok bak masa. 
<br /><span class="verse" id="14">14 </span>TUHAN Nyang Mahakuasa geumeusumpah deumi droe Gobnyan keudroe bahwa Gobnyan geukirém ureuëng sadub le jih deungon daruet keu teuprang Babel, dan awaknyan jiseumurak deungon surak keumeunangan. 
<br /><span class="verse" id="15">15 </span>TUHAN geucebta bumoe deungon kuasa Gobnyan, geupeugét donya deungon hikeumat Gobnyan, dan geubinteueng langét deungon akai budho Gobnyan. 
<br /><span class="verse" id="16">16 </span>Dan deungon geubri peurintah, dan ji ile kheueh ié nibak cakrawala. Di ujông-ujông bumoe geupeuteuka awan, dan geupeuteubiet kilat meuble-ble cahya nibak lam ujeuen, dan geukirém angén di teumpat teukeubah. 
<br /><span class="verse" id="17">17 </span>Ban jingieng nyang lagée nyan teuka kheueh sadar manusia, bahwa jihnyan ureuëng bangai nyang hana peungeurtian. Bube na ureuëng teumpeun méuh ka gadôh muka, sabab patong beurala nyang jipeugot nyan peuleusu dan hana meunyawöng. 
<br /><span class="verse" id="18">18 </span>Beurala-beurala nyan hana meuyuem, patôt ji ejek dan jihina teuma. Meunyoe ka trok watée jih, awaknyan binasa. 
<br /><span class="verse" id="19">19 </span>Allah Nabi Yakub hana lagée beurala-beurala nyan; Gobnyan nyang cebta peue-peue nyang na. Nan Gobnyan na kheueh TUHAN Nyang Mahakuasa; Gobnyan ka geupiléh Israel jeuet keu umat Geuh. 
<br /><span class="verse" id="20">20 </span>TUHAN meufeureuman, "Babel, gata lagée palée, sinjata Ulôn keu teujak lam prang. Gata Ulôn peuguna keu teuheuntam bansa-bansa dan keurajeuen-keurajeuen nanggroe. 
<br /><span class="verse" id="21">21 </span>Gata Lôn peuguna keu peuhanco guda dan nyang pasang guda nyan, meunan cit deungon geuritan dan nyang jeuet keu supe geuritan nyan, 
<br /><span class="verse" id="22">22 </span>Gata Lôn peuguna keu tapeumaté ureuëng agam dan ureuëng inong, meunan cit nyang tuha dan nyang muda, aneuëk dara dan aneuëk muda. 
<br /><span class="verse" id="23">23 </span>Gata Lôn peuguna keu tapoh maté ureuëng meurabe dan beulatang nyang jirabe nyan, peutani dan leumô ngon meu ué tanoh jih nyan, peunguasa dan peuwira-peuwira manyang." 
<br /><span class="verse" id="24">24 </span>TUHAN meufeureuman, "Tangieng kheueh keudroe pakriban jinoenyoe Ulôn balaih ubak Babel dan peunduduek jihnyan bandum keujeuhetan nyang awaknyan peubuet ateueh Yerusalem. 
<br /><span class="verse" id="25">25 </span>He Babel, gata lagée gunong nyang teupeuhanco bansigom donya. Teuma Ulôn, TUHAN, Lôn lawan gata. Gata Lôn tarek dan Lôn guleng dan Lôn peubiyeu tutong jeuet keu abée. 
<br /><span class="verse" id="26">26 </span>Hana meu sineuk batée pi nibak rungka-rungka reuloh gata nyan nyang teupeuguna keujeuet teupeudong lom teuma. Gata jeuet lagée padang pasi keu siumu masa. Ulôn, TUHAN, ka Lôn peugah haba." 
<br /><span class="verse" id="27">27 </span>"He raja di utara! Tabri kheueh tanda keu teujak prang! Tayueb laju beureuguih mangat bubena bansa jideungoe! Krah laju bubena bansa mangat jijak prang Babel! Tayue kheueh keurajeuen Ararat, Mini dan Askenas jijak prang. Baiát kheueh sidroe panglima keu jipimpén sureubu nyan. Krah kheueh laju guda nyang sadub le jih deungon kawan daruet. 
<br /><span class="verse" id="28">28 </span>Peusiab laju bubena bansa mangat jimaju u mideuen prang jak lawan Babel. Tawök laju raja-raja Media meusajan deungon peunguasa-peunguasa dan peumuka-peumuka awaknyan meunan cit deungon tantra nibak bandum nanggroe nyang awaknyan kuasa. 
<br /><span class="verse" id="29">29 </span>Bumoe meuyok-yok dan meuguncang sabab Ulôn teungoh Lôn reuncana keuneuk peujeuet Babel keu padang nyang tandus nyang hana jikeumiet lé manusia. 
<br /><span class="verse" id="30">30 </span>Sipa-i Babel ka jipiôh bak jimuprang dan tinggai bak kuta-kuta. Awaknyan ka gadôh beuhe jiteuka gusuen nyang hana meudaya. Bubena babah pintoe geureubang banda ka jipeujo, dan bubena rumoh ka habéh jitot. 
<br /><span class="verse" id="31">31 </span>Bubena utosan laju jiplueng meu ikôt-ikôt keu geujak peugah ubak raja Babel bahwa banda gobnyan ka jiprang rot jeueb-jeueb arah. 
<br /><span class="verse" id="32">32 </span>Teumpat jeumeurang ka jiduek lé musoh, dan kuta-kuta peutahanan ka habéh jitot. Sipa-i Babel ka habéh bingong. 
<br /><span class="verse" id="33">33 </span>Hana treb le awaknyan ka teupeutaloe dan ji gilo-gilo lé musoh lagée ji brôh-brôh ateueh gandom bak teumpat ceumeulo. Ulôn, TUHAN, Nyang Mahakuasa, Po teu Allah Israel, ka Lôn peugah haba." 
<br /><span class="verse" id="34">34 </span>Yerusalem jipeuhanco dan jipajoh habéh lé raja Babel; gobnyan jipeusöh banda nyan lagée jipeusöh kaca hana meuasoe. Lagée saboh beulatang raksasa, jihnyan jiuét Yerusalem dan jipasoe lam pruet jih deungon peue mantong nyang jroh nibak banda nyan, laju séueh jih jiböih jiôh. 
<br /><span class="verse" id="35">35 </span>He peunduduek Sion, peugah kheueh laju, "Seumoga Babel keunong keukeujaman lagée nyang ka jipeubuet ateueh geutanyoe!" Peunduduek Yerusalem, peugah kheueh laju, "Seumoga Babel jitimpa lé peundeuritaan lagée nyang ka keunong ateueh geutanyoe!" 
<br /><span class="verse" id="36">36 </span>Sabab nyan TUHAN geupeugah ubak peunduduek Yerusalem, "Ulôn kupeujuang peukara gata dan Lôn balaih buet-buet nyang ka jipeubuet lé musoh gata ateueh gata. Bubena mata-mata ié dan krueng-krueng di Babel Lôn peutô. 
<br /><span class="verse" id="37">37 </span>Nanggroe nyan jeuet keuteumpat sinamon rungka, teumpat jimusöm asée uteuen. Manusia meurasa gli watée ji kalon hai nyang lagée nyan, dan hana meusidroe pi nyang jitem tinggai nibak nanggroe nyan. 
<br /><span class="verse" id="38">38 </span>Ureuëng Babel jiteuma uem lagée su singa, dan jikeumaröm lagée aneuëk singa. 
<br /><span class="verse" id="39">39 </span>Nafeusu makheun awaknyan meutamah teuga, Ulôn ku peusiab peunajoh keu awaknyan, dan Lôn peujeuet awaknyan mabök dan mumang sampoe teuéh hana jibeudôh-beudôh le. 
<br /><span class="verse" id="40">40 </span>Awaknyan Ulôn ba keu teusie lagée aneuëk bubiri, kaméng dan bubiri agam. Ulôn, TUHAN, ka Lôn peugah haba." 
<br /><span class="verse" id="41">41 </span>TUHAN meufeureuman, "Babel nyang jipujoe bansigom donya ka teureubot dan ka jiduek! Keubiet that gli nanggroe nyan nibak bansa-bansa laén. 
<br /><span class="verse" id="42">42 </span>Ié laôt meulimbak ji-ék u Babel; geulumbang raya meu deungöng-deungöng jiheuntam nanggroe nyan. 
<br /><span class="verse" id="43">43 </span>Banda-banda nyang na di nanggroe nyan ka jeuet keu teumpat nyang leumpah gli ngon teumakot, lagée padang pasi nyang tho kreng han na sapeue. Hana ureuëng nyang jitem tinggai atawa jijak rot nyan. 
<br /><span class="verse" id="44">44 </span>Bel, dewa nanggroe Babel, Lôn huköm. Teuma Lôn peujeuet jihnyan jijok pulang peue nyang ka jicok. Bubena bansa hana jiseumah le ubak jih nyan. Bintéh-bintéh beuton Babel ka habéh reuloh. 
<br /><span class="verse" id="45">45 </span>Sabab nyan plueng kheueh di sinan, he umat Israel! Peuseulamat kheueh droe gata nibak beungéh Ulôn nyang teungoh ju. 
<br /><span class="verse" id="46">46 </span>Bék kheueh teumakot atawa gundah sabab nariet meusáh-sáh nyang gata deungoe. Tieb-tieb thon meutabu nariet nyang meubagoe rupa -- haba keuhai keukeujaman di dalam nanggroe dan keuhai raja-raja nyang jimuprang sidroe deungon nyang laén. 
<br /><span class="verse" id="47">47 </span>Peucaya kheueh, saát jih teuma teuka dan Lôn huköm beurala-beurala Babel. Bansaboh nanggroe nyan jihina, dan bandum peunduduek disinan teupoh maté. 
<br /><span class="verse" id="48">48 </span>Peue-peue mantong nyang na di langét dan di bumoe jiseumurak geumbira meunyoe Babel rhot lam jaroe bansa di utara nyang teuka keu jijak peuhanco jih nyan. 
<br /><span class="verse" id="49">49 </span>Lumpah that jai ureuëng bansigom donya ka maté teupoh sabab Babel, teuma jinoenyoe Babel rhot deumi ureuëng Israel nyang maté teupoh. Ulôn, TUHAN, ka Lôn peugah haba." 
<br /><span class="verse" id="50">50 </span>TUHAN meufeureuman ubak ureuëng Israel di Babel, "Gata ka teuhinda nibak keunong poh maté! Lé sababnyan, tajak kheueh jinoenyoe! Bék tapreh le! Bahpi gata jiôh nibak rumoh, ingat kheueh ubak Ulôn, TUHAN gata, dan keu Yerusalem. 
<br /><span class="verse" id="51">51 </span>Gata geupeugah, 'Kamoe jihina dan jipeumalée; kamoe ka gadôh muka sabab ureuëng-ureuëng aséng ka jiduek di tieb-tieb ruweueng suci dalam Baét TUHAN.' 
<br /><span class="verse" id="52">52 </span>Nyoe, simak kheueh peue-peue nyang Ulôn peugah nyoe. Teuma teuka saát jih Ulôn huköm beurala-beurala Babel. Bansaboh nanggroe nyan teudeungoe su ureuëng meuáh meuéuh sabab luhok ngon luka nyang lumpah parah. 
<br /><span class="verse" id="53">53 </span>Bahpi Babel hase ji ék u langét dan jipeugot kuta nyang hantrok teujak, Ulôn teutab Lôn kirém ureuëng jijak peurusak atranyan. Ulôn, TUHAN, ka Lôn peugah haba." 
<br /><span class="verse" id="54">54 </span>TUHAN meufeureuman, "Deungoe kheueh! Di Babel manusia jigeumeuciek dan jimoe seudeh sabab keuhancoran nyang teujadi di nanggroe nyan. 
<br /><span class="verse" id="55">55 </span>Ulôn teungoh Lôn peuhanco Babel dan Lôn peupiôh su-su nyang subra di teumpat ureuëng ramé awaknyan. Musoh teuka lagée geulumbang nyang meu ué-ué, dan sipa-i awaknyan laju jiseureubu deungon dumpék prang nyang meutaga. 
<br /><span class="verse" id="56">56 </span>Awaknyan teuka keu jijak reuloh Babel, jidrob bubena sipa-i dan jiwiet laju sinjata sipa-i nyang teudrob nyan. Ulôn kheueh TUHAN nyang huköm keujeuhetan, dan Babel Lôn balaih nyang sisuai deungon buet jih. 
<br /><span class="verse" id="57">57 </span>Ulôn kupeumabök bubena peujabat peumeurintah Babel -- bubena ureuëng patôt-patôt, peumimpén dan sipa-i. Awaknyan hana jibeudôh-beudôh le, teuéh siumu masa. Ulôn ka Lôn peugah haba, Ulôn kheueh raja, Ulôn TUHAN Nyang Mahakuasa. 
<br /><span class="verse" id="58">58 </span>Bintéh beuton Babel nyang kukôh-kukôh Lôn peuhanco sampoe ka jeuet rata deungon tanoh. Pintoe geureubang jihnyan nyang manyang-manyang Lôn tot habéh. Sia-sia mantong jeureh payah bansa-bansa, sabab bandum hase nyang jiuseuha habéh tutong jipajoh lé apui. Ulôn, TUHAN, Nyang Mahakuasa, ka Lôn peugah haba." 
<br /><span class="verse" id="59">59 </span>Peungawai pribadi Raja Zedekia na kheueh Seraya bin Neria cucoe Mahseya. Bak thon nyang keupeuet geumat keurajeuen lé Zedekia raja Yehuda, Seraya geuseutôt Zedekia u Babel. Teuma laju ulôn bri keu gobnyan saboh tugaih. 
<br /><span class="verse" id="60">60 </span>Bandum bala nyang rhot ateueh Babel dan hai-hai nyang laén nyang meukeunaan deungon nanggroe nyan ka ulôn tuléh dalam saboh kitab meugulong. 
<br /><span class="verse" id="61">61 </span>Laju ulôn peugah ubak Seraya, "Óh ka lheueh gata trok u Babel, tauseuha kheueh mangat bandum nyang na teutuléh dalam kitab nyoe hase tabeuet keu ureuëng-ureuëng nyang na disinan. 
<br /><span class="verse" id="62">62 </span>Óh lheueh nyan meudoá kheueh lagée nyoe, 'TUHAN, Droeneueh ka neupeugah bahwa banda nyoe neupeuhanco sampoe habéh bah kheueh nyan manusia meunan cit deungon beulatang ranab sapan sapa, dan teumpat nyoe jeuet keu padang pasi siumu masa.' 
<br /><span class="verse" id="63">63 </span>Óh ka lheueh gata beuet asoe kitab nyoe ubak ureuëng-ureuëng nyan, taikat kheueh laju batée nibak kitab nyoe, dan geulawa kheueh laju u teungoh-teungoh Krueng Efrat, 
<br /><span class="verse" id="64">64 </span>sira tapeugah, 'Meunoe kheueh teuma teujadi deungon Babel. Nanggroe nyoe karam dan hana meuampông le sabab bala nyang geupeu rhot lé TUHAN ateueh nanggroe nyan.' " tutoe haba Yeremia nyan sampoe óh nyoe.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="52.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
