<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-32</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 32</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak thon nyang keu siploh keurajeuen Zedekia raja Yehuda, na kheueh thon nyang keulapan blaih keurajeuen Nebukadnezar raja Babel, TUHAN meufeureuman ubak ulôn. 
<br /><span class="verse" id="2">2 </span>Bak watéenyan tantra raja Babel teungoh jiprang Yerusalem. Ulôn jiteun bak seuramoe meuligoe raja 
<br /><span class="verse" id="3">3 </span>lé Raja Zedekia sabab jitudôh ka lôn peumaklum bahwa TUHAN meufeureuman lagéenyoe, "Raja Babel Lôn peubiyeu jipeutaklhok dan jiduek lam banda nyoe, 
<br /><span class="verse" id="4">4 </span>dan Raja Zedekia hana teuhinda. Gobnyan jijok ubak raja Babel, dan meuhadab raja nyan jimeututoe keudroe ngon gobnyan. 
<br /><span class="verse" id="5">5 </span>Óh lheuehnyan Zedekia teuma jiba u Babel dan tinggai disinan sampoe trok watée Lôn huköm jihnyan. Bahpi jihnyan jiprang ureuëng Babel, jihnyan teutab hana hase. Ulôn, TUHAN, ka Lôn peugah haba." 
<br /><span class="verse" id="6">6 </span>TUHAN meufeureuman ubak lôn 
<br /><span class="verse" id="7">7 </span>bahwa Hanameel, aneuëk agam apa lôn Salum, jiteuka keu jilakée mangat lôn tem bloe tanoh jih di Anatot lam wilayah Benyamin. Sabab, ulôn kheueh syedara jih nyang rab nyang hak bloe tanoh nyan. 
<br /><span class="verse" id="8">8 </span>Dan paih lagée nyang ka geupeugah lé TUHAN, teuka kheueh Hanameel bak ulôn bak seuramoe meuligoe, dan jilakée mangat lôn tem bloe tanoh jih. Lé sabab nyan ulôn yakén that bahwa TUHAN bit-bit ka meututoe ubak ulôn. 
<br /><span class="verse" id="9">9 </span>Lé sababnyan ulôn bloe tanoh nyan bak Hanameel deungon yuem tujoh blaih péng pirak. Ulôn hôi bubena saksi dan dikeue awaknyan laju lôn teken surat bloe tanoh nyan, laju ulôn tempée segée dan lôn timang péng jih. 
<br /><span class="verse" id="11">11 </span>Lheueh nyan ulôn cok surat bloe tanoh nyan nyang ka teuboh segée dan meuasoe ngon syarat-syarat meunan cit deungon keuteuntuan-keuteuntuan nyang laén. Dan lôn cot teuma seunalen surat nyang hana meusegée, 
<br /><span class="verse" id="12">12 </span>dan bandua surat nyan laju ulôn jok ubak Barukh bin Neria cucoe Mahseya. Ulôn jok atranyan dikeue Hanameel dan saksi-saksi nyang ka jiteken surat-surat nyan, dan dikeue ureuëng-ureuëng nyang teungoh duek nibak seuramoe nyan. 
<br /><span class="verse" id="13">13 </span>Dikeue awaknyan banmandum ulôn peugah ubak Barukh, 
<br /><span class="verse" id="14">14 </span>"TUHAN Nyang Mahakuasa, Po teu Allah Israel, geupeurintah mangat gata cok bandua surat nyoe, bah nyang aseuli meunan cit nyang seunalen jih, dan teupeutamong lam saboh beulangöng teumbikar mangat treb jiteun. 
<br /><span class="verse" id="15">15 </span>TUHAN Nyang Mahakuasa, Po teu Allah Israel, geupeubah bahwa rumoh, tanoh, dan lampôh anggô teuma jibloe peubloe lom lam nanggroe nyoe." 
<br /><span class="verse" id="16">16 </span>Óh ka lheueh surat-surat bloe peubloe nyan ulôn jok ubak Barukh, laju lôn meudoá, 
<br /><span class="verse" id="17">17 </span>"TUHAN Nyang Mahamanyang, Droeneueh kheueh nyang cebta langét ngon bumoe deungon kuasa dan keumampuan Droeneueh nyang rayeuk. Hana meusapeue pi nyang payah nibak Droeneueh. 
<br /><span class="verse" id="18">18 </span>Droeneueh neutunyok gaséh abadi ubak meuribée-ribée ureuëng, teuma Droeneueh pih neuhuköm ureuëng laén sabab desya ureuëng syiek jih. Droeneueh Allah nyang agong dan peukasa; nan Droeneueh TUHAN Nyang Mahakuasa. 
<br /><span class="verse" id="19">19 </span>Reuncana-reuncana Droeneueh hebat that, dan buet-buet Droeneueh ajaéb; Droeneueh neukalon banmandum nyang jipeubuet lé manusia, dan neubalaih awaknyan nyang sipadan deungon buet awaknyan. 
<br /><span class="verse" id="20">20 </span>Yoh watée ilée Droeneueh peubuet buet-buet nyang ajaéb dan luwabiasa di nanggroe Meusé, dan trok án jinoe mantong teutab neupeubuet, bah lamkawan ureuëng Israel meunan cit lamkawan ureuëng bansa laén. Lé sabab nyan jinoe Droeneueh meugah dipat mantong. 
<br /><span class="verse" id="21">21 </span>Deungon kuasa dan teunaga Droeneueh nyang rayeuk Droeneueh neuba umat Israel jiteubit lam nanggroe Meusé. Droeneueh neupeubuet buet-buet ajaéb dan mujizat-mujizat nyang luwabiasa dan keujadian-keujadian nyang teupeuyo musoh. 
<br /><span class="verse" id="22">22 </span>Nanggroe nyang jroh dan subô Droeneueh jok keu awaknyan lagée nyang ka Droeneueh peujanji ubak indatu awaknyan. 
<br /><span class="verse" id="23">23 </span>Teuma watée awaknyan teuka u nanggroe nyoe keuneuk jireubot atranyan, awaknyan hana taát ubak peue-peue nyang Droeneueh peurintah, dan hana udeb meunurot peue-peue nyang ka Droeneueh peurunoe. Banmandum nyang Droeneueh peurintah ubak awaknyan hana meusapeue pih nyang jipeubuet lé awaknyan. Lé sababnyan Droeneueh peutreun banmandum bencana nyoe ateueh awaknyan. 
<br /><span class="verse" id="24">24 </span>Ureuëng-ureuëng Babel ka jipeudong beuton-beuton kuta ban sikeulileng banda keuneuk jireubot banda nyan, dan jinoenyoe awaknyan laju jiprang. Muprang, deuk, dan bala peunyakét nyang jeuet keusabab banda nyoe rhot lam jaroe awaknyan. Droeneueh neukalon bahwa banmandum nyang neupeugah nyan ka jeuet keunyata. 
<br /><span class="verse" id="25">25 </span>Bahpi meunan, ya TUHAN Nyang Mahamanyang, Droeneueh kheueh nyang yue ulôn mangat lôn bloe tanoh nyoe dikeue saksi-saksi, bah pi sikeujab teuk banda teuma jireubot lé bansa Babel." 
<br /><span class="verse" id="26">26 </span>Óh lheueh nyan TUHAN meufeureuman ubak ulôn, 
<br /><span class="verse" id="27">27 </span>"Ulôn kheueh TUHAN, Allah banmandum ureuëng. Hana nyang payah nibak Ulôn. 
<br /><span class="verse" id="28">28 </span>Banda nyoe Lôn peubiyeu jikuasa lé Nebukadnezar raja Babel meusajan ngon pasokan jih. Awaknyan teuma jireubot banda nyoe, 
<br /><span class="verse" id="29">29 </span>dan jitot sampoe habéh meusajan deungon rumoh-rumoh nyang ka jipeuteuka beungéh Ulôn, sabab di ateueh bubông-bubông rumoh nyan awaknyan jitot keumeunyan keu Baal dan jileng ié anggô keujipeuseumah ubak dewa-dewa. 
<br /><span class="verse" id="30">30 </span>Yoh awai that phon seujarah awaknyan, ureuëng Israel dan ureuëng Yehuda ka jipeujeuet Ulôn sampoe hana galak. Awaknyan ka jipeuteuka beungéh Ulôn deungon buet-buet awaknyan nyang jeuhet. 
<br /><span class="verse" id="31">31 </span>Yoh phon banda nyoe jipeupeudong, peunduduek banda nyoe ka jipeujeuet Ulôn beungéh that-that, Ulôn ka Lôn cok keuputosan keu Lôn peubinasa awaknyan, 
<br /><span class="verse" id="32">32 </span>sabab mandum buet nyang jeuhet nyang jipeubuet lé ureuëng Yehuda dan Yerusalem meusajan deungon raja-raja, peujabat peumeurintah, teungku-teungku imeum dan nabi-nabi awaknyan. 
<br /><span class="verse" id="33">33 </span>Awaknyan ka jitinggai Ulôn bahpi Ulôn ka Lôn sabe Lôn peurunoe awaknyan, awaknyan teutab hana jitem deungoe dan hana insaf. 
<br /><span class="verse" id="34">34 </span>Dan nyang jipeudong keu teumpat iébadat ubak Ulôn nyan pih ka jipeukuto lé awaknyan dan jikeubah beurala-beurala nyang luwat that lé awaknyan di teumpat nyan. 
<br /><span class="verse" id="35">35 </span>Awaknyan jipeudong miseubah-miseubah keu dewa Baal di Pantôn Hinom, dan jipeuseumah aneuëk awaknyan keu dewa Molokh. Padahai, Ulôn hántom lom yue bak awaknyan mangat jipeubuet lagée nyan bagoe, dan hana teuka lam pikeran Lôn bahwa awaknyan jipeubuet hai nyang kuto lagéenyan teuma dan jeuet keusabab ureuëng Yehuda meudesya." 
<br /><span class="verse" id="36">36 </span>TUHAN, Po teu Allah Israel meufeureuman ubak lôn, "Yeremia, bansa Israel jipeugah bahwa muprang, deuk dan wabah peunyakét teupeusabab banda nyoe rhot lam jaroe raja Babel. Jinoenyoe, deungoe kheueh peue nyang Ulôn peugah. 
<br /><span class="verse" id="37">37 </span>Ulôn teuma Lôn peusapat bansa nyoe nibak mandum nanggroe teumpat awaknyan Ulôn peucrebre sabab beungéh Ulôn dan geungeuen Ulôn keu awaknyan. Awaknyan teuma Ulôn ba lom u teumpat nyoe dan Lôn peumungken tinggai disinoe deungon aman. 
<br /><span class="verse" id="38">38 </span>Awaknyan jeuet keu umat Lôn, dan Ulôn jeuet keu Allah awaknyan. 
<br /><span class="verse" id="39">39 </span>Ulôn kujok keu awaknyan saboh tujuan udeb: na kheueh, jihoreumat Ulôn siumu masa; hainyan teuba nyang jroh keu awaknyan mandum, dan keu keuturonan awaknyan. 
<br /><span class="verse" id="40">40 </span>Ulôn kupeugot janji nyang keukai ngon awaknyan. Ulôn hana Lôn piôh Lôn peubuet nyang jroh keu awaknyan. Ulôn kupeujeuet awaknyan takot dan jihoreumat Ulôn deungon sipeunoh até mangat awaknyan hana jipeujiôh Ulôn. 
<br /><span class="verse" id="41">41 </span>Ulôn galak Lôn peubuet nyang jroh ke awaknyan, dan Lôn peujeuet awaknyan tinggai teutab di nanggroe nyoe keu siumu masa. 
<br /><span class="verse" id="42">42 </span>Lagée toh Ulôn ka Lôn peutreun bala ateueh bansa nyoe, meunan kheueh teuma Ulôn jok banmandum nyang jroh lagée nyang ka Lôn peujanji keu awaknyan. 
<br /><span class="verse" id="43">43 </span>Ureuëng jipeugah bahwa nanggroe nyoe ka jeuet keu padang pasi nyang hana jitinggai lé manusia dan beulatang, dan nanggroe nyoe ka rhot lam jaroe bansa Babel. Teuma Ulôn peugah saboh watée ladang-ladang jibloe peubloe lom lam nanggroe nyoe; 
<br /><span class="verse" id="44">44 </span>surat bloe peubloe teuma jiteken, jisegée, dan jipeuget lé saksi-saksi. Nyan teuma teujadi lam wilayah Benyamin, lam gampông-gampông lam wilayah Yerusalem, lam banda-banda Yehuda, lam banda-banda di daerah gunong-gunong, di daerah gaki gunong-gunong, dan di Yehuda seulatan. Bansanyoe Lôn peupuléh keuadaan jih di nanggroe nyoe. Ulôn, TUHAN, ka Lôn peugah haba."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
