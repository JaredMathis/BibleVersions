<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-31</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 31</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman, "Teuma trok watée jih Ulôn jeuet keu Allah banmandum sukée Israel, dan awaknyan jeuet keu umat Lôn. 
<br /><span class="verse" id="2">2 </span>Dipadang pasi Ulôn peuleumah gaséh sayang Lôn ubak awaknyan nyang ka teuhinda nibak mawöt. Watée umat Israel jimita keuteunangan, 
<br /><span class="verse" id="3">3 </span>phon rot jiôh ka Lôn peuleumah droe ubak awaknyan. He umat Israel, yoh dilée sabe Lôn peuleumah gaséh sayang Lôn bak gata, dan óh lheuehnyan teuma teutab Lôn tunyok gaséh sayang Lôn keu gata. 
<br /><span class="verse" id="4">4 </span>Bansa gata Lôn peujaya lagée yoh masa ilée. Sigoe teuk gata tacok rapa-i, dan meunari ngon meulikak deungon geumbira. 
<br /><span class="verse" id="5">5 </span>Gata tapuga lampôh anggô di gunong-gunong Samaria, dan ureuëng nyang pula jipot hase. 
<br /><span class="verse" id="6">6 </span>Keubit, trok watée jih bubena peungawai banda jitamawök di gunong-gunong Efraim, 'Jak geutanyoe ta ék u Sion, ubak TUHAN Allah geutanyoe.' " 
<br /><span class="verse" id="7">7 </span>TUHAN meufeureuman, "Meuca-e kheueh nyang geumbira keu Israel, he umat Lôn -- bansa nyang phon nibak meubagoe bansa. Meuca-e kheueh kidung pujian, dan jak peugah kheueh: 'TUHAN ka geupeuseulamat nyang mantong tinggai umat Gobnyan.' 
<br /><span class="verse" id="8">8 </span>Di utara Ulôn ba awaknyan lom; Lôn peusapat awaknyan nyang na bansigom bumoe. Ureuëng buta dan ureuëng lapée jijak deungon awaknyan, meunan cit deungon ureuëng inong nyang ban lheueh peulahé aneuëk dan inong nyang ka brat mume. Awaknyan banmandum jiteuka lom lam jeumeulah nyang le u nanggroe nyoe. 
<br /><span class="verse" id="9">9 </span>Awaknyan jijak sira ié mata jirô nyang hana putôh-putôh, Ulôn hibor dan Lôn bimbeng awaknyan. Ulôn ba awaknyan meulalu rot nyang le ié ile, rot nyang rata mangat awaknyan hana meugantoh. Bak ureuëng Israel, Ulôn nyoe lagée ureuëng syiek jih; Efraim na kheueh aneuëk agam Lôn nyang tuha." 
<br /><span class="verse" id="10">10 </span>TUHAN meufeureuman, "Deungoe kheueh he bansa-bansa! Peutrok kheueh peusan Ulôn nyoe u meurandeh laôt: Umat Ulôn nyang ka Lôn peucrebre Lôn peusapat dan Lôn peulara lagée ureuëng meurabe bubiri nyang sabe jijaga. 
<br /><span class="verse" id="11">11 </span>Umat Israel ka Lôn peuseulamat, dan Lôn peubeubaih nibak bansa nyang kha. 
<br /><span class="verse" id="12">12 </span>U Bukét Sion awaknyan jiteuka deungon ié muka nyang meucahya, sira meuca-e riang geumbira sabab bandum nyang Ulôn bri keu awaknyan, na kheueh gandom, minyéuk, anggô, leumô dan bubiri. Awaknyan lagée keubon nyang seb meu ié, dan hana nyang kureueng bah meusikada. 
<br /><span class="verse" id="13">13 </span>Bak watée nyan aneuëk-aneuëk dara jimanari ngon meulikak deungon até galak lumpah na. Ureuëng tuha ngon ureuëng muda sabe-sabe lam bahgia, sabab Ulôn kuhibur awaknyan. Duka awaknyan Lôn ubah jeuet keu galak, seudeh awaknyan Lôn ubah jeuet keu bahgia. 
<br /><span class="verse" id="14">14 </span>Bubena teungku imeum Lôn peupuih deungon peunajoh nyang meulimpah; dan peue mantong nyang jipeureulée lé umat Lôn Ulôn bri. Ulôn, TUHAN, nyang peugah haba." 
<br /><span class="verse" id="15">15 </span>TUHAN meufeureuman, "Di Rama na teudeungoe su ureuëng mo ba-e, dan apoh apah nyang meujampu peudeh ngon pilu. Rahel jipeuba-e aneuëk-aneuëk gobnyan, lé geuhnyan hana geutem teupeuiém sabab awaknyan ka hana le. 
<br /><span class="verse" id="16">16 </span>Neuiem laju nibak tamo dan sampôh laju ié mata gata! Hana sia-sia jeureh payah gata keu aneuëk-aneuëk gata. Keu gata na ganjaran, aneuëk-aneuëk gata jiwoe di nanggroe lawan. 
<br /><span class="verse" id="17">17 </span>Na harapan keu gata keu masa ukeue; aneuëk-aneuëk gata jiwoe u gampông droe. 
<br /><span class="verse" id="18">18 </span>Ulôn deungoe umat Israel jimeututoe peunoh keuseudehan, 'Ya TUHAN, kamoe nyoe lagée beulatang nyang gohlom teupeuseu iet teuma neulateh kamoe mangat taát, dan jinoenyoe kamoe ka siab keu kamoe woe ubak Droeneueh. Jadi, neuba kheueh kamoe lom teuma, ya TUHAN, Po teu Allah kamoe. 
<br /><span class="verse" id="19">19 </span>Droeneueh ka kamoe peulikot, teuma buet kamoe nyan ka meunyeusai nibak kamoe. Óh ka lheueh Droeneueh neuhuköm kamoe, ulée kamoe meuteukui sabab lumpah that seudeh. Kamoe malée dan ka jeuet keuhina sabab ka meudesya yoh mantong muda.' 
<br /><span class="verse" id="20">20 </span>Israel, gata aneuëk nyang Ulôn sayang that, aneuëk teucinta, boh até Lôn. Pajan mantong gata Lôn ancam sabe Lôn ingat ubak gata deungon rindu. Gata Lôn peusaneut deungon peunoh gaséh sayang. 
<br /><span class="verse" id="21">21 </span>Tatanda kheueh rot-rot ueh raya, taglong kheueh pancang-pancang atawa rambu-rambu tamita kheueh rot ueh nyang ka gata jak yoh masa dilée. He Israel, tawoe kheueh! Woe kheueh ubak banda-banda gata nyang phon. 
<br /><span class="verse" id="22">22 </span>Trok án pajan gata harôh ragu-ragu, he bansa nyang hana seutia ubak Ulôn? Ulôn ka Lôn cebta sapeue-peue nyang barô di ateueh donya, sapeue lamkawan nyang ganje -- lagée ganje ureuëng inong nyang jilindong agam." 
<br /><span class="verse" id="23">23 </span>TUHAN Nyang Mahakuasa Allah Israel meufeureuman, "Meunyoe umat Lôn ka Lôn peujaya lagée yoh masa dilée, teuma di nanggroe Yehuda dan di gampông-gampông teudeungoe bak Lôn ureuëng jipeugah, 'Seumoga TUHAN geubri beureukat keu bukét suci di Yerusalem teumpat tinggai nyang khusos keu Gobnyan.' 
<br /><span class="verse" id="24">24 </span>Ureuëng tinggai di Yehuda dan di gampông-gampông jihnyan. Disinan na ureuëng meutani ngon ureuëng peulara leumô dan bubiri. 
<br /><span class="verse" id="25">25 </span>Ureuëng nyang hék Lôn peupuléh, dan nyang leumoh sabab ka deuk Lôn peutro. 
<br /><span class="verse" id="26">26 </span>Bak masanyan ureuëng-ureuëng nyan jipeugah, 'Óh ka lheueh lôn éh teungét deungon mangat that, tuboh lôn meurasa leuga.' 
<br /><span class="verse" id="27">27 </span>Ulôn, TUHAN, Lôn peugah trok masa jih nanggroe Israel dan Yehuda Ulôn peupeunoh ngon manusia dan beulatang. 
<br /><span class="verse" id="28">28 </span>Lagée yoh masa ilée Ulôn ka Lôn jaga awaknyan mangat óh lheueh nyan Ulôn tarek lom, Lôn reuloh dan Lôn peuhanco awaknyan, meunan cit Ulôn jaga awaknyan mangat Ulôn peukong dan Lôn peubeudôh awaknyan lom teuma. 
<br /><span class="verse" id="29">29 </span>Bak watée nyan ureuëng hana jipeugah le, 'Ureuëng tuha jipajoh boh kayée nyang masam, gigo aneuëk geuhnyan nyang teurasa seungke,' 
<br /><span class="verse" id="30">30 </span>teuma soe nyang pajoh boh kayée masam, ureuëng nyan keudroe kheueh nyang seungke gigo. Tieb-tieb manusia maté kareuna desya jih keudroe." 
<br /><span class="verse" id="31">31 </span>TUHAN meufeureuman, "Teuma teuka watée jih Ulôn peugot janji nyang barô ngon umat Israel dan Yehuda. 
<br /><span class="verse" id="32">32 </span>Teuma janji nyan kon lagée janji nyang Ulôn peugot ngon indatu awaknyan watée awaknyan Ulôn tunton jiteubiet di nanggroe Meusé. Bahpi Ulôn nyoe lagée sidroe ureuëng lakoe nibak awaknyan, teuma awaknyan ji iengkeue janji Ulôn ngon awaknyan. 
<br /><span class="verse" id="33">33 </span>Nyoe kheueh peujanjian barô nyang ulôn peugot ngon umat Israel: Huköm-huköm Lôn kukeubah didalam baten awaknyan, dan Ulôn tuléh bak até awaknyan. Ulôn jeuet keu Po teu Allah awaknyan, dan awaknyan jeuet keu umat Lôn. 
<br /><span class="verse" id="34">34 </span>Hana peureulée meusidroe pih nibak awaknyan jipeuruno sabe keudroe-droe mangat jituri keu TUHAN. Sabab awaknyan banmandum, cut rayeuk, jituri Ulôn. Nyang salah-salah bak awaknyan ateueh Ulôn Lôn peutuwoe, desya-desya awaknyan Lôn peuamphon. Ulôn, TUHAN, ka Lôn peugah haba." 
<br /><span class="verse" id="35">35 </span>Mata uroe geupeujeuet lé TUHAN keuteupeu peungéuh uroe; buleuen dan bintang-bintang keuteupeu peungéuh malam. Laôt geugawoe sampoe jibeudôh gulumbang, TUHAN Nyang Mahakuasa, nyan kheueh nan Gobnyan. 
<br /><span class="verse" id="36">36 </span>TUHAN meujanji, "Simantong huköm alam gohlom meu-ubah Israel teutab na sibagoe bansa. 
<br /><span class="verse" id="37">37 </span>Seukira jih saboh saát langét hase teu ukoe, dan bak até bumoe hase teutilek, bak watée nyan kheueh Israel Lôn tulak sabab bandum buet awaknyan nyang jeuhet. Ulôn, TUHAN, ka Lôn peugah haba." 
<br /><span class="verse" id="38">38 </span>TUHAN meufeureuman, "Teuma trok masa jih bansaboh Yerusalem teupeudong lom sibagoe banda Lôn, di Meunara Hananeel trok bak babah Pintoe Geureubang Sagoe. 
<br /><span class="verse" id="39">39 </span>Phon disinan gareh bataih jih teutuju u Bukét Gareb, laju teuwet bak Guha. 
<br /><span class="verse" id="40">40 </span>Bansigom pantôn nyan, nyang teupeuguna keu jrat dan teumpat tiek blôh, dan banmandum ladang bak binéh Krueng Kidron sampoe trok bak babah Pintoe Geureubang Guda u arah timu, teupeukhusos keu Ulôn. Banda Yerusalem hana geureuloh le atawa geupeuhanco." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
