<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-48</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a>
<span class="chapread">48</span>
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 48</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh feureuman TUHAN Nyang Mahakuasa, Po teu Allah Israel keuhai Moab, "Ceulaka kheueh peunduduek Nebo, banda jih ka reuloh! Kiryataim ka jireubot, dan kuta jih nyang khong ka jipeuhanco, lé sababnyan peunduduek inan ka jeuet keu malée; 
<br /><span class="verse" id="2">2 </span>leunyab kheueh keubanggaan Moab. Musoh ka jireubot Hesybon dan disinan awaknyan ka jireuncana keuneuk jipeuleunyab banmandum bansa Moab. Su-su nyang riyoh di banda Madmen teupeupiôh, sabab banda nyan keuneuk jiprang lé sipa-i. 
<br /><span class="verse" id="3">3 </span>Deungoe kheueh! Peunduduek Horonaim jimeudumpék, 'Keubinasaan! Keuhancoran!' 
<br /><span class="verse" id="4">4 </span>Moab ka museunah! Su jikliek aneuëk-aneuëk manyak awaknyan teudeungoe sampoe u Zoar. 
<br /><span class="verse" id="5">5 </span>Deungoe kheueh su ureuëng mo nibak jalan teu ék u Luhit, dan su ureuëng meuba-e nibak jalan teutron u Horonaim. 
<br /><span class="verse" id="6">6 </span>Kheun awaknyan, 'Bagaih! Peuseulamat laju nyawöng gata! Plueng laju lagée keuleudée kleut di padang pasi!' 
<br /><span class="verse" id="7">7 </span>Moab! Gata peusombong droe deungon keu tangkasan dan keukayaan gata. Teuma jinoenyoe gata keudroe jipeutaloe. Kamos, dewa gata, meusigoe ngon teungku imeum dan bubena peujabat ji angkot u teumpat nyang teuböih. 
<br /><span class="verse" id="8">8 </span>Banmandum banda hanco, hana meusaboh pi nyang na tinggai. Pantôn dan tanoh data nyang miyueb banmandum museunah. Ulôn, TUHAN, ka Lôn peugah haba. 
<br /><span class="verse" id="9">9 </span>Peudong kheueh batée nisan keu Moab, sabab hana treb le nanggroe nyan geupeuhanco sapan sapa. Banda-banda nyang na disinan reuloh dan hana meusidroe pi nyang na tinggai disinan." 
<br /><span class="verse" id="10">10 </span>Teukutok kheueh ureuëng nyang hana jipeubuet tugaih nyang geuyue lé TUHAN deungon biet-biet. Teukutok kheueh nyang hana jisuet peudeueng jijak cang musoh sampoe maté. 
<br /><span class="verse" id="11">11 </span>TUHAN meufeureuman, "Phon yoh ilée Moab udeb jih aman. Hántom lom jihnyan teuba u teumpat nyang teuböih. Jihnyan lagée ié anggô nyang teupeubiyeu jidu dan hántom teuleng lam teumpat anggô nyang laén. Anggô jihnyan mantong mangat bée dan mangat. 
<br /><span class="verse" id="12">12 </span>Teuma, trok watée jih Ulôn yue mangat Moab teu leng lagée ié anggô, dan teumpat-teumpat ié anggô nyan teupeusöh dan teupeu beukah. 
<br /><span class="verse" id="13">13 </span>Moab teuma keucewa ubak Kamos, dewa awaknyan, saban lagée ureuëng Israel keucewa ubak Betel nyang awaknyan peubangga nyan. 
<br /><span class="verse" id="14">14 </span>Pakriban ureuëng agam Moab jijeuet peugah, 'Kamoe pahlawan, tantra peukasa nyang ka lheueh teu-ujo lam mideuen prang?' 
<br /><span class="verse" id="15">15 </span>Moab dan banda-banda gobnyan ka teupeuhanco, dan awak-awak muda awaknyan nyang jroh-jroh ka jipoh maté. Ulôn ka Lôn peugah haba. Ulôn raja, TUHAN Nyang Mahakuasa. 
<br /><span class="verse" id="16">16 </span>Mala peutaka keu Moab ka trok bak babah pintoe, hana treb le gobnyan hanco. 
<br /><span class="verse" id="17">17 </span>He gata nanggroe-nanggroe teutangga Moab nyang tateupeue keuhai meusyeuhu gobnyan, meukabông kheueh keu gobnyan! Tapeugah laju, 'Moab hana le meukuasa, keubeusaran dan teunaga gobnyan ka leunyab!' 
<br /><span class="verse" id="18">18 </span>He peunduduek Dibon, tatron kheueh nibak teupat gata nyang teuhoreumat; taduek kheueh bak tanoh dan ateueh abée. Sabab nyang peurusak Moab nanggroe gata ka trok jiteuka, dan geupeuhanco banmandum kuta gata. 
<br /><span class="verse" id="19">19 </span>Gata nyang tinggai di Aroër, dong kheueh bak binéh rot dan kalon kheueh! Tanyong kheueh ubak awaknyan nyang jipeu plueng droe, dan kalheueh, 'Peu kheueh nyang ka teujadi?' 
<br /><span class="verse" id="20">20 </span>Awaknyan jijaweueb, 'Moab ka rhot dan ka jeuet keuhina, kareuna nyan peumo ba-e kheueh geuhnyan. Peumaklum laju ban sipanyang Krueng Arnon bahwa Moab ka hanco.' " 
<br /><span class="verse" id="21">21 </span>"Huköman ka geupeu rhot u ateueh banda-banda di daerah dataran manyang: ateueh Holon, Yahas, Mefaat, 
<br /><span class="verse" id="22">22 </span>Dibon, Nebo, Bet-Diblataim, 
<br /><span class="verse" id="23">23 </span>Kiryataim, Bet-Gamul, Bet-Meon, 
<br /><span class="verse" id="24">24 </span>Keriot dan Bozra. Bandum banda Moab, jiôh dan rab, ka geuhuköm. 
<br /><span class="verse" id="25">25 </span>Teunaga Moab ka geuwiet, dan keukuasaan jihnyan ka geupeuhanco. Ulôn, TUHAN, ka Lôn peugah haba." 
<br /><span class="verse" id="26">26 </span>TUHAN meufeureuman, "Jakpeumabök kheueh Moab nyan, sabab jihnyan jipeusombong droe keu Ulôn. Jihnyan meuguleng-guleng dalam muntah jih, dan jipeukém lé ureuëng ramé. 
<br /><span class="verse" id="27">27 </span>Bukon kheueh yoh masa ilée Israel ka jipeukém lé si Moab dan jipeugah keudeh keunoe siulah-ulah awaknyan ka teudrob basah meusigoe ngon pancuri-pancuri? 
<br /><span class="verse" id="28">28 </span>Gata peunduduek Moab, tatinggai kheueh laju banda-banda gata dan tajak duek kheueh bak bukét-bukét batée lagée cicém mirah pati jipeugot uempueng bak binéh-binéh reuleueng. 
<br /><span class="verse" id="29">29 </span>Gata sombong that! Ulôn Lôn deungoe padub na sombong, manyang até, cungkak, dan leuha that gata! 
<br /><span class="verse" id="30">30 </span>Ulôn, TUHAN, Lôn teupeue keu angkohan gata. Tutoe gata kosong beulaka, dan buet gata hana areuti. 
<br /><span class="verse" id="31">31 </span>Sabab nyan Ulôn Lôn mo ngon su meutaga keu gata banmandum dan keu ureuëng-ureuëng nyang na di Kir-Heres, ma banda gata. 
<br /><span class="verse" id="32">32 </span>Ulôn leubeh Ulôn peumo bak peunduduek Sibma nibak peunduduek Yaezer. Banda Sibma lagée seunaman anggô nyang pucôk-pucôk jih jimeu éue sampoe u meurandeh Laôt Maté seujiôh Yaezer. Teuma bak saát nyoe boh-boh musém khueng dan boh anggô jih ka geupeumusnah bube nyang na. 
<br /><span class="verse" id="33">33 </span>Su seumurak nyang meuhubo sabab geumbira ka hana le teudeungoe di nanggroe Moab nyang subô. Ulôn peujeuet ié anggô jipiôh ji ile di teumpat ureuëng prah anggô; hana le ureuëng nyang peugot anggô dan meusurak geumbira. 
<br /><span class="verse" id="34">34 </span>Ureuëng di Hesybon dan Eleale jimo meu ué-ué sampoe su mo jihnyan teudeungoe trok u Yahas, dan teudeungoe cit teuma lé ureuëng-ureuëng di Zoar trok bak Horonaim dan Eglat-Selisia. Awaknyan jimo sabab ié bak aneuk Krueng Nimrim pi ka habéh tho. 
<br /><span class="verse" id="35">35 </span>Ulôn Lôn peujeuet ureuëng Moab jipiôh ji tot keureubeuen nibak teumpat-teumpat awaknyan seumeumah dan Lôn peupiôh awaknyan jipeuseumah keureubeuen ubak dewa-dewa awaknyan. Ulôn, TUHAN, ka Lôn peugah haba. 
<br /><span class="verse" id="36">36 </span>Bandum keukayaan Kir-Heres dan bansaboh Moab ka leunyab. Ulôn seudeh that watée Lôn kalon keuadaan awaknyan; Ulôn lagée ureuëng yueb suleng deungon lagu nyang duka. 
<br /><span class="verse" id="37">37 </span>Awaknyan banmandum ka jicukô ôk bak ulée meunan cit deungon janggot jicukô teuma, jisie jaroe, dan jingui ija krong tanda seudeh. 
<br /><span class="verse" id="38">38 </span>Di ateueh banmandum pagu rumoh dan tanoh lapang nyang na teudeungoe su ureuëng mo ba-e. Sabab Moab ka Ulôn peubeukah lagée guci nyang hana teupeuguna le. 
<br /><span class="verse" id="39">39 </span>Moab ka teupeuhanco meukeupeng-keupeng! Padubna malée jih Moab! Jihnyan jimo sabab ka teupeuhina dan ka jeuet keu peuneukém lé bansa-bansa laén nyang na bansiseunlingka jih. Ulôn, TUHAN ka Lôn peugah haba." 
<br /><span class="verse" id="40">40 </span>TUHAN meufeureuman, "Lagée cicém kleung seumama sayeub meukeumang, lagée nyan kheueh na saboh bansa teuka jijak sama Moab. 
<br /><span class="verse" id="41">41 </span>Banda-banda dan kuta jihnyan jireupah dan sipa-i jih jiteuka teumakot lagée ureuëng inong keuneuk peulahé aneuëk. 
<br /><span class="verse" id="42">42 </span>Moab hanco dan hana le lagée hi saboh bansa, sabab awaknyan jipeusombong droe ateueh Ulôn. 
<br /><span class="verse" id="43">43 </span>Awaknyan jipeuhadab keu deungon teror, uruek dan taron. 
<br /><span class="verse" id="44">44 </span>Ureuëng nyang peuplueng droe nibak keunong timbak rhot u dalam uruek, dan nyang teubiet lam uruek nyan keunong drob lam taron. Bandum nyan teujadi bak saát nyang ka Ulôn peuteuntée keu teupeuhanco Moab. 
<br /><span class="verse" id="45">45 </span>Kawöm peungungsi nyang hana meudaya jijak mita peulindongan u Hesybon, teuma banda nyan teungoh tutong dan meuligoe Raja Sihon pih teungoh jilahiéb lé apui. Apui ka habéh jipajoh nibak bataih dan gunong-gunong Moab, nanggroe ureuëng-ureuëng nyang galak bak muprang. 
<br /><span class="verse" id="46">46 </span>Ceulaka kheueh Moab! Peunduduek jihnyan nyang jiseumah Dewa Kamos ka jipeubinasa, dan aneuëk-aneuëk awaknyan jiangkot sibagoe tawanan. 
<br /><span class="verse" id="47">47 </span>Teuma óh dudoe Ulôn kupeupuléh keuadaan nanggroe Moab. Ulôn, TUHAN, ka Lôn peugah haba!" Nyan kheueh nyang geupeubuet lé TUHAN ateueh Moab. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="49.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
