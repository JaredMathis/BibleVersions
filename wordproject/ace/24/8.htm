<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-8</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
  </p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak masanyan tuleueng-tuleueng raja dan peujabat-peujabat peumeurintahan di Yehuda, meunan cit deungon tuleueng-tuleueng teungku-teungku imeum, nabi dan peunduduek Yerusalem nyang laén teupeuteubiet lam jrat awaknyan, 
<br /><span class="verse" id="2">2 </span>kon keu teupeusapat atawa teuseubée lom, teuma teupeubiyeu mantong teutiek-tiek ateueh tanoh sibagoe blôh nyang hana hareuga. Tuleueng-tuleueng awaknyan meutabu dan meusiseue dikeue mata uroe, buleuen dan bintang nyang awaknyan peudewa, awaknyan cinta, peutimang, seumah dan lakée peutunyok. 
<br /><span class="verse" id="3">3 </span>Dan ureuëng-ureuëng nyang mantong udeb nibak bansa nyang jeuhet nyoe nyang ka Ulôn peucre bre ho-ho mantong leubeh galak maté nibak udeb. Ulôn, TUHAN Nyang Mahakuasa, ka Lôn peugah haba." 
<br /><span class="verse" id="4">4 </span>TUHAN meufeureuman ubak ulôn geuyue peusampoe nyang lagée nyoe keu umat Gobnyan, "Meunyoe na ureuëng reubah, teuntée ureuëng nyan jibeudôh lom, dan meunyoe na ureuëng nyang sisat nibak rot ueh raya, teuntée ureuëng nyan jiwoe lom. 
<br /><span class="verse" id="5">5 </span>Teuma pakon gata, hai umat Lôn, hana putôh-putôh meunyeuleweng dan tatinggai Ulôn? Gata tamumat khong that nibak beurala gata, dan hán tatem woe ubak Ulôn! 
<br /><span class="verse" id="6">6 </span>Ulôn ka Lôn deungoe gét-gét, teuma gata hana tamariet lagée nyang sibeuna jih. Hana meusidroe pih nibak gata teulah bak buet jih nyang jeuhet. Hana nyang peugah, 'Peue salah ulôn?' Gata banmandum taseutôt rot droe gata keudroe lagée guda nyang teungoh maju dalam mideuen prang. 
<br /><span class="verse" id="7">7 </span>Cicém cang iriek pih jiteupeue watée jih keujiwoe; teukukur, cicém ujeuen dan cicém pala pih jiteupeue pajan masa jih jijak jiminah teumpat. Teuma gata, nyang umat Lôn, hana taturi huköm-huköm nyang Ulôn bri ubak gata. 
<br /><span class="verse" id="8">8 </span>Beuhe that gata peugah bahwa gata bijaksana, dan tateupeue huköm-huköm Lôn! Cuba gata kalon pakriban huköm-huköm Lôn nyan jiubah lé ureuëng-ureuëng nyang malem agama nyang curang! 
<br /><span class="verse" id="9">9 </span>Ureuëng nyang malem-malem nyang na di lamkawan gata teuma teupeumalée. Awaknyan gadôh akai dan teujeubak. Awaknyan hánjitem teurimong peue nyang Ulôn naseuhat; jinoenyoe, keubijaksanaan peu kheueh nyang mantong na nibak awaknyan? 
<br /><span class="verse" id="10">10 </span>Sababnyan Ulôn kubri lampôh awaknyan keu toke tanoh nyang laén, dan peurumoh awaknyan keu ureuëng laén. Awaknyan banmandum, cut rayeuk, jimita laba deungon jalan nyang hana jujoe. Meunan cit nabi dan teungku imeum pih jipeungét gob. 
<br /><span class="verse" id="11">11 </span>Luka-luka nibak umat Lôn jianggab lé awaknyan luka-luka bacut sagai. 'Ah, hana peue-peue nyan,' jipeugah lé awaknyan, 'banmandum gét-gét dan aman.' Padahai meubacut pih kon lagée nyan. 
<br /><span class="verse" id="12">12 </span>Meunurot Lôn, sikeubit jih gata malée sabab tapeubuet bandum nyang hina nyan! Teuma gata teubai muka dan hana tateupeue keu malée. Sababnyan gata rhot lagée ureuëng nyang ka rhot; habéh kheueh riwayat gata meunyoe Ulôn huköm gata. 
<br /><span class="verse" id="13">13 </span>Meuharab that Ulôn keuneuk peusapat umat Lôn lagée ureuëng jipeusapat hase tanoh jihnyan. Teuma, umat Lôn lagée bak anggô dan bak ara nyang hana muboh, dan ôn-ôn jih pih habéh layée. Nyang kheueh sabab jih lôn bri keu ureuëng aséng teuka dan jikuasa nanggroe awaknyan. Ulôn, TUHAN, ka Lôn peugah haba." 
<br /><span class="verse" id="14">14 </span>"Pakon geutanyoe hana tapeugot sapeue?" jipeugah lé umat Po teu Allah. "Jak geutanyoe meusajan-sajan tajak meungungse ubak banda-banda nyang na kuta, mangat tanyoe maté disinan. TUHAN Po teu Allah geutanyoe ka geupeuputôh bahwa geutanyoe harôh binasa. Gobnyan ka geubri keu geutanyoe racön jeuet tajieb sabab geutanyoe meudesya ubak Gobnyan. 
<br /><span class="verse" id="15">15 </span>Sia-sia mantong geutanyoe taharab damé dan masa teupeupuléh, sabab nyang na, na kheueh keukerasan. 
<br /><span class="verse" id="16">16 </span>Musoh ka trok u banda Dan; su geunta guda awaknyan ka teudeungoe, dan bansaboh nanggroe ka teumakot. Musoh teuka keu jijak peuhanco banmandum nanggroe geutanyoe, meunan cit deungon banda geutanyoe dan banmandum peunduduek geutanyoe." 
<br /><span class="verse" id="17">17 </span>"Ngieng kheueh!" kheun TUHAN. "Jinoenyoe Ulôn kirém uleue-uleue lamkawan gata mangat jijak kab gata, uleue meubisa nyang hana hase deungon teurajah." 
<br /><span class="verse" id="18">18 </span>Até ulôn lagée teu ireh-ireh dan lumpah that seudeh, nestapa lôn hana teu-ubat. 
<br /><span class="verse" id="19">19 </span>Deungoe kheueh, bansaboh nanggroe ka meudeungong geumeuciek bansa lôn nyang teumanyong, "Peu kheueh hana le TUHAN di Sion? Dipat kheueh raja geuhnyan jinoe?" Geujaweueb lé TUHAN, raja awaknyan, "Pakon gata sujut ubak dewa-dewa nyang meubacut pih hana meuguna? Pakon gata peusakét até Ulôn deungon cara taseumah beurala-beurala?" 
<br /><span class="verse" id="20">20 </span>Umat Israel jimeuhôi, "Musém keumeukoh dan musém jidong khueng jinoenyoe ka hana le, teuma geutanyoe gohlom cit seulamat." 
<br /><span class="verse" id="21">21 </span>Até lôn reumok sabab bansa lôn brat that sakét; ulôn meukabông dan apoh apah. 
<br /><span class="verse" id="22">22 </span>Peu kheueh geurangan jih nyang jeuet keusabab sampoe bansa lôn jinoenyoe gohlom cit puléh? Peu kheueh bansaboh Gilead, hana dokto atawa ubat?</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
