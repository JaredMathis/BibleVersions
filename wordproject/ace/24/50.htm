<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yeremia  - Aceh Bible - Old Testament / Jeremiah-50</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yeremia </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a>
<span class="chapread">50</span>
<a href="51.htm#0" class="chap">51</a> 
<a href="52.htm#0" class="chap">52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 50</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh peusan TUHAN ubak ulôn keuhai banda Babel dan peunduduek disinan, 
<br /><span class="verse" id="2">2 </span>"Pasang kheueh tanda dan peumaklum kheueh ubak bansa-bansa bahwa Babel ka rhot! Bék tasöm-söm hai nyan! Merodakh dewa awaknyan ka teupeuhanco, dan patong-patong nyang cabul ka beukah meusipreuk hán meuho saho, meunan cit deungon beurala-beurala awaknyan lumpah teuhina. 
<br /><span class="verse" id="3">3 </span>Na saboh bansa di utara teuka jijak prang Babel dan geupeu got nanggroe nyan jeuet keupadang pasi. Manusia dan beulatang jiplueng, dan hana le nyang jitem tinggai di teumpat nyan." 
<br /><span class="verse" id="4">4 </span>TUHAN meufeureuman, "Bak watée nyan ureuëng Israel dan Yehuda teuka meusajan-sajan sira jimo, jimita Ulôn, Allah awaknyan. 
<br /><span class="verse" id="5">5 </span>Awaknyan jitanyong rot jak u Sion, dan jijak kheueh laju u jurusan nyan. Awaknyan jipeugot peujanjian nyang abadi deungon Ulôn, dan teutab jimumat nibak janji nyan. 
<br /><span class="verse" id="6">6 </span>Umat Ulôn ibarat bubiri nyang ka jipeusisat lé ureuëng-ureuëng nyang rabe bubiri nyan di gunong-gunong. Awaknyan jimeurawoh di gunong nyang saboh ubak gunong nyang laén dan hana jituho le dipat rumoh jih keudroe. 
<br /><span class="verse" id="7">7 </span>Awaknyan jiprang dan jiseksa lé bandum nyang meurumpok deungon awaknyan. Musoh-musoh umat Lôn jipeugah, 'Peue nyang tanyoe peubuet, hana salah, sabab ureuëng-ureuëng nyan ka meudesya ubak TUHAN. Indatu awaknyan peucaya ubak TUHAN, Jadi nyang seuharôh jih awaknyan pih teutab seutia ubak Gobnyan.' 
<br /><span class="verse" id="8">8 </span>He umat Israel, taplueng kheueh nibak Babel! Gata kheueh phon-phon that harôh tajak, mangat nyang laén jeuet jiseutôt di likot. 
<br /><span class="verse" id="9">9 </span>Ulôn Lôn krah seujeumeulah bansa nyang teuga-teuga di utara mangat awaknyan jiprang Babel. Awaknyan teuma jiatoe baresan keu jimeuheungko jilawan Babel dan jipeutaloe awaknyan. Awaknyan na kheueh peumanah-peumanah ahli nyang panah awaknyan hántom na meusie. 
<br /><span class="verse" id="10">10 </span>Babel jireupah, dan di ureuëng reubot nyan jicok peue-peue nyang na ban galak até. Ulôn, TUHAN, ka Lôn peugah haba." 
<br /><span class="verse" id="11">11 </span>TUHAN meufeureuman, "He ureuëng Babel, gata tareupah umat Ulôn. Gata taglob-glob geumbira lagée guda nyang meuringkik, dan lagée leumô nyang teungoh rhot naleueng. 
<br /><span class="verse" id="12">12 </span>Teuma gata jeuet keu bansa nyang paleng hana meumakna di lamkawan bansa-bansa. Banda gata keudroe nyang raya nyan jihina dan jipeumalée. Nanggroe gata jeuet keu padang guron nyang tho kreng. 
<br /><span class="verse" id="13">13 </span>Sabab Ulôn beungéh, Babel jeuet keu puyeng-puyeng dan hana ureuëng nyang tinggai disinan. Bandum nyang jak rot nyan teukeujot dan gli. 
<br /><span class="verse" id="14">14 </span>He gata ureuëng-ureuëng peumanah! Atoe kheueh laju baresan gata mangat takeupong dan taprang Babel. Timbak kheueh bandum aneuk panah gata u arah Babel, sabab jihnyan ka meudesya ubak Ulôn. 
<br /><span class="verse" id="15">15 </span>Seumurak kheueh ngon dumpék prang ban sikeulileng banda nyan! Jinoenyoe Babel ka meunyeurah. Bintéh-bintéh beuton banda nyan ka teudobrak dan teureuloh. Ulôn teungoh Lôn tueng balaih ateueh Babel. Sabab nyan peusaneut kheueh awaknyan lagée jipeubuet ateueh ureuëng-ureuëng laén. 
<br /><span class="verse" id="16">16 </span>Bék tapeubiyeu ureuëng jiseumula atawa jimupot di nanggroe nyan. Banmandum ureuëng aséng nyang na tinggai di nanggroe nyan jiwoe u nanggroe jih, sabab awaknyan teumakot ubak tantra nyang jijak prang." 
<br /><span class="verse" id="17">17 </span>TUHAN meufeureuman, "Ureuëng Israel lagée kawan bubiri nyang jitiyeub dan jipeu crebre lé singa. Phon-phon that jiseurang lé raja Asyur, laju lé Nebukadnezar raja Babel nyang jikreh trok bak tuleueng-tuleueng jih. 
<br /><span class="verse" id="18">18 </span>Sabab nyan, Ulôn, TUHAN Nyang Mahakuasa, Po teu Allah Israel, Lôn huköm Raja Nebukadnezar dan nanggroe jihnyan saban lagée Lôn huköm raja Asyur. 
<br /><span class="verse" id="19">19 </span>Ulôn Lôn peuriwang ureuëng Israel u nanggroe awaknyan keudroe. Awaknyan teuma jipajoh nibak hase tanoh Gunong Karmel dan daerah Basan. Awaknyan teupeutro nibak hase tanoh di daerah Efraim dan Gilead. 
<br /><span class="verse" id="20">20 </span>Bak masanyan Israel dan Yehuda gleh nibak meubagoe desya, sabab Ulôn Lôn peuamphon ureuëng-ureuëng nyang ka Lôn peuseulamat. Ulôn, TUHAN, ka Lôn peugah haba." 
<br /><span class="verse" id="21">21 </span>TUHAN meufeureuman ubak saboh bansa di utara, "Prang kheueh laju peunduduek Merataim dan Pekod. Peumaté dan peubinasa laju awaknyan. Peubuet kheueh laju peurintah Ulôn. Ulôn, TUHAN, ka Lôn peugah haba." 
<br /><span class="verse" id="22">22 </span>Su ureuëng muprang get that subra lam nanggroe, dan teujadi kheueh keuhancoran nyang paleng raya. 
<br /><span class="verse" id="23">23 </span>Bansigom donya jipéh ngon palée lé Babel sampoe hanco, teuma bak saát nyoe palée nyan keudroe ka patah dua! Banmandum bansa teukeujot peue nyang ka jideungoe keuhai nanggroe nyan. 
<br /><span class="verse" id="24">24 </span>TUHAN meufeureuman, "He Babel, gata talawan Ulôn, sabab nyan gata meucaruéh lam taron nyang Ulôn teun keu gata, teuma gata hana tateupeue keuhai nyan. 
<br /><span class="verse" id="25">25 </span>Gudang sinjata Lôn ka lheueh Lôn peuhah, dan deungon beungéh laju Lôn peuteubiet bubena sinjata nyang na didalam nyan, sabab Ulôn TUHAN Nyang Mahamanyang dan Mahakuasa harôh Lôn peubuet tugaih di Babel. 
<br /><span class="verse" id="26">26 </span>Prang kheueh Babel rot jeueb-jeueb arah, dan dobrak kheueh bubena gudang-gudang gandom awaknyan! Tamon kheueh barang-barang teureupah nyan lagée gata tamon gandom! Dan museunah kheueh laju nanggroe nyan! Bék na nyang tinggai! 
<br /><span class="verse" id="27">27 </span>Poh kheueh banmandum sipa-i awaknyan! Peumaté kheueh awaknyan! Ceulaka kheueh bansa Babel! Ka trok watée jih awaknyan teuhuköm!" ( 
<br /><span class="verse" id="28">28 </span>Ureuëng nyang plueng u Yerusalem di Babel laju geucalitra pakriban TUHAN Po teu Allah geutanyoe geubalaih buet ureuëng Babel ateueh Baét TUHAN.) 
<br /><span class="verse" id="29">29 </span>TUHAN meufeureuman, "Tayue kheueh bak ureuëng mat aneuk panah jak jeuet jijak prang Babel. Krah kheueh laju tieb-tieb ureuëng nyang carông meumanah. Keupong kheueh banda nyan dan bék tapeubiyeu meusidroe pih jipeulheueh droe. Balah kheueh bandum nyang jipeubuet dan peusaneut kheueh ateueh jih nyan nyang sisuai deungon buet jih, sabab jihnyan ka meutindak kureueng aja keu Ulôn, Nyang Mahasuci, Po teu Allah Israel. 
<br /><span class="verse" id="30">30 </span>Bak uroenyan peumuda-peumuda awaknyan maté meugageueng bak rot-rot ueh lam banda droe jih, dan bandum sipa-i awaknyan teupeuhanco. Ulôn, TUHAN, ka Lôn peugah haba. 
<br /><span class="verse" id="31">31 </span>He Babel, gata keubit that manyang até! Sabab nyan Ulôn, TUHAN Nyang Mahamanyang, Po teu Allah Nyang Mahakuasa, Lôn lawan gata. Ka watée jih gata Ulôn huköm. 
<br /><span class="verse" id="32">32 </span>Bansa gata nyang manyang até nyan meugantoh dan reubah. Hana meusidroe pi nyang tulông gata keu tabeudôh. Banda-banda gata Ulôn tot, dan peue-peue mantong nyang na di sikeulileng nyan Lôn peuranab." 
<br /><span class="verse" id="33">33 </span>TUHAN Nyang Mahakuasa geupeugah, "Israel dan ureuëng Yehuda teuteugon. Bandum nyang teuen awaknyan jijaga rapat that dan hán jitem peulheueh. 
<br /><span class="verse" id="34">34 </span>Teuma Ulôn nyang peuseulamat awaknyan teuga, nan Ulôn TUHAN Nyang Mahakuasa. Ulôn keudroe kheueh nyang peujuang peukara awaknyan dan nyang ba damé u ateueh bumoe. Teuma ateueh ureuëng Babel Lôn peuteuka harôk hara dan teumakot nyang lumpah raya." 
<br /><span class="verse" id="35">35 </span>TUHAN meufeureuman, "Binasa kheueh Babel meusajan ngon rakyat dan peujabat peumeurintah meunan cit deungon kawöm ceureudek carông awaknyan! 
<br /><span class="verse" id="36">36 </span>Binasa kheueh Nabi-nabi Babel! Awaknyan meusulet dan bangai. Binasa kheueh sipa-i Babel nyang peurkasa! Padubna teumakot jih awaknyan! 
<br /><span class="verse" id="37">37 </span>Hanco kheueh guda dan geuritan prang awaknyan! Binasa kheueh sidadu-sidadu nyang jisiwa! Padubna leumoh jih awaknyan! Museunah kheueh keukayaan Babel! Jak geue laju bube na hareuta beunda awaknyan! 
<br /><span class="verse" id="38">38 </span>Peutho kheueh banmandum krueng dan blang awaknyan! Sabab Babel peunoh deungon beurala-beurala nyang lumpah teumakot, nyang peujeuet mandum nyang pujoe nyan sampoe pungoe. 
<br /><span class="verse" id="39">39 </span>Sabab nyan Babel jeuet keu teumpat jén-jén dan areuwah-areuwah jeuhet meunan cit deungon cicém-cicém unta. Keu siumu masa hana le ureuëng nyang jitem tinggai disinan. 
<br /><span class="verse" id="40">40 </span>Lagée nyang ka Ulôn peuhanco Sodom dan Gomora meunan cit deungon gampông-gampông nyang na si keulileng nyan, meunan cit teuma Ulôn peuhanco Babel. Hana meusidroe pih na nyang tinggai disinan. Ulôn, TUHAN, ka Lôn peugah haba. 
<br /><span class="verse" id="41">41 </span>Saboh bansa nyang teuga teungoh meugrak keunoe di nanggroe jiôh di utara. Awaknyan jijak meusajan deungon raja nyang ramé keu jijak muprang. 
<br /><span class="verse" id="42">42 </span>Awaknyan meusinjata panah dan kapak; awaknyan keujam hana rasa gaséh sayang. Lagée su ié laôt meu grum-grum umbak meunan kheueh su langkah guda awaknyan nyang teungoh meugrak maju jijak prang Babel. 
<br /><span class="verse" id="43">43 </span>Ban jideungoe haba nyan, raja Bebel laju hana meudaya. Jihnyan laju jiteugon lé peurasaan teumakot, dan meudeurita lagée ureuëng inong nyang keuneuk peulahé aneuëk. 
<br /><span class="verse" id="44">44 </span>Lagée singa teuka lam tamah raya nibak binéh Krueng Yordan dan jijak laju ubak padang teumpat bubiri teungoh rot naleueng, meunan kheueh Ulôn, TUHAN, teuka Lôn peujeuet ureuëng Babel jiplueng nibak banda awaknyan deungon hana teusangka-sangka. Laju Ulôn piléh sidroe ureuëng peumimpén nyang mat kuasa ateueh bansa nyan. Soe kheueh nyang jeuet teupeusa deungon Ulôn? Soe kheueh nyang jijeuet peugot peukara deungon Ulôn? Peu kheueh na peumimpén nyang hase jilawan Ulôn? 
<br /><span class="verse" id="45">45 </span>Sabab nyan, deungoe kheueh laju peue nyang ka Ulôn reuncana ateueh banda Babel, dan peue nyang keuneuk Ulôn peubuet keu peunduduek disinan. Aneuëk-aneuëk awaknyan pih jihila jiyue wéeh, dan bandum ureuëng teumakot luwa biasa. 
<br /><span class="verse" id="46">46 </span>Meunyoe Babel ka rhot, teudeungoe su nyang kiroh luwa biasa sampoe bansigom donya meuguncang; su-su ureuëng kliek nibak peunduduek disinan jideungoe lé bansa-bansa laén."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="51.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
