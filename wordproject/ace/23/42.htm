<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yesaya - The Book of the propphet Isaiah, chapter 42</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yesaya</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a>
<span class="chapread">42</span>
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 42</h3>
<!--... the Word of God:--><span class="dimver">
 </span>
<p><span class="verse" id="1">1 </span>Feureuman TUHAN, "Nyoe kheueh hamba Ulôn nyang Ulôn tulông ureuëng nyang Ulôn piléh nyang peugalak até Ulôn. Ulôn ka Lôn bri kuasa ubak jihnyan, mangat jiba keuadelan ubak meubagoe bansa. 
<br /><span class="verse" id="2">2 </span>Jihnyan hana jikliek atawa jidumpék deungon su nyang meudeungkeng, su jihnyan hana teudeungoe nibak rot ueh raya. 
<br /><span class="verse" id="3">3 </span>Trieng nyang ka leunuet hana jigeuwiet, panyöt nyang hu meukléb-kléb hana teuma jipeulon. Deungon seutia jihnyan jipeugah nyang beuna, 
<br /><span class="verse" id="4">4 </span>deungon hana bimbang atawa putôh asa, sampoe keuadelan jipeudong di ateueh bumoe. Nanggroe-nanggroe nyang jiôh jirindu keu ajaran jihnyan." 
<br /><span class="verse" id="5">5 </span>TUHAN Po teu Allah geucebta dan geuleueng langét; Gobnyan nyang peugöt bumoe deungon banmandum asoe nyang na didalam nyan. Gobnyan nyang bri keu manusia nafáh dan nyawöng mangat manusia nyan jeuet jiudeb. Dan Gobnyan geupeusan haba nyoe ubak hamba Geuh, 
<br /><span class="verse" id="6">6 </span>"Ulôn, TUHAN, nyang hôi dan nyang bri tugaih keu gata mangat gata peujak keuadelan. Gata Ulôn bimbeng dan Lôn peulara mangat jeuet keu peujanjian deungon umat manusia, dan trang keu banmandum bansa. 
<br /><span class="verse" id="7">7 </span>Mangat teupeubleuet mata ureuëng buta, dan peubeubaih manusia nibak glab nyang seupôt. 
<br /><span class="verse" id="8">8 </span>Ulôn kheueh TUHAN, dan nyan kheueh nan Ulôn; keu agungan Ulôn hana Lôn bri ubak barang gasoe ureuëng; dan meusyeuhu Ulôn hana teuma Ulôn bri keu patong. 
<br /><span class="verse" id="9">9 </span>Jinoenyoe nyang Ulôn ramai ka jeuet keu nyataan; Ulôn keuneuk Lôn bri tée hai-hai nyang barô; sigohlom nyan teujadi, ka Ulôn peugah ubak gata." 
<br /><span class="verse" id="10">10 </span>Meuca-e kheueh lagu nyan barô keu TUHAN, pujoe kheueh Gobnyan, hai banmandum bumoe! Meugeumuroh kheueh, hei laôt dan banmandum asoe jih, meunan cit nanggroe nyang jiôh dan banmandum asoe jih nyang na disinan. 
<br /><span class="verse" id="11">11 </span>Bah kheueh padang pasi dan banda-banda jipujoe TUHAN, bah kheueh peunduduek Kedar jipujoe Gobnyan! Bah kheueh peunduduek banda meusurak meuhubô, dan jimeuhôi-meuhôi di pucak gunong! 
<br /><span class="verse" id="12">12 </span>Bah kheueh awaknyan jipeuagong TUHAN, dan jipeumeusyeuhu Gobnyan di nanggroe-nanggroe nyang jiôh. 
<br /><span class="verse" id="13">13 </span>TUHAN geumaju ngaza lagée sidroe pahlawan, lagée sidroe tantra peunoh seumangat meunyoe jimuprang. Gobnyan nyang beuôt dumpék dalam prang, dan geupeuleumah keu-unggolan Gobnyan ubak lawan. 
<br /><span class="verse" id="14">14 </span>Po teu Allah meufeureuman, "Ka treb that Ulôn iem droe; Ulôn seungab dan Ulôn teundroe. Bak saát nyoe ka trok watée jih keu Lôn meubuet, Ulôn keuneuk kliek lagée inong nyang keuneuk peulahé aneuëk. 
<br /><span class="verse" id="15">15 </span>Gunong dan bukét Lôn peujeuet ueh dan tandus, banmandum seunaman Lôn peulayée. Pantôn-pantôn krueng Lôn ubah jeuet keu padang pasi, banmandum danau Lôn peuto kreng. 
<br /><span class="verse" id="16">16 </span>Bansa Ulôn nyang buta Lôn bimbeng meulalu rot nyang hana awaknyan teupeue; awaknyan teuma Lôn tunton bak jalan-jalan nyang hana awaknyan turi. Seupôt buta Lôn peujeuet trang keu awaknyan, dan jalan nyang keuwieng keuwot Lôn peurata. Nyan kheueh nyang Lôn peubuet keu awaknyan, dan nyan pasti Lôn laksana. 
<br /><span class="verse" id="17">17 </span>Ureuëng nyang peucaya keu patong beurala dan jiaku nyan sibagoe ilah awaknyan, nyan teuma teuhina dan teupeumalée." 
<br /><span class="verse" id="18">18 </span>TUHAN meufeureuman, "Deungoe kheueh, he ureuëng-ureuëng klo! Ngieng kheueh, he ureuëng-ureuëng buta! 
<br /><span class="verse" id="19">19 </span>Soe kheueh nyang leubeh buta nibak Israel namiet Ulôn? Soe kheueh nyang leubeh klo nibak utosan Lôn? 
<br /><span class="verse" id="20">20 </span>Israel, le nyang gata ngieng, teuma hana gata pako, geulinyueng gata teubuka, teuma hana gata deungoe." 
<br /><span class="verse" id="21">21 </span>TUHAN geutem peuseulamat nyan; Gobnyan geutem mangat huköm Geuh jihoreumat dan jipeu agong. 
<br /><span class="verse" id="22">22 </span>Teuma bansa nyan ka habéh jireupah; awaknyan jiteun di dalam-dalam kama di miyueb tanoh, dan jibeukab lam glab. Awaknyan jeuet keu ureuëng nyang keunong reupah, dan hana nyang teuka jijak tulông. 
<br /><span class="verse" id="23">23 </span>Soe lamkawan gata nyang tatem deungoe hai nyoe, dan tasimak keu silanjut jih? 
<br /><span class="verse" id="24">24 </span>Soe kheueh nyang jok Israel mangat jireupah? Bukon kheueh TUHAN keudroe? Ubak Gobnyan kheueh tanyoe meudesya, geutanyoe hana udeb meunurot peurintah Gobnyan dan hana ta turot peue nyang geupeurunoe. 
<br /><span class="verse" id="25">25 </span>Dan Gobnyan geupeujeuet geutanyoe meureuka nyang lumpah hebat, dan meudeurita sabab muprang nyang luwabiasa. Beungéh Gobnyan sampoe seu-uem di Israel lagée apui, teuma geutanyoe hana tasadar, dan hana meurunoe nibak nyang geutanyoe rasa.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="43.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
