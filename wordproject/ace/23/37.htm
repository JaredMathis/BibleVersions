<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nabi Yesaya - The Book of the propphet Isaiah, chapter 37</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nabi Yesaya</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a>
<span class="chapread">37</span>
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 37</h3>
<!--... the Word of God:--><span class="dimver">
 </span>
<p><span class="verse" id="1">1 </span>Watée Raja Hizkia geudeungoe laporan nibak ban lhée droe awaknyan, gobnyan laju geupriek peukayan geuh dan geungui laju ija krông tanda seudeh, lheueh nyan laju geujak u Baét TUHAN. 
<br /><span class="verse" id="2">2 </span>Lheueh nyan gobnyan geukirém Elyakim ulée meuligoe, Sebna seukeutaréh neugahra dan teungku-teungku imeum nyang na pangkat mangat geujak meurumpok ngon Nabi Yesaya, bin Amos. Awaknyan pih jingui ija krông. 
<br /><span class="verse" id="3">3 </span>Nyoe kheueh peusan Hizkia nyang awaknyan peusampoe ubak Nabi Yesaya, "Uroenyoe uroe dukacita; tanyoe jihuköm dan jihina. Tanyoe lagée inong nyang keuneuk peulahé aneuëk, teuma ka habéh teunaga. 
<br /><span class="verse" id="4">4 </span>Raja Asyur ka jikirém peuwira manyang jih keujijak hina Po teu Allah nyang udeb. Pat tateupeue TUHAN Po teu Allah ka geuteupeue nyang jihina nyan dan keuneuk geuhuköm awaknyan nyang hina Geuhnyan! Lé sababnyan meudoá kheueh ubak Po teu Allah keu ureuëng-ureuëng geutanyoe nyang mantong udeb." 
<br /><span class="verse" id="5">5 </span>Óh ka lheueh jiteurimong peusan nibak Raja Hizkia nyan, 
<br /><span class="verse" id="6">6 </span>Yesaya laju geuyue ubak ureuëng nyang geukirém lé Hizkia nyan mangat jipeusampoe jaweueb nyan, "TUHAN meufeureuman, teungku po bék teumakot peue nyang jipeugah lé namiet-namiet Asyur nyan bahwa TUHAN hana hase geupeulheuh geutanyoe. 
<br /><span class="verse" id="7">7 </span>TUHAN keuneuk geupeujeuet raja Asyur mangat jikalon saboh haba angén sampoe jihnyan jiwoe u nanggroe jih keudroe, dan jihnyan disideh jipoh maté." 
<br /><span class="verse" id="8">8 </span>Peuwira manyang Asyur nyan meuteumé haba bahwa raja jih ka jitinggai Lakhis dan teungoh jimuprang jilawan Libna, hana padubna jiôh nibak teumpat nyan. Dan jijak kheueh keudeh keu jijak meurumpok ngon raja jih nyan. 
<br /><span class="verse" id="9">9 </span>Raja Asyur ka jiteurimong haba bahwa pasokan Meusé dimiyueb pimpénan Tirhaka nibak Sudan teungoh jijak keu jijak prang awaknyan. Lé sababnyan raja Asyur laju jikirém surat ubak Hizkia, 
<br /><span class="verse" id="10">10 </span>raja Yehuda. Lagéenyoe asoe surat nyan, "Bék keunong peunget ubak janji Allah nyang gata peubangga nyan bahwa gata hana rhot lam jaroe lôn. 
<br /><span class="verse" id="11">11 </span>Gata ka tadeungoe bahwa tieb-tieb nanggroe nyang jiprang lé raja Asyur habéh jipeuhanco banmandum. Bék gata sangka gata hase teupeulheueh droe. 
<br /><span class="verse" id="12">12 </span>Watée indatu lôn geupeuhanco banda Gozan, Haran dan Rezef, dan geupoh maté bubena ureuëng-ureuëng Eden nyang na tinggai di Telasar, hana meusaboh pih nibak dewa-dewa awaknyan nyang hase jipeuseulamat awaknyan. 
<br /><span class="verse" id="13">13 </span>Dipat kheueh raja-raja banda Hamat, Arpad, Sefarwaim, Hena dan Iwa?" 
<br /><span class="verse" id="14">14 </span>Hizkia geuteurimong suratnyan nibak ureuëng-ureuëng utosan dan geubaca teuma. Lheuehnyan gobnyan geujak u Baét TUHAN dan geuleueng laju surat nyan dikeue TUHAN, 
<br /><span class="verse" id="15">15 </span>laju geumeudoá, kheun jihnyan, 
<br /><span class="verse" id="16">16 </span>"TUHAN Nyang Mahakuasa, Allah Israel, nyang na geuduek di ateueh kerub, Droeneueh kheueh sidroe sagai Po teu Allah nyang meukuasa ateueh banmandum keurajeuen nyang na ateueh bumoe nyoe. Droeneueh kheueh nyang cebta langét ngon bumoe. 
<br /><span class="verse" id="17">17 </span>TUHAN, neungieng kheueh kira jih peue nyang teungoh teujadi ateueh kamoe. Deungoe kheueh banmandum nyang jihina lé Sanherib keu Droeneueh, Allah nyang udeb. 
<br /><span class="verse" id="18">18 </span>Kamoe banmandum teupeue, TUHAN, bahwa raja-raja Asyur le that jipeubina bansa-bansa dan jipeuhanco nanggroe awaknyan. 
<br /><span class="verse" id="19">19 </span>Meunan cit dewa-dewa awaknyan jitot dan jipeuhanco, sabab dewa-dewanyan meubacut pih hana meukuasa. Jihnyan na kheueh patong nyang teupeuget nibak kayée dan batée nyang jipeuget lé manusia. 
<br /><span class="verse" id="20">20 </span>Nyoe, TUHAN Allah kamoe, peulheuh kheueh kamoe nibak ureuëng-ureuëng Asyur nyan, mangat lé mandum bansa ateueh rhueng donya nyoe jiteupeue bahwa Droeneueh kheueh sagai-sagai TUHAN." 
<br /><span class="verse" id="21">21 </span>Lheueh nyan Yesaya geukirém peusan ubak Raja Hizkia bahwa nyan na kheueh sibagoe geujaweueb ateueh doá raja, 
<br /><span class="verse" id="22">22 </span>TUHAN meufeureuman, "Banda Yerusalem jipeukém dan jihina gata, Sanherib! 
<br /><span class="verse" id="23">23 </span>Peu kheueh gata teupeue soe nyang gata teunak-teunak dan gata hina nyan? Ulôn, Po teu Allah Israel, Allah nyang suci. 
<br /><span class="verse" id="24">24 </span>Gata takirém utosan sira tapeugah haba nyang sulet bahwa deungon le geuritan prang gata, gata ka tapeutaklok gunong-gunong manyang di Libanon. Gata tapeusombong droe bahwa gata ka tateubang bak-bak kayée ceumara jihnyan nyang paleng manyang dan paleng ceudah, dan gata bloh-bloh lam uteuen-uteuen nyang paleng jai. 
<br /><span class="verse" id="25">25 </span>Meunan cit gata peubangga droe bahwa gata kueh mon dan gata jieb ié nyang na di nanggroe-nanggroe aséng, dan bubena tantra gata jigilo-gilo ié Krueng Nil sampoe tho. 
<br /><span class="verse" id="26">26 </span>Peu kheueh gohlom na gata deungoe bahwa banmandum nyan ka lheueh Lôn reuncana yoh awaikon ilée? Dan jinoenyoe Ulôn peubuet hainyan. Ulôn kheueh nyang jok keugata kuasa mangat hase gata peutaklhok banda-banda meukuta mangat jeuet keu rungka-rungka. 
<br /><span class="verse" id="27">27 </span>Ureuëng-ureuëng nyang tinggai disinan hana meudaya; awaknyan teukeujot dan teumakot that. Awaknyan lagée naleueng lam padang atawa naleueng nyang timoh ateueh bubông rumoh, nyang tho meunyoe jiyueb lé angén timu nyang seu-eum. 
<br /><span class="verse" id="28">28 </span>Teuma Ulôn kuteupeue banmandum keuhai droe gata. Ulôn kuteupeue peue nyang gata peubuet dan ho nyang gata jak. Ulôn kuteupeue bahwa beungéh that-that keu Ulôn, 
<br /><span class="verse" id="29">29 </span>dan Ulôn ka Lôn deungoe keuhai beungéh dan sombong gata nyan. Jinoe Ulôn pasang cinawíet nibak idong gata dan keukang bak babah gata, mangat gata Ulôn tarek dan Lôn puwoe rot jalan nyang gata jak dan gata teuka." 
<br /><span class="verse" id="30">30 </span>Meunan cit Yesaya geukirém peusan nyang lagéenyoe bagoe ubak Hizkia, "Nyoe kheueh nyang teuma jeuet keu tanda nibak gata. Thon nyoe dan thon ukeue gob jipajoh gandom nyang timoh keudroe. Teuma óh lheuehnyan awaknyan hase jipula gandom dan anggô dan jirasa hase jih. 
<br /><span class="verse" id="31">31 </span>Ureuëng Yehuda nyang mantong udeb jihnyan makmu lagée seunaman nyang lhok that ukeue jih dan jipeuhase boh. 
<br /><span class="verse" id="32">32 </span>Di Yerusalem dan di ateueh Gunong Sion teuma na ureuëng-ureuëng nyang seulamat, sabab TUHAN nyang Mahakuasa ka geupeuteuntée bahwa hainyan teuma teujadi. 
<br /><span class="verse" id="33">33 </span>Nyoe kheueh feureuman TUHAN keuhai raja Asyur; 'Jihnyan hana jiteumé tamong lam banda Yerusalem atawa jitimbak aneuk panah lam banda nyan. Tantra-tantra nyang peurisée hana nyang jipeurab ubak banda nyan, dan bansikeulileng hana teuma jipeuget ateung-ateung teumpat teukeupong. 
<br /><span class="verse" id="34">34 </span>Raja Asyur teuma jiwoe rot euh watée jiteuka, deungon hana jitamong lam banda nyan. Ulôn, TUHAN, ka Lôn peugah haba. 
<br /><span class="verse" id="35">35 </span>Banda Yerusalem teuma Lôn bila dan Ulôn lindong deumi keuhoreumatan Lôn keudroe dan deumi janji Ulôn deungon hamba Lôn Nabi Daud.' " 
<br /><span class="verse" id="36">36 </span>Malam nyan cit teuma malaikat TUHAN teuka ubak khimah-khimah ureuëng Asyur dan laju geupoh maté na 185.000 droe tantra. Óh singoh nyan banbungoh that-that manyét-manyét awaknyan ka meutabu beba. 
<br /><span class="verse" id="37">37 </span>Lé sababnyan jisurot kheueh Sanherib, raja Asyur, dan jiwoe u Niniwe. 
<br /><span class="verse" id="38">38 </span>Nibak siuroe, watée jihnyan teungoh iébadat lam kuil Dewa Nisrokh, jihnyan laju jipoh maté ngon peudeueng lé Adramelekh dan Sarezer, aneuëk-aneuëk jih nyang agam. Lheueh nyan awaknyan jiplueng u Ararat. Lé sababnyan Esarhadon, aneuëk agam jihnyan nyang laén, jeuet keuraja keugeunantoe jihnyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="38.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
