<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Raja-Raja - Aceh Bible - Old Testament / 2Kings-4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Raja-Raja</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nibak siuroe na sidroe inong balée nabi jijak ubak Elisa dan jipeugah, "Bapak, lakoe ulôn na meuninggai donya! Dan Bapak neuteupeue bahwa gobnyan pi ureuëng nyang paleng taát ubak Po teu Allah, teuma gobnyan na meu-utang bak sidroe-droe ureuëng. Jinoe ureuëng nyan jiteuka keuneuk jijakcok bandua droe aneuëk ulôn dan jipeujeuet aneuëk ulôn nyan keu namiet jih, nyan na kheueh sibagoe meunayeu utang meureuhom lakoe ulôn." 
<br /><span class="verse" id="2">2 </span>"Pakriban ulôn hase lôn tulông droeneueh?" geutanyong lé Elisa. "Nibak droeneueh peue nyang na dirumoh?" "Hana sapeuena," jaweueb inong balée nyan, "teuma nyang na na kheueh saboh kaca ubit minyéuk zaiton." 
<br /><span class="verse" id="3">3 </span>Geupeugah lé Elisa, "Neujak ngui sijai-jai jih kaca-kaca ubit nibak kawöm lingka droeneueh. 
<br /><span class="verse" id="4">4 </span>Óh lheuehnyan droeneueh meusajan deungon aneuëk-aneuëk droeneueh neutamong lam rumoh dan neutôb pintoe. Ro kheueh minyéuk nyang na lam kaca nyan u dalam kaca-kaca nyan, dan pinah kheueh laju nyang ka peunoh." 
<br /><span class="verse" id="5">5 </span>Dan jiwoe kheueh inong balée nyan u rumoh jih. Óh ka lheueh gobnyan ngon aneuëk-aneuëk jih jitamong dan jitôb pintoe rumoh, gobnyan laju jicok kaca ubit nyang meuasoe minyéuk zaiton nyan, laju geuro lam kaca-kaca nyang ka jijok lé aneuëk-aneuëk jih. 
<br /><span class="verse" id="6">6 </span>Óh ka lheueh kaca-kaca nyan meuasoe mandum, lé gobnyan geulakée lom saboh kaca teuk. "Ka habéh ma," jaweueb sidroe lamkawan aneuëk geuhnyan. Lé nyan teuma minyéuk nyan ka hana ji-ile le. 
<br /><span class="verse" id="7">7 </span>Óh lheueh nyan ma nyan laju jijak ubak Nabi Elisa, dan Elisa laju geupeugah, "Peubloe kheueh banmandum minyéuk nyan keu ngon bayeue utang droeneueh, dan nyang leubeh nyan kaseb keu beulanja droeneueh dan aneuëk-aneuëk droeneueh." 
<br /><span class="verse" id="8">8 </span>Di Sunem na tinggai sidroe inong kaya. Bak siuroe watée Elisa geujak u Sunem, lé ureuëng inong nyan laju jihôi gobnyan keugeujak makheun. Phon watéenyan pajan mantong Elisa na geujak u Sunem gobnyan geumakheun nibak rumoh inong kaya nyan. 
<br /><span class="verse" id="9">9 </span>Lheueh nyan jikheun kheueh lé inong kaya nyan ubak lakoe jih, "Ulôn peucaya bahwa bapak nyang kayém that geujak keunoe na kheueh biet-biet sidroe hamba Po teu Allah. 
<br /><span class="verse" id="10">10 </span>Bah kheueh tapeugét saboh kama nyang ubit nibak tingkat ateueh rumoh geutanyoe, dan tapeuleungkab deungon saboh teumpat éh, meuja dan kurusi, meunan cit panyöt mangat jihnyan jeuet ji-éh nibak teumpat nyan pajan mantong jihnyan jijak bak geutanyoe." 
<br /><span class="verse" id="11">11 </span>Nibak siuroe Elisa geujak lom u Sunem, watée gobnyan geu-ék u ateueh nibak kama gobnyan keuneuk meureuhat, 
<br /><span class="verse" id="12">12 </span>gobnyan laju geuyue ubak peulayan gobnyan nyang nan jih Gehazi, mangat jijak hôi ureuëng inong nyan. Watée inong nyan ka trok, 
<br /><span class="verse" id="13">13 </span>laju geupeugah lé Elisa ubak gobnyan Gehazi, "Tanyong bak gobnyan pakriban ulôn hase lôn bayeue meunayah gobnyan keugeutanyoe. Mungken gobnyan meuheuet mangat tanyoe tajak ubak raja atawa ubak panglima angkatan prang dan meututoe keuhai peureulée gobnyan." Ureuëng inong nyan geujaweueb, "Ulôn tinggai lamkawan waréh kawöm lôn dan lé sababnyan hana kureueng meusapeue pih." 
<br /><span class="verse" id="14">14 </span>Lé sababnyan geutanyong kheueh lé Elisa ubak Gehazi, "Meunyoe meunan, peu kheueh nyang jeuet lôn peubuet keu gobnyan?" Gehazi jijaweueb, "Gobnyan hana meu aneuëk, Pak, dan lakoe gobnyan ka tuha that." 
<br /><span class="verse" id="15">15 </span>"Hôi inong nyan keunoe," kheun Elisa. Ureuëng inong nyan teuka dan jidong bak babah pintoe. 
<br /><span class="verse" id="16">16 </span>Laju geupeugah lé Elisa ubak inong nyan, "Thon ukeue nyoe, bak watée nyang lagéenyoe, droeneueh ka neutingkue sidroe aneuëk manyak nyang agam." "Teungku, bék sulet!" kheun inong nyan. "Teungku nyan hamba Po teu Allah!" 
<br /><span class="verse" id="17">17 </span>Teuma beutôi kheueh peue nyang geupeugah lé Elisa. Thon lheueh nyan teuma, kira-kira bak watée nyang saban lé ureuëng inong nyan laju jipeulahé sidroe aneuëk agam. 
<br /><span class="verse" id="18">18 </span>Óh ka lheueh aneuëk nyan rayeuk, bak siuroe watée musém keumeukoh, aneuëk nyan meusajan ngon ureuëng keumeukoh jijak laju ubak ayah jih nyang na di ladang. 
<br /><span class="verse" id="19">19 </span>Deungon hana teusangka-sangka aneuëk nyan jiklik ubak ayah jih, "Adoh! Ulée lôn sakét that!" Jipeugah lé ayah aneuëk nyan ubak sidroe peulayan, "Taba laju aneuëk nyan ubak ma jih." 
<br /><span class="verse" id="20">20 </span>Lé peulayan nyan laju jiba aneuëk nyan ubak ma jih, dan lé ma aneuëk nyan laju jiwa aneuëk jihnyan. Teuma óh uroe ka seupôt aneuëk nyan pih meuninggai donya. 
<br /><span class="verse" id="21">21 </span>Lé ma aneuëknyan laju jiba aneuëk jihnyan u ateueh, ubak kama Elisa, laju jipeuéh aneuëk nyan ateueh teumpat éh. Óh lheuehnyan ma aneuëk nyan laju jiteubiet sira jitôb pintoe, 
<br /><span class="verse" id="22">22 </span>ureuëng inong nyan jijak hôi lakoe jih. Ureuëng nyan jipeugah, "Tayue kheueh sidroe peulayan mangat jijak keunoe deungon saboh keuleudée. Ulôn keuneuk jak jinoe cit teuma ubak Nabi Elisa, dan hana treb teuma bagaih ulôn gisa." 
<br /><span class="verse" id="23">23 </span>"Pakon jeuet jinoe gata jak?" geutanyong lé teungku lakoe jih. "Uroenyoe kon uroe Sabat dan kon teuma uroe raya Buleuen Barô." "Hana peue," jaweueb ureuëng nyan. 
<br /><span class="verse" id="24">24 </span>Óh ka lheueh gobnyan jipasang peulana ateueh keuleudée nyan, gobnyan laju jipeugah bak peulayan nyan, "Paroih kheueh laju keuleudée nyoe mangat tajam jijak; bék gata peukureueng plueng jih meunyoe hana ulôn yue." 
<br /><span class="verse" id="25">25 </span>Dan jijak kheueh ureuëng inong nyan ubak Gunong Karmel nibak teumpat Elisa. Phon dijiôh lé Elisa ka geukalon ureuëng inong nyan jijak bak gobnyan. Elisa laju geupeugah ubak Gehazi, "Ngieng kheueh, ma nyang di Sunem nyan jijak keunoe! 
<br /><span class="verse" id="26">26 </span>Bubagaih kheueh gatajak bak jihnyan dan gata tanyong laju pakriban keuadaan keuluwarga jih." "Banmandum jroh-jroh mantong," kheun ureuëng inong nyan ubak Gehazi. 
<br /><span class="verse" id="27">27 </span>Teuma watée katrok dikeue Elisa, gobnyan laju geusujut dan geuwa gaki Elisa. Gehazi keuneuk jikireuh inong nyan nibak gaki Elisa nyan, teuma Elisa laju geupeugah, "Peubiyeu mantong! Deuh jih inong nyoe seudeh lumpahna. Teuma TUHAN hana geupeugah sapeue ubak ulôn!" 
<br /><span class="verse" id="28">28 </span>Ureuëng inong nyan laju jipeugah, "Bapak, ulôn hana lôn lakée aneuëk nibak droeneueh. Ka lheueh lôn peugah ubak Bapak mangat bék neubri harapan nyang shoh keu ulôn nyoe." 
<br /><span class="verse" id="29">29 </span>Elisa geupaleng ubak Gehazi dan laju geupeugah, "Bubagaih, jakcok laju tungkat ulôn lheueh nyan tajak kheueh laju u rumoh ma nyoe. Bék gata piôh keu gata bri saleuem keusoe mantong nyang meurumpok ngon gata bak rot ueh. Meunyoe ureuëng laén jibeuôt saleuem ateueh gata, bék gata böih watée keugata jaweueb saleuem jih nyan. Meunan gata ka trok keunan, keubah kheueh laju tungkat ulôn ateueh tuboh aneuëk nyan." 
<br /><span class="verse" id="30">30 </span>Ureuëng inong nyan jipeugah, "Bapak Elisa! Deumi TUHAN nyang udeb dan deumi nyawöng Bapak, ulôn hana lôn tinggai Bapak!" Lé sababnyan geujak kheueh Elisa meusajan deungon ma nyan u rumoh jih. 
<br /><span class="verse" id="31">31 </span>Gehazi ka awai jijak nibak awaknyan keu jijak keubah tungkat Elisa ateueh tuboh aneuëk nyang ka meuninggai nyan, teuma hana meusu sibagoe tanda aneuëk nyan udeb. Dan lé sababnyan jijak kheueh Gehazi jijak meurumpok ngon Elisa dan laju jipeugah, "Aneuëk nyan hana jibeudôh." 
<br /><span class="verse" id="32">32 </span>Meunan ka trok u rumoh ureuëng inong nyan, Elisa geutamong keudroe lam kama nyan dan laju geukalon manyét aneuëk nyan ka teu-éh ateueh teumpat éh. 
<br /><span class="verse" id="33">33 </span>Elisa geutôb pintoe lheuehnyan laju geumeudoá ubak TUHAN. 
<br /><span class="verse" id="34">34 </span>Óh lheuehnyan gobnyan laju geudugom ateueh tuboh aneuëk nyan dan laju geupeurab babah, mata dan jaroe gobnyan ubak babah, mata ngon jaroe aneuëk nyan. Sabab gobnyan geupeubuet nyang lagée nyan bagoe, tuboh aneuëk nyan ka jeuet keu su-uem. 
<br /><span class="verse" id="35">35 </span>Elisa laju geubeudôh lheueh nyan geujak keudeh keunoe lam kama nyan, lheueh nyan geudugom lom ateueh tuboh aneuëk nyan. Akhé jih aneuëk nyan beureusen tujoh goe, dan laju jipeuhah mata jih. 
<br /><span class="verse" id="36">36 </span>Elisa geuyue laju ubak Gehazi mangat jijak tawök ma aneuëk nyan, dan watée ma aneuëk nyan ka jitamong, laju geupeugah lé Elisa ubak ma aneuëk nyan, "Nyoe aneuëk Ma." 
<br /><span class="verse" id="37">37 </span>Ma nyan laju jisujut dikeue Elisa dan lheuehnyan laju jiba aneuëk nyan peuteubiet u luwa. 
<br /><span class="verse" id="38">38 </span>Saboh watée jiteuka musém deuk nyang paleng hebat bansaboh nanggroe. Lé sababnyan Elisa geuwoe u Gilgal. Watée gobnyan teungoh geupeubeuet saboh kawöm nabi-nabi, gobnyan laju geuyue peulayan geuh mangat jijak cok saboh beulangöng nyang rayeuk lheueh nyan laju geutaguen peunajoh keu awaknyan. 
<br /><span class="verse" id="39">39 </span>Na sidroe nibak nabi-nabi nyan geuteubiet geujak u ladang keu geujak mita ôn-ôn gulée, dan laju meuteumé ngon saboh seunaman bak labu nyang udeb keudroe. Lé nabi nyan laju geupot boh-boh labu nyan nyang keubiet le that-that, atranyan laju geupeuwoe. Deungon hana geuteupeue boh peue nyan, lé nabi nyan laju geukoih-koih lheueh nyan laju geupeutamong lam beulangöng rayeuk nyan. 
<br /><span class="verse" id="40">40 </span>Óh ka masak, laju geujok-jok keu nabi-nabi nyang laén nyan. Teuma banmantong awaknyan jirasa peunajoh nyan, awaknyan laju jiklik-klik jimeuhôi Elisa, "Bapak, nyoe tuba!" Awaknyan hana jitem pajoh. 
<br /><span class="verse" id="41">41 </span>Lé sababnyan Elisa laju geuyue teupông bacut, atranyan laju geusipreuk lam beulangöng nyan, lheueh nyan gobnyan geupeugah, "Jok-jok lom peunajoh nyan." Biet that-that, peunajoh nyan ka hana le meubahya. 
<br /><span class="verse" id="42">42 </span>Bak saboh watée nyang laén, na sidroe ureuëng agam jijak nibak teumpat jih di Baal-Salisa. Ureuëng nyan jiba keu Elisa boh gandom nyang ban mantong teupot dan dua ploh boh ruti nibak gandom nyang phon-phon that jipot lam thon nyan. Elisa laju geuyue peulayan gobnyan mangat jijok-jok ruti nyan keu nabi-nabi nyan, 
<br /><span class="verse" id="43">43 </span>teuma lé peulayan nyang jipeugah, "Hana mungken seb keu sireutoih droe ureuëng!" Geujaweueb lé Elisa, "Tajok kheueh laju mangat awaknyan jeuet jipajoh, sabab TUHAN meufeureuman bahwa awaknyan teuma jimakheun dan óh lheueh jimakheun mantong na nyang leubeh." 
<br /><span class="verse" id="44">44 </span>Lé peulayan nyan laju jiweuk-weuk peunajoh nyan keu awaknyan, dan awaknyan banmandum hase jimakheun. Óh lheueh jimakheun mantong na tinggai lagée nyang geupeugah lé TUHAN.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
