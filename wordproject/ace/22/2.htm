<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Seulaweut Agong - Aceh Bible - Old Testament / SongsOfSolomon-2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Seulaweut Agong</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver">
 </span>
<p><span class="verse" id="1">1 </span>Ulôn nyoe na kheueh bungöng mawar nibak Saron, bungöng bakong di leumbah-leumbah. Agam 
<br /><span class="verse" id="2">2 </span>Lagée bungöng bakong nyang na di teungoh tamah meuduro, meunan kheueh umpama geunaséh ulôn nyang na di teungoh putroe-putroe. Inong 
<br /><span class="verse" id="3">3 </span>Lagée bak apel nyang na di teungoh bak-bak kayée di gle, meunan kheueh geunaséh ulôn nyang na di teungoh-teungoh ureuëng agam. Ulôn galak lôn meuceu dimiyueb nyan, dan bôh-bôh jihnyan sunggoh maméh that rasa. 
<br /><span class="verse" id="4">4 </span>Dimiyuebnyan ulôn jak u ruweueng pesta, pandangan gobnyan ubak lôn peunoh deungon rasa cinta. 
<br /><span class="verse" id="5">5 </span>Neupeuteuga kheueh ulôn deungon meulisan bôh anggô, dan peuseugar kheueh ulôn deungon bôh apel, sabab ulôn sakét asmara. 
<br /><span class="verse" id="6">6 </span>Jaroe wie gobnyan geupeusadeu nibak ulée lôn, dan jaroe uneuen gobnyan geuwa nibak lôn. 
<br /><span class="verse" id="7">7 </span>Meujanji kheueh, hai putroe-putroe Yerusalem, deumi rusa-rusa nyang na di padang beulantara, bahwa gata hana tapeukaru cinta, sampoe jihnyan teupeupuih teuma. Inong 
<br /><span class="verse" id="8">8 </span>Deungoe! Geunaséh ulôn teuka! Jihnyan lagée aneuëk rusa. Jigrob-grob di gunong-gunong, jilumpat-lumpat di bukét-bukét. Kalon, disiblah bintéh jihnyan jidong, deungon mata jih seso jimita; jimeuluem nibak kisi-kisi peuradeun. 
<br /><span class="verse" id="10">10 </span>Deungoe, geunaséh ulôn geupeugah haba ubak ulôn. Agam Teuka kheueh hai maméh ulôn, jak kheueh keunoe hai jeulita lôn! 
<br /><span class="verse" id="11">11 </span>Kalon, musém leupie ngon sijuek ka meulalu, dan musém ujeuen pih ka hanale. 
<br /><span class="verse" id="12">12 </span>Dilampôh sigala bungöng pih ka keumang; musém keumeukoh pih ka teuka; su leuek kutru ka teudeungoe bak tanoh geutanyoe. 
<br /><span class="verse" id="13">13 </span>Bak ara ka jipeuphon meubôh, dan bak anggô pih ka meubungöng deungon bhée nyang meuhubo. Teuka kheueh maméh ulôn, jak kheueh keunoe jeulita lôn. 
<br /><span class="verse" id="14">14 </span>Hai cicém mirah pati lôn nyang na di luengkiek-luengkiek batée, nibak teumpat musöm di barieh-barieh batée nyang meucula, bah kheueh ulôn ngieng rupa gata, dan lôn deungoe su gata, sabab rupa gata ceudah, su gata nyang meureudu. 
<br /><span class="verse" id="15">15 </span>Jak drob kheueh rubah-rubah nyan, rubah-rubah ubit nyang jipeurusak lampôh anggô, sabab lampôh anggô kamoe teungoh meukeumang. Inong 
<br /><span class="verse" id="16">16 </span>Geunaséh ulôn atra ulôn, dan ulôn na kheueh atra gobnyan, gobnyan nyang rabe dumna bubiri dan domba-domba geuh keudroe di teungoh-teungoh bungöng bakong 
<br /><span class="verse" id="17">17 </span>sampoe dipöt angén beungoh nyang peugadôh seupôt bak watée malam. Neugisa kheueh geunaséh ulôn, lagée rusa, lagée aneuëk rusa nyang na di peugunongan Beter.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
