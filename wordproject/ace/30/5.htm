<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Amos - Aceh Bible - Old Testament / Amos-5</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Amos</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver">
 </span>
<p><span class="verse" id="1">1 </span>Deungoe kheueh he umat Israel! Ulôn keuneuk meuca-e keu gata saboh ca-e duka: 
<br /><span class="verse" id="2">2 </span>Ka rhot Israel nyang mantong peurawan, jihnyan hana geubeudôh le! Di ateueh tanoh jih keudroe jihnyan teupeubiyeu, hana nyang tulông jihnyan keu jidong lom teuma. 
<br /><span class="verse" id="3">3 </span>TUHAN Nyang Mahamanyang meufeureuman, "Na saboh banda di Israel laju geukrah siribée droe tantra, teuma nyang na woe lom cit sireutoh droe; banda nyang laén jikrah teuma sireutoh droe, nyang na woe lom cit siploh droe." 
<br /><span class="verse" id="4">4 </span>TUHAN meufeureuman ubak umat Israel, "Tawoe kheueh ubak Ulôn, teuma gata meuteumé udeb. 
<br /><span class="verse" id="5">5 </span>Bék tajak u Bersyeba dan keu tajak seumayang. Bék tamita Ulôn di Betel, sabab Betel hanco. Meunan cit bék teuma tajak u Gilgal, sabab peunduduek banda nyan teuangkot u teumpat nyang teuböih." 
<br /><span class="verse" id="6">6 </span>Tawoe kheueh ubak TUHAN, teuma gata meuteumé udeb. Meunyoe gata hana tagisa ubak Gobnyan, Gobnyan teuka lagée apui jimeuéue dan geutot habéh ureuëng Israel. Di Betel hana meusidroe pih nyang hase jipeulon apui nyan. 
<br /><span class="verse" id="7">7 </span>Meupaloe kheueh gata, gata nyang puta balek keuadelan dan nyang peukosa hak ureuëng laén! 
<br /><span class="verse" id="8">8 </span>TUHAN Nyang peujeuet bintang-bintang di langét -- bintang Belantik dan bintang Kartika. Gobnyan nyang ubah seupôt jeuet keu peungéuh dan uroe jeuet keu malam; ié lam laôt geurô ateueh darat. Nyang peubuet bandum nyan nan Gobnyan na kheueh TUHAN. 
<br /><span class="verse" id="9">9 </span>Gobnyan nyang peubinasa ureuëng mat kuasa meusajan ngon peutahanan awaknyan. 
<br /><span class="verse" id="10">10 </span>Gata tabanci keu ureuëng nyang ade nyang jilawan keu hana adelan dan keu ureuëng nyang peugah haba beuna di kantô mahkamah. 
<br /><span class="verse" id="11">11 </span>Gata tatindéeh ureuëng gasien dan gandom gobnyan gata reupah. Ngon sabab nyan gata hana tinggai didalam rumoh-rumoh gata nyang meuwáh, nyang ka gata peudong nyan. Gata hana tajieb ié anggô nibak lampôh anggô nyang gata pula. 
<br /><span class="verse" id="12">12 </span>Ulôn kuteupeue padub na rayeuk keujeuhetan gata dan padub na le desya gata. Gata tatindéeh ureuëng nyang jroh; gata teurimong sogok dan tapeubiyeu ureuëng gasien dipeusaneut hana ade di kantô peungadelan. 
<br /><span class="verse" id="13">13 </span>Lé sabab buet gata nyan, teuma ureuëng-ureuëng nyang bijaksana leubeh get seungab mantong bak masa nyang jeuhet lagée nyan. 
<br /><span class="verse" id="14">14 </span>Useuha kheueh tapeubuet nyang jroh dan bék tapeubuet jeuhet, jeuet gata udeb. Dan TUHAN Allah Nyang Mahakuasa bit-bit tinggai lamkawan gata lagée nyang gata peugah. 
<br /><span class="verse" id="15">15 </span>Banci kheueh keu nyang jeuhet, dan cinta kheueh ubak nyang gét, dan tapeudong kheueh keuadelan. Mungken TUHAN geugaséh keu ureuëng-ureuëng nyang na tinggai nibak bansa Israel. 
<br /><span class="verse" id="16">16 </span>TUHAN Allah Nyang Mahakuasa meufeureuman, "Nibak rot-rot banda, ureuëng ramé jimo ba-e dan apoh apah sabab seudeh. Dan bube na peutani jitawök mangat jimo meusajan ureuëng-ureuëng nyang jibayeue keu jipeuratok ureuëng maté. 
<br /><span class="verse" id="17">17 </span>Nibak bansaboh lampôh anggô, ureuëng ramé meuratok sabab Ulôn teuka dan Lôn huköm gata. Ulôn, TUHAN, ka Lôn peugah haba." 
<br /><span class="verse" id="18">18 </span>Ceulaka that gata nyang meuharab uroe TUHAN! Keupeue guna jih uroe nyan nibak gata? Uroe nyan na kheueh uroe nyang seupôt, kon uroe nyang peungéuh keu gata. 
<br /><span class="verse" id="19">19 </span>Keuadaan jih lagée ureuëng nyang peuplueng droe nibak babah singa, teuma meurumpok deungon cagée. Atawa lagée ureuëng nyang woe u rumoh dan meutumpang ngon jaroe bak beuton, laju jicatuek lé uleue! 
<br /><span class="verse" id="20">20 </span>Uroe TUHAN keubit geupeuteuka seupôt, kon peungéuh -- uroe reudôk nyang keulabée. 
<br /><span class="verse" id="21">21 </span>TUHAN meufeureuman, "Ulôn banci dan luwat Lôn kalon peurayaan-peurayaan agama gata! 
<br /><span class="verse" id="22">22 </span>Meunyoe gata taba keureubeuen nyang teutot dan keureubeuen gandom, Ulôn hana Lôn teurimong. Ulôn hana Lôn teurimong beulatang-beulatang gata nyang teumbon-teumbon nyan nyang gata peuseumah keu Ulôn sibagoe keureubeuen peudamé. 
<br /><span class="verse" id="23">23 </span>Peupiôh laju ca-e-ca-e gata nyang jipeukroe ôn punyueng nyan; Ulôn hana Lôn tem teurimong peumeuéun keucapi gata. 
<br /><span class="verse" id="24">24 </span>Leubeh gét, meu useuha kheueh mangat keuadelan ji ile lagée ié, dan keujujoran lagée ié krueng nyang hántom tho. 
<br /><span class="verse" id="25">25 </span>He umat Israel, watée Ulôn tunton gata rot padang pasi peuet ploh thon treb jih, Ulôn hana Lôn lakée peuseumahan dan keureubeuen nibak gata. 
<br /><span class="verse" id="26">26 </span>Teuma bak saát nyoe gata taseumah Sakut nyang gata anggab raja gata nyan, dan Kewan, bintang nyang gata peudewa nyan. Lé sabab nyan arca-arca nyang ka gata peugét nyan harôh gata angkot keudroe. 
<br /><span class="verse" id="27">27 </span>Meunyoe Ulôn Lôn böih gata bak saboh nanggroe nyang leubeh jiôh nibak Damsyik. Ulôn, TUHAN Nyang nan Allah Nyang Mahakuasa ka Lôn peugah haba."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
