<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-11</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver">
 </span>
<p><span class="verse" id="1">1 </span>Raja-raja biasa jijakmaju u mideuen prang bak watée musém semi. Dan bak watée musém semi thon nyan Nabi Daud geuyue ubak Yoab mangat jijak maju umideuen prang meusajan deungon mandum peuwira gobnyan dan banmandum peuwira Israel; laju awaknyan geupeutaloe ureuëng Amon dan geukeupong banda Raba. Teuma Nabi Daud teutab na tinggai di Yerusalem. 
<br /><span class="verse" id="2">2 </span>Bak siuroe, watée ka seupôt, óh ka lheueh Nabi Daud geubeudôh nibak teungéut, gobnyan laju geujak-jak di ateueh bubong meuligoe nyang data nyan. Nibak teumpatnyan leumah geukalon sidroe ureuëng inong teungoh jimano, dan ureuëng inong nyan lumpah ceudah. 
<br /><span class="verse" id="3">3 </span>Lé Nabi Daud laju geuyue tanyong soe ureuëng inong nyan, dan laju jibri tée bahwa ureuëng inong nyan nan jih Batsyeba; bapak jih nan geuh Eliam dan lakoe gobnyan na kheueh Uria ureuëng Het. 
<br /><span class="verse" id="4">4 </span>Nabi Daud laju geuyue jakhôi ureuëng inong nyan, dan óh ka trok inong nyan ubak meuligoe, Nabi Daud laju geu-éh deungon ureuëng inong nyan. (Batsyeba ban mantong lheueh jipeubuet upacara meusuci óh ka habéh jiteuka he). Dan jijakkwoe kheueh laju inong nyan u rumoh jih. 
<br /><span class="verse" id="5">5 </span>Hana padubna treb teuma óh lheuehnyan Batsyeba laju mume, laju gobnyan jijak peugah ubak Nabi Daud keuhai nyan. 
<br /><span class="verse" id="6">6 </span>Bak watée nyan cit teuma Nabi Daud geubri peurintah ubak Yoab, geupeugah, "Gata yue laju ubak Uria ureuëng Het nyan mangat jijak meurumpok deungon ulôn." Teuma Yoab laju jiyue Uria jijak meurumpok deungon Nabi Daud. 
<br /><span class="verse" id="7">7 </span>Bak watée Uria jijak meurumpok deungon Nabi Daud, raja laju geutanyong ubak jihnyan keuadaan Yoab dan pasokan Israel, dan meunan cit geutanyong pakriban teuma jalan jih watée teumuprang. 
<br /><span class="verse" id="8">8 </span>Óh lheuehnyan Nabi Daud geupeugah lom ubak Uria, "Tajak woe kheueh u rumoh gata dan tajak piôh hék kheueh meusikeujab." Óh ka lheueh Uria jitinggai meuligoe Nabi Daud nyan, Nabi Daud laju geukirém hadiah u rumoh Uria. 
<br /><span class="verse" id="9">9 </span>Teuma Uria hana jiwoe teuma jijak éh sampoe teungéut dibabah pintoe meuligoe meusajan deungon banmandum peungawai raja. 
<br /><span class="verse" id="10">10 </span>Ubak Nabi Daud jijak peugah laju keuhai nyan. Teuma gobnyan laju geutanyong ubak Uria, "Gata banmantong tawoe nibak meuneujak nyang lumpah jiôh, pakon hana tajakwoe u rumoh gata?" 
<br /><span class="verse" id="11">11 </span>Jijaweueb lé Uria, "Tantra Israel dan Yehuda teungoh jimeujuang udeb maté dan Peuto Peujanjian TUHAN na nibak awaknyan; Yoab panglima kamoe dan bubena peuwira awaknyan geupeudong khimah di teungoh padang. Ek kheueh ulôn nyoe lôn jakwoe u rumoh, dan makheun meusajan meunan cit lôn éh meusajan deungon ureuëng binoe? Deumi nyawöng Teungku Amphon dan nyawöng ulôn, ulôn hana ulôn peubuet hai nyan!" 
<br /><span class="verse" id="12">12 </span>Laju geupeugah lé Nabi Daud, "Ka kheueh meunyoe meunan, gata meureuhat kheueh disinoe bak uroenyoe dan singoh beungoh teuma ulôn peu idhin gata tajak." Deungon nyan Uria pih tinggai di Yerusalem nibak uroenyan. Bak uroe nyang seulanjut jih gobnyan teu-undang jak makheun meusajan Nabi Daud. 
<br /><span class="verse" id="13">13 </span>Teuma jipajoh kheueh bu meusigoe ngon Nabi Daud nyan meunan cit deungon ié meuneujieb na kheueh ié kreueh nyang lumpah jai sampoe Uria ka mabök. Teuma nibak malam nyan Uria nyan hana cit jiwoe u rumoh jih, teuma ji-éh di ateueh ija seulimbot jih di dalam kama peungawai meuligoe. 
<br /><span class="verse" id="14">14 </span>Óh singoh beungoh nyan Nabi Daud laju geutuléh surat bak Yoab di mideuen prang, dan surat nyan geukirém laju deungon peurantaraan si Uria. 
<br /><span class="verse" id="15">15 </span>Asoe surat nyan na kheueh lagée nyoe, "Gata peuduek kheueh si Uria nyoe nibak gareh nyang paleng dikeue bak watée tamaju u mideuen prang, óh lheuehnyan gata tasurot kheueh ulikot mangat jihnyoe maté." 
<br /><span class="verse" id="16">16 </span>Teuma teungoh Yoab jikeupong banda nyan, Uria laju geuyue ubak saboh teumpat nyang ka jiteupeue bahwa nibak teumpat nyan lumpah teuga jijaga lé musoh. 
<br /><span class="verse" id="17">17 </span>Bak watée tantra musoh jiteubiet nibak banda dan jijak prang tantra Yoab, na meupadub droe peuwira Nabi Daud ka teupoh maté, meunan cit deungon Uria maté disinan. 
<br /><span class="verse" id="18">18 </span>Óh lheuehnyan Yoab laju geukirém utosan ubak Nabi Daud keujijak peugah jalan teujadi muprang nyang paleng hebat nyan. 
<br /><span class="verse" id="19">19 </span>Haba peurintah Yoab ubak utosan nyan lagée nyoe, "Óh ka lheueh Teungku Amphon geudeungoe laporan gata keuhai jalan jih muprang nyoe, 
<br /><span class="verse" id="20">20 </span>mungken gobnyan jeuet keubeungéh dan geutanyong ubak gata, 'Pakon gata rab that-that deungon banda nyan? Bukon kheueh gata tateupeue bahwa musoh pasti ji timbak gata deungon panah-panah nyang jipeuleuh diateueh pageue-pageue beuton rumoh awaknyan? 
<br /><span class="verse" id="21">21 </span>Peu kheueh gata ka tuwoe bahwa si Abimelekh aneuëk Gideon nyan teupoh maté di Tebes? Bukon kheuehnyan maté lé sabab na sidroe ureuëng inong jigeulawa deungon aneuk batée ngon gileng teupông nibak ateueh beuton ubak gobnyan? Nyang kheueh, pakon gata meunan that tô deungon beuton nyan?' Meunyoe Teungku Amphon geutanyong lagée nyan, tapeugah kheueh laju ubak gobnyan, 'Uria si peuwira Teungku Amphon, meunan cit ka maté meusajan!' " 
<br /><span class="verse" id="22">22 </span>Jijak kheueh laju utosan nyan jimeuhadab ubak Nabi Daud dan jipeugah peue nyang ka jipeugah lé Yoab ubak gobnyan. 
<br /><span class="verse" id="23">23 </span>Utosan nyan jikheun, "Lawan kamoe leubeh teuga dan awaknyan jiteubiet dalam banda laju jijak prang kamoe nyang na didalam padang. Teuma deungon sihabéh teunaga hana meurasa teumakot kamoe lawan laju awaknyan sampoe trok lom u babah pintoe geureubang banda. 
<br /><span class="verse" id="24">24 </span>Óh lheueh nyan di ateueh bubong meunan cit deungon di ateueh pageue beuton awaknyan laju jipeutek kamoe deungon aneuk panah, dan napadub droe nibak peuwira Teungku Amphon meunan cit deungon si Uria pih ka maté." 
<br /><span class="verse" id="25">25 </span>Nabi Daud geupeugah ubak ureuëng nyang ba habanyan, "Gata peukhong kheueh até Yoab dan tapeugah kheueh laju ubak droe jihnyan mangat bék cut até, sabab hana hase jiramai soe nyang teuma maté lam prang nyan. Peugah kheueh ubak geuhnyan mangat jijak prang musoh nyang leubeh hibat dan leubeh nibak nyang ka-ka ateueh banda nyan sampoe banda nyan meuteumé teureubot dan meunyeurah." 
<br /><span class="verse" id="26">26 </span>Bak watée Batsyeba geudeungoe bahwa lakoe geuh ka meuninggai, laju gobnyan meukabong ngon até nyang peudeh. 
<br /><span class="verse" id="27">27 </span>Óh lheuehnyan óh ka habéh watée meukabong, Nabi Daud laju geuyuejak tueng ureuëng inong nyan mangat jiba u meuligoe gobnyan dan laju geucok keu ureuëng binoe geuh. Na padub beuleuen teuma óh lheuehnyan ureuëng binoe geuhnyan geupeulahé sidroe aneuëk agam. Teuma TUHAN hana galak keubuet Nabi Daud nyang lagée nyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
