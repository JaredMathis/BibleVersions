<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-16</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak watée Nabi Daud ban mantong geuliwat bak pucak bukét, hana geusangka-sangka teuka kheueh si Ziba namiet si Mefiboset, namiet nyan laju jijak ubak gobnyan sira jiba sijudo keuleudée nyang na teupeudieng di ateueh rhueng keuleudée nyan na dua reutoih boh ruti, sireutoih boh tangke boh anggô nyang ka tho, sireutoih boh karang boh kayée nyang mantong jroh dan saboh baluem teuma ié anggô. 
<br /><span class="verse" id="2">2 </span>Raja Nabi Daud nyan laju geutanyong ubak namiet nyan, "Keupeue banmandum atranyoe?" Jijaweueb lé Ziba, "Keuleudée-keuleudée nyoe teupeuguna keu beulatang keu ngon peudieng keuluwarga Teungku Amphon, ruti dan dumna boh kayée nyoe na kheueh keu peulayan-peulayan Teungku Amphon, dan nyang ié anggô nyoe na kheueh keu ureuëng nyang graih nibakjak di padang pasi." 
<br /><span class="verse" id="3">3 </span>Laju geutanyong lom lé Raja Nabi Daud nyan ubak ureuëng nyan, "Dipat si Mefiboset cucoe teungku gata si Saul?" "Gobnyan mantong na teutab di Yerusalem," jaweueb Ziba, "sabab gobnyan yakén bahwa jinoenyoe ureuëng Israel teuma geujok pulang keurajeuen Saul indatu gobnyan ubak gobnyan." 
<br /><span class="verse" id="4">4 </span>Laju geupeugah kheueh lé raja ubak Ziba, "Jinoenyoe banmandum hareuta milék Mefiboset ka jeuet keu hakmilék gata." "Teurimong gaséh Teungku Amphon," jaweueb Ziba. "Seumoga Teungku Amphon sabe neugaséh keu ulôn!" 
<br /><span class="verse" id="5">5 </span>Watée Nabi Daud katrok u Bahurim, teuka kheueh sidroe nibak teumpat nyan, dan sira jipeurab ubak kawan raja, gobnyan laju jikutok Nabi Daud. Ureuëng nyan nan jih Simei bin Gera, nibak kawöm syedara Saul. 
<br /><span class="verse" id="6">6 </span>Simei jigeulawa Nabi Daud dan peugawée-peugawée gobnyan deungon aneuk batée, bahpi Nabi Daud jipagab ngon jikeulileng lé aneuëk buah gobnyan meunan cit lé dumna peuwira gobnyan. 
<br /><span class="verse" id="7">7 </span>Simei jikutok laju Nabi Daud deungon tutoe haba, "Jak wéeh laju keudeh, hai manusia tukang seumupoh maté! Droeneueh peunjahat! 
<br /><span class="verse" id="8">8 </span>Droeneueh ka neureupah keurajeuen Saul! Jinoenyoe droeneueh geuhuköm lé TUHAN sabab ka neupoh maté nyang lumpah thatle kawöm syedara Saul. TUHAN ka geubri keurajeuen droeneueh nyoe ubak aneuëk droeneueh si Absalom. Jinoenyoe bawa kireueh kheueh droeneueh, hai manusia tukang poh maté!" 
<br /><span class="verse" id="9">9 </span>Abisai adoe Yoab aneuëk Zeruya, jipeugah ubak raja, "Pakon Teungku Amphon neupeubiyeu ureuëng peurusak nyan jikutok Teungku Amphon? Neupeu idhin kheueh ubak ulôn mangat lônjak teubang nibak takue jih nyan!" 
<br /><span class="verse" id="10">10 </span>Teuma raja geupeugah ubak Abisai dan Yoab aduen jih nyan, "Bék tapeureumeun keu jih nyan, tapeubiyeu mantong jihnyan jikutok ulôn. Sabab meunyoe TUHAN nyang yue jihnyan, soe kheueh ureuëng nyang na hak jijak tanyong pakon jihnyan jipeubuet lagée nyan?" 
<br /><span class="verse" id="11">11 </span>Laju Nabi Daud geupeugah ubak Abisai, dan meunan cit ubak banmandum namiet gobnyan, "Aneuëk ié tuleueng ulôn keudroe jiuseuha jikeuneuk poh maté ulôn; pakon teuma gata hireuen takalon pi-e ureuëng Benyamin nyoe? TUHAN kheueh nyang yue jihnyan jikutok ulôn; lé sababnyan bék tapeukaru jihnyan dan tapeubiyeu mantong ureuëng nyan jikutok ulôn. 
<br /><span class="verse" id="12">12 </span>Mungken TUHAN teuma geupeurati peundeuritaan nyoe dan geubri beureukat ubak ulôn sibagoe geunantoe kutokan nyan." 
<br /><span class="verse" id="13">13 </span>Laju Nabi Daud dan dumna ureuëng nyang iréng gobnyan geujak laju nibak teumpatnyan sira geupeujak laju meuneujak gobnyan, seudangkan Simei laju teuma jiseutôt bagaih-bagaih nibak lereng gunong sira jimeurapa ngon jigeulawa gobnyan rotlikot ngon aneuk batée dan ngon tanoh. 
<br /><span class="verse" id="14">14 </span>Raja ngon aneuëk buah gobnyan ka hék that-that dan laju geupiôh nibak binéh Krueng Yordan. 
<br /><span class="verse" id="15">15 </span>Bak watée nyan Absalom dan banmandum ureuëng nyang jiseutôt gobnyan teungoh geujak geutamong u dalam banda Yerusalem, dan lamkawan nyan na cit jiseutôt lé Ahitofel. 
<br /><span class="verse" id="16">16 </span>Yoh watée Husai rakan Nabi Daud nyang seutia nyan meurumpok deungon Absalom, Husai laju jitawök ubak Absalom nyan, "Udeb raja! Udeb raja!" 
<br /><span class="verse" id="17">17 </span>Teuma Absalom jitanyong ubak jih nyan, "Dipat kheueh takeubah keuseutiaan gata teuhadab rakan gata Nabi Daud? Pakon gata hana taseutôt deungon gobnyan?" 
<br /><span class="verse" id="18">18 </span>Jijaweueb lé Husai, "Panena mungken! Ulôn dong blaih ureuëng nyang geupiléh lé TUHAN, lé ureuëng-ureuëng nyoe, dan lé banmandum ureuëng Israel. Ureuëng nyan kheueh nyang teuma ulôn seutôt. 
<br /><span class="verse" id="19">19 </span>Lom teuma, soe kheueh lom nyang teuma ulôn peutimang? Bukon kheueh aneuëk agam Teungku Amphon? Lagée nyang ka ulôn peutimang bapak Teungku Amphon, meunan cit teuma ulôn peutimang u ateueh Teungku Amphon nibak saát nyoe." 
<br /><span class="verse" id="20">20 </span>Óh lheueh nyan Absalom jipeugah ubak Ahitofel, "Gata peugah kheueh laju peue nyang harôh tanyoe peubuet." 
<br /><span class="verse" id="21">21 </span>Jijaweueb lé Ahitofel, "Neujak kheueh laju ubak gundek-gundek bapak Teungku Amphon nyang ka geutinggai keu jikeumiet meuligoe, dan neu-éh kheueh deungon gundek nyan. Bansaboh Israel teuma jiteupeu bahwa deungon na Teungku Amphon peubuet nyang lagée nyan, Teungku Amphon ka geu anggab musoh lé bapak Teungku Amphon. Deungon nyan banmandum peungikot Teungku Amphon meutamah-tamah jijeuet." 
<br /><span class="verse" id="22">22 </span>Lé sababnyan, keu Absalom geupeuget khimah di ateueh bubong meuligoe nyang data nyan. Laju óh jingieng lé rakyatba Absalom geutamong u dalam khimah nyan dan geu-éh laju deungon gundek-gundek bapak geuh nyan. 
<br /><span class="verse" id="23">23 </span>Bak watéenyan tieb-tieb naseuhat Ahitofel geuteurimong sang-sang nyan na kheueh haba Po teu Allah keudroe; bah kheueh Nabi Daud meunan cit Absalom geuturot sabe peue nyang geunaseuhat nyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
