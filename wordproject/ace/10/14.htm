<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-14</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver">
 </span>
<p><span class="verse" id="1">1 </span>Yoab geuteupeue bahwa Raja Nabi Daud gét that geumeucén keu Absalom, 
<br /><span class="verse" id="2">2 </span>lé sababnyan gobnyan geuyue jak tueng baksidroe ureuëng inong nyang lisek nyang na tinggai di Tekoa. Bak watée ureuëng inong nyan ka trok, Yoab laju geupeugah ubak ureuëng inong nyan, "Droeneueh mak harôh kheueh pura-pura neumeukabong ngon até nyang roga; neungui kheueh laju peukayan meukabong, dan bék neungui minyéuk mangat bée. Neupeujeuet kheueh droeneueh lagée ureuëng inong nyang ka lumpah treb jipeumo ngon jipeuba-e ureuëng nyang ka maté nyang gét that jicinta. 
<br /><span class="verse" id="3">3 </span>Óh lheueh nyan tajak kheueh laju meuhadab ubak raja, tapeugah laju ubak gobnyan lagée nyoe," Laju Yoab geupeugah ubak inong nyan peue nyang harôh jipeugah. 
<br /><span class="verse" id="4">4 </span>Laju di ureuëng inong nyan jimeuhadab ubak raja, sira jitukui ngon jiseumah jipeugah laju lagée nyoe, "Teungku Amphon Nyang Mulia, neutulông kheueh ulôn nyoe!" 
<br /><span class="verse" id="5">5 </span>"Peue hai?" geutanyong lé raja ubak ureuëng inong nyan. Ureuëng inong nyan geujaweueb "Ulôn nyoe sidroe ureuëng inong balée nyang lumpah gasien. Lakoe ulôn ka meuninggai donya. 
<br /><span class="verse" id="6">6 </span>Ulôn na dua droe aneuëk agam, dan bak siuroe awaknyan jimeudakwa di dalam blang. Sabab hana ureuëng nyang peugla, laju sidroe lamkawan aneuëk ulôn nyan ka maté teupoh. 
<br /><span class="verse" id="7">7 </span>Dan jinoenyoe, banmandum kawöm keuluwarga ulôn ka jipeumusoh ulôn dan jituntot ubak ulôn mangat ulôn jok aneuëk ulôn nyang ka jipoh maté nyan keu awaknyan, mangat awaknyan jihuköm teuma aneuëk ulôn nyan deungon huköman maté, sabab jihnyan ka jipoh maté syedara jih. Meunyoe ulôn jok aneuëk nyan, tinggai kheueh ulôn sidroe mantong. Awaknyan jipeuhanco harapan ulôn nyang kheueh sidroe teuk dan hana jitinggai meusidroe pih aneuëk agam keu lakoe ulôn mangat jeuet jipeusambong keuturonan gobnyan." 
<br /><span class="verse" id="8">8 </span>"Neujak woe kheueh laju," geupeugah lé raja, "teuma ulôn uroih hai nyan." 
<br /><span class="verse" id="9">9 </span>"Teungku Amphon Nyang Mulia," jipeugah lom lé ureuëng inong nyan, "peue mantong nyang Teungku Amphon peubuet, ulôn dan keuluwarga ulôn kheueh nyang tanggong akibat jih; Teungku Amphon dan keuluwarga Teungku Amphon hana meusalah." 
<br /><span class="verse" id="10">10 </span>Geujaweueb lé raja, "Meunyoe na ureuëng nyang jiancam gata, gataba kheueh ureuëng nyan ubak ulôn, teuma óh lheueh nyan pasti kheueh ureuëng nyan hana ji peukaru le gata." 
<br /><span class="verse" id="11">11 </span>Jipeugah lé ureuëng inong nyan, "Neumeudoá kheueh Teungku Amphon ubak TUHAN Po teu Allah Teungku Amphon, mangat ureuëng nyang jikeuneuk balaih ateueh keuhai maté aneuëk ulôn nyan bék sampoe jipeubuet buet nyang leubeh rayeuk lom deungon jipoh maté aneuëk ulôn nyang sidroe teuk nyan." Geujaweueb lé Nabi Daud, "Deumi TUHAN nyang udeb, aneuëk gata nyang na sidroe teuknyan hana jipakoe le lé awaknyan." 
<br /><span class="verse" id="12">12 </span>Laju jipeugah kheueh lé ureuëng inong nyan lom, "Teungku Amphon Nyang Mulia, neupeu idhin kheueh ubak ulôn nyoe ulôn peugah haba bacut teuk mantong." "Gét kheueh," geujaweueb lé Raja. 
<br /><span class="verse" id="13">13 </span>Kheun ureuëng inong nyan, "Deungon tutoe haba Amphon nyan, Teungku Amphon ka neumeungaku bahwa Teungku keudroe meusalah sabab hana neupeu idhin aneuëk agam Teungku Amphon jiwoe nibak teumpat gobnyan jipeusöm droe. Pakon Teungku Amphon neupeubuet buet nyang salah nyang lagée nyan ateueh umat Po teu Allah? 
<br /><span class="verse" id="14">14 </span>Geutanyoe nyoe banmandum teuma maté; geutanyoe manusia nyoe na kheueh saban lagée ié nyang roe ateueh tanoh dan hana meuteumé le ié nyan tapeusapat lom teuma. Dan meunan cit Po teu Allah pih hana teuma geupeu udeb ureuëng nyang ka maté; lé sabab nyan bah kheueh Teungku Amphon neu-useuha ureuëng nyang ka teuböih sampoe jiôh nyan hase jiwoe lom teuma. 
<br /><span class="verse" id="15">15 </span>Ulôn nyoe lônjak meuhadab ubak Teungku Amphon sabab ulôn jiancam lé gob. Laju teupike lé ulôn nyang sigot jih hainyoe ulôn jak meuhadab ubak Teungku Amphon sira ulôn peugah haba deungon peunoh harab peue nyang ulôn lakéenyoe Teungku Amphon peutrok. 
<br /><span class="verse" id="16">16 </span>Ulôn pike Teungku Amphon teuma neudeungoe dan neupeuseulamat ulôn nibak ureuëng nyang jiuseuha jikeuneuk poh ulôn dan meunan cit aneuëk ulôn. Awaknyan jimeuniet keuneuk jikireuh kamoe nibak tanoh nyang geubri lé Po teu Allah keu umat Gobnyan. 
<br /><span class="verse" id="17">17 </span>Ulôn yakén bahwa janji Teungku Amphon nyan teuma teujamin teupeuseulamat ulôn sabab Teungku Amphon na kheueh lagée Malaikat Allah, nyang hase teupeubeda peue nyang gét dan peue teuma nyang jeuhet. Seumoga TUHAN Po teu Allah Teungku Amphon sabe na meusajan Teungku Amphon!" 
<br /><span class="verse" id="18">18 </span>Geujaweueb lé Raja Nabi Daud, "Ulôn teumanyong sisuatu ubak gata, tajaweueb kheueh deungon jujoe." "Silahkan Teungku Amphon neupeugah haba," jijaweueb lé ureuëng inong nyan. 
<br /><span class="verse" id="19">19 </span>Kheun Raja, "Peu kheueh Yoab nyang yue gata?" Jaweueb ureuëng inong nyan, "Deumi nyawöng Teungku Amphon, ulôn hana mungken ulôn peu asek ulée nibak peue nyang ka Teungku Amphon tanyong. Beutôi that Teungku Amphon, Yoab ka geupeugah ubak ulôn peue nyang harôh ulôn peubuet dan ulôn peugah. 
<br /><span class="verse" id="20">20 </span>Teuma gobnyan geupeugah meunan na kheueh keu keuneuk peuseuleusoe peukara nyan deungon jroh-jroh. Teungku Amphon na kheueh ureuëng bijak sana lagée Malaikat Allah sampoe neuteupeue banmandum peue nyang teuma teujadi." 
<br /><span class="verse" id="21">21 </span>Óh lheueh nyan Raja Nabi Daud nyan laju geuhôi Yoab dan geupeugah ubak gobnyan, "Meukeusut até gata nyan teuma ulôn peupeunoh. Tajak kheueh laju tajaktueng Absalom dan taba kheueh laju jihnyan keunoe ubak ulôn." 
<br /><span class="verse" id="22">22 </span>Yoab laju geusujut dikeue Nabi Daud, dan geupeugah, "Kira jih Po teu Allah geubri beureukat ubak Teungku Amphon! Jinoenyoe ka ulôn teupeue bahwa Teungku Amphon neuteurimong ulôn kareuna Teungku Amphon ka neuteurimong peue nyang ulôn lakée." 
<br /><span class="verse" id="23">23 </span>Laju geubeurangkat kheueh Yoab u Gesur keu geujak tueng Absalom geupeuwoe lom u Yerusalem. 
<br /><span class="verse" id="24">24 </span>Teuma Raja Nabi Daud nyan hana geupeu idhin aneuëk geuh Absalom nyan tinggai didalam meuligoe. "Ulôn hana lôn tem ngieng jih nyan," geupeugah lé Raja Nabi Daud. Lé sababnyan Absalom langsong jiwoe u rumoh droe geuhnyan, dan hana jimeuhadab ubak raja. 
<br /><span class="verse" id="25">25 </span>Absalom jipujo lé gob sibagoe ureuëng nyang paleng gagah bansaboh nanggroe Israel. Hanale ureuëng nyang paleng ceudah seulaén nibak gobnyan. Phon nibak tapak gaki trok ubak ujong ôk hana mubacut pih na meucupa. 
<br /><span class="verse" id="26">26 </span>Ôk gobnyan teubai ngon patah manyang, dan ôk geuh nyan harôh geugunteng seun sithon sigoe sabab han ék geupeuteun sabab brat. Ôk nyang ka geu gunteng nyan na brat jih dua kilo gram leubeh nyan meunurot timbangan raja. 
<br /><span class="verse" id="27">27 </span>Absalom na geumeu aneuëk lhée droe aneuëk agam dan sidroe aneuëk inong nyang lumpah that lagak dan jiboh nan Tamar. 
<br /><span class="verse" id="28">28 </span>Ka na dua thon Absalom tinggai di Yerusalem, teuma gohlom cit gobnyan meurumpok deungon raja. 
<br /><span class="verse" id="29">29 </span>Lé sababnyan bak siuroe gobnyan geuhôi Yoab, keu geuyue ureuëng nyan jijak meuhadab ubak raja, teuma Yoab hana geutem teuka, Absalom laju jihôi gobnyan sigoteuk, teuma meunan cit Yoab hana cit jitem teuka. 
<br /><span class="verse" id="30">30 </span>Óh lheueh nyan jipeugah kheueh lé Absalom ubak namiet gobnyan, "Gata tateupeue lampôh si Yoab na di siblaih lampôh ulôn nyang ka jipula deungon bak jelai? Gata tot kheueh lampôh jih nyan." Dan awaknyan pih laju jijak tot lampôh nyan. 
<br /><span class="verse" id="31">31 </span>Teuma Yoab laju geujak u rumoh Absalom sira geutanyong, "Pakon namiet-namiet droeneueh jijak tot lampôh ulôn?" 
<br /><span class="verse" id="32">32 </span>Jijaweueb lé Absalom, "Sabab gata hana tatem teuka bak ulôn watée ulôn hôi. Ulôn keuneuk yue gata jak meuhadab ubak raja dan gata peusampoe peue nyang ulôn tanyong nyoe, 'Keupeue guna jih ulôn tinggai Gesur dan ulôn tinggai disinoe? Leubeh gét ulôn tinggai mantong disideh.' " Dan jipeugah lé Absalom lom teuma, "Gata useuha kheueh mangat ulôn hase lôn jak meuhadab ubak raja, dan meunyoe ulôn mantong na geu anggab meusalah, ulôn rila geu huköm maté." 
<br /><span class="verse" id="33">33 </span>Óh lheueh nyan geujak kheueh laju Yoab jak meuhadab ubak Raja Nabi Daud dan geupeusampoe laju peumohonan Absalom. Laju Raja geuhôi Absalom, dan Absalom pih teuka laju jisujut dikeue raja. Dan raja pih geusambot gobnyan deungon cara geucom.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
