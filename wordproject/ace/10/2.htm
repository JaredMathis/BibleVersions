<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheuehnyan Nabi Daud laju geutanyong ubak TUHAN, "Peu kheueh Droeneueh ya TUHAN neubri kuasa keu ulôn mangat jeuet lôn kuasa saboh lamkawan laén banda di Yehuda?" "Nyoe," geujaweueb lé TUHAN. "Banda nyang toh?" geutanyong lom lé Nabi Daud. "Banda Hebron," geujaweueb TUHAN. 
<br /><span class="verse" id="2">2 </span>Lé sababnyan geujak kheueh laju Nabi Daud u Hebron meusajan deungon ban dua droe peurumoh gobnyan: Ahinoam inong nyang nibak Yizreel, dan Abigail beukaih inong si Nabal di Karmel. 
<br /><span class="verse" id="3">3 </span>Meunan cit teuma deungon aneuëk buah gobnyan deungon keuluwarga awaknyan maséng-maséng jiseutôt meusajan deungon Nabi Daud, dan awaknyan laju tinggai teutab di Hebron dan silingka nyan. 
<br /><span class="verse" id="4">4 </span>Óh lheuehnyan bubena ureuëng Yehuda jijak laju u Hebron, dan jilantek laju Nabi Daud jeuet keu raja ateueh nanggroe Yehuda. Bak watée Nabi Daud geudeungoe bahwa ureuëng-ureuëng Yabesh di Gilead ka jipeukubu lam jrat manyét Saul, 
<br /><span class="verse" id="5">5 </span>ureuëng nyan jipeutrok peusan lagéenyoe, "Seumoga TUHAN geubri beureukat ubak gata, sabab gata ka tatunyok keuseutiaan gata keu raja gata deungon cara ka taseumuyueb gobnyan u dalam jrat. 
<br /><span class="verse" id="6">6 </span>Lé sababnyan, TUHAN ka geutunyok gaséh sayang gobnyan keu gata. Ulôn pih teuma lôn peusaneut gata deungon gét sabab lé buet gata nyan. 
<br /><span class="verse" id="7">7 </span>Tabah kheueh até gata dan jakbuet kheueh sibagoe pahlawan! Saul, raja gata nyang keubiet ka wafeuet, teuma di ureuëng-ureuëng Yehuda ka jibaiát ulôn jeuet keu raja awaknyan." 
<br /><span class="verse" id="8">8 </span>Panglima tantra Raja Saul, na kheueh Abner aneuëk Ner, ka jipeuplueng droe meusajan deungon Isyboset aneuëk Raja Saul, u Mahanaim di meurandeh Krueng Yordan. 
<br /><span class="verse" id="9">9 </span>Disinan Abner laju geu angkat Isyboset jeuet keu raja ateueh wilayah-wilayah Gilead, Asyuri, Yizreel, Efraim dan Benyamin, dan ateueh bansaboh Israel. 
<br /><span class="verse" id="10">10 </span>Isyboset ka meu umu peuet ploh thon bak watée teubaiát jeuet keuraja ateueh Israel, dan gobnyan jimat peurintah dua thon treb jih. Teuma di sukée Yehuda teutab seutia ubak Nabi Daud sibagoe raja geuh, 
<br /><span class="verse" id="11">11 </span>dan Nabi Daud geumat peurintah di Hebron ateueh Yehuda na tujoh siteungoh thon treb jih. 
<br /><span class="verse" id="12">12 </span>Bak siuroe Abner jijak nibak Mahanaim u banda Gibeon, meusajan deungon aneuëk buah Isyboset. 
<br /><span class="verse" id="13">13 </span>Meunan cit deungon Yoab (mak jihnyan nan jih Zeruya), meusajan deungon aneuëk buah Nabi Daud jijak u banda nyan. Ban dua boh reugu nyang meulaén meunan cit saléng meulawan nyan laju meuhadab-hadab keu di kulam Gibeon; Abner dan meunan cit deungon pihak awaknyan jiduek di meurandeh nyoe, Yoab dan pihak droe jih teuma na dimeurandeh jéh. 
<br /><span class="verse" id="14">14 </span>Geupeugah kheueh lé Abner ubak Yoab, "Jak, tayue aneuëk buah geutanyoe mangat jimeutunang meulo!" "Gét kheueh, meunyoe meunan," geujaweueb lé Yoab. 
<br /><span class="verse" id="15">15 </span>Laju jimaju na dua blaih droe nibak sukée Benyamin nyang jiwaki lé Isyboset, dan dua blaih droe teuma nibak aneuëk buah Nabi Daud. 
<br /><span class="verse" id="16">16 </span>Awaknyan maséng-maséng saléng jiteumarek ôk nibak ulée dan saléng teuma jitob pruet lawan jih maséng-maséng, lé sabab nyan maté kheueh awaknyan meusigoe teuma. Sabab nyan kheueh teumpat di Gibeon nyan geuboh nan "Blang Peudeueng". 
<br /><span class="verse" id="17">17 </span>Óh ka lheueh teujadi nyang lagée nyan teuka kheueh teuma prang nyang keubiet hebat, dan Abner meunan cit deungon banmandum tantra Israel ka habéh taloe buet aneuëk buah Nabi Daud. 
<br /><span class="verse" id="18">18 </span>Ban lhée droe aneuëk Zeruya na disinan, awaknyan na kheueh Yoab, Abisai dan Asael. Asael nyan meunyoe bak plueng bagaih jih ban lagée jiplueng rusa, 
<br /><span class="verse" id="19">19 </span>dan jipeulet kheueh Abner nyan hana piôh-piôh. 
<br /><span class="verse" id="20">20 </span>Abner laju jingieng u likot sira jitanyong, "Peu kheueh gata nyan Asael?" "Nyoe, beutôi," jaweueb Asael. 
<br /><span class="verse" id="21">21 </span>"Bék tatiyeub ulôn!" geupeugah lé Abner. "Cuba kheueh gatadrob sidroe lamkawan tantra nyan dan tacok kheueh laju sinjata jihnyan!" Teuma Asael hana geupeuduli nyan gobnyan hana geupiôh geutiyeub laju ureuëng nyan. 
<br /><span class="verse" id="22">22 </span>Sigoe teuk Abner geupeugah ubak gobnyan, "Bék tatiyeub ulôn! Eunteuk meunyoe tatiyeub cit teupaksa gata ulôn poh maté. Meunyoe meunan, pakriban ulôn hase ulôn pandang muka Yoab adeun gata nyan?" 
<br /><span class="verse" id="23">23 </span>Bak watée nyan Asael teutab cit hana jitem piôh jipeucrok nyan, Abner laju jitob ngon kapak jih u likot, dan laju keunong ubak pruet Asael sampoe beusót kapak nyan dan peureulong ubak rhueng jih. Asael reubah dan maté laju di teumpat nyan. Banmandum ureuëng nyang trok jiteuka u teumpat jih nyang ka teugageueng nyan, laju teudong disinan. 
<br /><span class="verse" id="24">24 </span>Teuma Yoab dan Abisai mantong cit jitiyeub ngon hana geupiôh teuhadab Abner. Bak watée mata uroe ka jilhob, trok kheueh laju awaknyan u Bukét Ama, nyang na di siblaih u timu Giah, u arah padang pasi Gibeon. 
<br /><span class="verse" id="25">25 </span>Disinan ureuëng-ureuëng nibak sukée Benyamin jimeusaho lom deungon Abner, laju jiatoe baresan awaknyan nibak saboh pucak gunong. 
<br /><span class="verse" id="26">26 </span>Phon sinan Abner jitawök ubak Yoab, "Peu kheueh geutanyoe harôh ta muprang siumu masa? Peu kheueh gata hana tasada bahwa prang nyoe lumpah that phet? Kamoenyoe syedara gata saboh bansa. Padubna treb teuk gata harôh tapreh sigohlom tapeurintah aneuëk buah gata mangat jipiôh jipeucrok kamoe?" 
<br /><span class="verse" id="27">27 </span>Jijaweueb lé Yoab, "Deumi Po teu Allah nyang udeb, meunyoe gata hana tapeuphon peugah haba, pasti aneuëk buah ulôn hana jipiôh jipeu crok gata trok án singoh beungoh." 
<br /><span class="verse" id="28">28 </span>Lé Yoab laju geuyueb beureuguih sibagoe tanda keu aneuëk buah jih mangat jipiôh bék jilet le ureuëng Israel, dan deungon na nyang lagéenyan reuda kheueh muprang nyang lumpah gura nyan. 
<br /><span class="verse" id="29">29 </span>Abner dan aneuëk buah gobnyan simalam beungoh jimeubaréh jijak rot Pantôn Yordan, laju jijeumeurang Krueng Yordan, dan óh lheueh jijak siuroe seupôt nyan bak uroe lheueh nyan teuma, trok kheueh awaknyan u Mahanaim. 
<br /><span class="verse" id="30">30 </span>Óh ka lheueh Yoab geupiôh geutiyeub Abner, gobnyan laju geupeusapat banmandum aneuëk buah. Seulaén Asael teunyata na sikureueng blaih droe aneuëk buah gobnyan gadôh. 
<br /><span class="verse" id="31">31 </span>Aneuëk buah Nabi Daud ka jipoh maté 360 droe pasokan Abner nibak sukée Benyamin. 
<br /><span class="verse" id="32">32 </span>Óh lheuehnyan Yoab dan aneuëk buah gobnyan jibeuôt laju manyét Asael dan jipeukubu laju didalam lampôh jrat keuluwarga gobnyan di Betlehem. Óh lheueh nyan awaknyan jijak lom simalam suntok laju trok u Hebron bak watée ka teungoh malam. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
