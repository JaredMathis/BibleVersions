<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-13</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver">
 </span>
<p><span class="verse" id="1">1 </span>Absalom aneuëk agam Nabi Daud na sidroe adoe jih nyang inong, aneuëk dara nyan cukob lagak, nan jih Tamar. Amnon aneuëk agam Nabi Daud nibak peurumoh nyang laén ka teuma rhot cinta keu si Tamar nyan, 
<br /><span class="verse" id="2">2 </span>dan ka meuheuet that jikeuneuk éh meusajan si dara nyan. Teuma hainyan mustahé hase teujadi sabab si Tamar nyan gohlom jimeukawen dan hana jeuet teuma jimeurakan deungon aneuëk agam. Amnon hana piôh-piôh jipike keuhai nyan sampoe jihnyan rhot keu sakét. 
<br /><span class="verse" id="3">3 </span>Amnon na teuma sidroe rakan nyang lumpah lisek, nan rakan jih nyan Yonadab aneuëk Simea aduen Nabi Daud. 
<br /><span class="verse" id="4">4 </span>Yonadab jipeugah ubak Amnon, "Hai Teungku Pangeran, pakon tieb-tieb uroe ulôn ngieng droeneueh seudeh that? Peue nyang ka teujadi u ateueh droeneueh?" Jijaweueb lé Amnon, "Ulôn ka rhot cinta ubak Tamar, adoe si Absalom syedara ulôn nyan." 
<br /><span class="verse" id="5">5 </span>Laju jipeugah lé Yonadab ubak gobnyan, "Oh, meunyoe hainyan mudah that hai teungku pangeran! Neujak éh kheueh laju u ateueh tika, dan neupeugét kheueh droeneueh sang-sang teungoh sakét. Meunyoe bapak droeneueh teuka dan geujak ngieng droeneueh, dan neupeugah laju ubak gobnyan, 'Bapak, neupeu idhin kheueh si Tamar jijak kalon ulôn sira ji peuhidang bu keu ulôn. Meunyoe ulôn hase ulôn ngieng si Tamar nyan teungoh jitaguen bu keu ulôn disinoe, ulôn ka hase lôn pajoh bu.' " 
<br /><span class="verse" id="6">6 </span>Óh lheueh nyan si Amnon laju jijak éh di teumpat éh pura-pura gobnyan lam keuadaan sakét. Bak watée Raja Nabi Daud bapak gobnyan teuka geujak kalon, Amnon laju jipeugah ubak bapak jih nyan, "Bapak, neupeu idhin kheueh si Tamar jijak keunoe mangat jipeugét juadah dikeue ulôn disinoe; meunyoe nyan ka lheueh jipeumasak mungken ulôn ka ek ulôn makheun." 
<br /><span class="verse" id="7">7 </span>Óh lheueh nyan Nabi Daud laju geukirém peusan ubak si Tamar nyang na di dalam meuligoe, geupeugah lagée nyoe, "Tajak kheueh laju u rumoh aduen gata si Amnon, dan tapeugét kheueh laju peunajoh keu jihnyan." 
<br /><span class="verse" id="8">8 </span>Óh ban jideungoe nyang lagée nyan si Tamar laju jijak u rumoh aduen jih nyan dan deuh laju jikalon aduen jih si Amnon mantong teubalek nibak teumpat éh. Tamar jicok laju bacut teupông dan dikeue aduen jih nyan jipeugét laju kue juadah dan laju jitot ngon jipanggang di ateueh ngeue apui. 
<br /><span class="verse" id="9">9 </span>Óh ka lheueh nyan jipeuteubiet laju juadah nyan didalam panci dan jibri ngon geupeuhidang laju ukeue aduen jih si Amnon nyan. Teuma Amnon hana jitem pajoh juadah nyan. Gobnyan jipeugah, "Tayue teubiet laju banmandum ureuëng nyang na didalam kama nyoe!" 
<br /><span class="verse" id="10">10 </span>Óh ka lheueh banmandum ureuëng jiteubiet nibak kama nyan, jipeugah kheueh lé Amnon ubak si Tamar, "Taba kheueh laju banmandum juadah nyan keunoe, ubak teumpat ulôn éh nyoe, dan gata suleueng kheueh u dalam babah ulôn!" Tamar jiturot peue nyang jiyue nyan. 
<br /><span class="verse" id="11">11 </span>Teuma bak watée Tamar jisunyueng juadah nyan u dalam babah Amnon, Amnon laju jimat aneuëk dara nyan sira jipeugah, "Adoe meutuah, keunoe gata éh meusapat ngon ulôn!" 
<br /><span class="verse" id="12">12 </span>"Ah, bék hai aduen meutuah!" jaweueb aneuëk dara nyan. "Bék neupaksa ulôn tapeubuet buet nyang hina nyan! Hai nyang lagée nyan hántom na teupeubuet di Israel. 
<br /><span class="verse" id="13">13 </span>Meunyoe teujadi nyang lagée nyan, ho ulôn nyoe harôh ulôn söm jumoh ulôn? Meunan cit deungon droeneueh hai aduen teuma jihina lé gob di nanggroe Israel nyoe. Nyang seugét jih hainyan neujak mariet kheueh ubak raja, ka pasti raja teuma situju ulôn nyoe jeuet keu ureuëng binoe droeneueh." 
<br /><span class="verse" id="14">14 </span>Teuma Amnon hana jitem deungoe peue nyang jipeugah lé si Tamar nyan, dan sabab Amnon nyan leubeh teuga, jipaksa laju adoe jih nyan deungon cara gasa, laju jipeukosa adoe jih si Tamar nyan. 
<br /><span class="verse" id="15">15 </span>Teuma óh ka lheueh jipeukosa nyan deungon hana teusangka-sangka Amnon ka teuka banci keu adoe jih nyan dan hana tanggong-tanggong, leubeh rayeuk banci jih nibak cinta jihnyan yoh awaiphon. Lé jihnyan laju jipeugah ubak adoe jih nyan, "Jak teubiet keudeh!" 
<br /><span class="verse" id="16">16 </span>Tamar jipeugah, "Ah, pakon jeuet keumeunan aduen? Meunyoe ulôn neu-use, keujeuhetan nyan leubeh rayeuk nibak hai nyang ka lheueh neupeubuet bunoe!" Teuma si Amnon hana jitem deungoe peue nyang jipeugah lé Tamar nyan. 
<br /><span class="verse" id="17">17 </span>Amnon laju geuhôi peulayan pribadi jih sira jipeugah, "Gata peuteubiet laju ureuëng inong nyoe uluwa, dan tagunci laju pintoe!" 
<br /><span class="verse" id="18">18 </span>Lé peulayan nyan laju jiturot peue nyang ka jiyue lé Amnon nyan. Peukayan si Tamar na kheueh bajée jubah panyang meujaroe panyang. Nibak jamén nyan putroe-putroe nyang gohlom jimeukawen lazem jih jingui peukayan nyang lagée nyan. 
<br /><span class="verse" id="19">19 </span>Lé Tamar laju jisipreuk abée u ateueh ulée droe jih, jipriek bajée jubah jih, dan jijak laju sira jitôb muka jih deungon bandua blaih jaroe sira jimo musok-musok ngon até nyang roga. 
<br /><span class="verse" id="20">20 </span>Bak watée Absalom jikalon aduen jih nyan, teuma jitanyong kheueh lé jihnyan ubak Tamar nyan, "Peu kheueh si Amnon bunoe ka ji-iengkeue keuhormatan gata? Ka kheueh adoe meutuah, bék tapike le hainyan. Bukon kheueh jihnyan aduen gata, dan bék kheueh hainyan gata peugah ubak soe mantong." Bak watée nyan cit teuma Tamar jipeuaséng droe jih di rumoh Absalom, dan jih nyan gét that seudeh lom ngon seungue hana meurakan. 
<br /><span class="verse" id="21">21 </span>Raja Nabi Daud laju geudeungoe hai nyang lagée nyan, dan gobnyan gét that beungéh. 
<br /><span class="verse" id="22">22 </span>Absalom that-that jitroih dam keu Amnon dan hana jitem le peugah haba deungon jihnyan sabab jihnyan ka jipeukosa adoe jih si Tamar. 
<br /><span class="verse" id="23">23 </span>Dua thon teuma óh ka lheueh nyan Absalom laju jipeuna khanuri teugunteng pita bulée bubiri di Baal-Hazor, tou ngon banda Efraim, dan lé gobnyan laju jiundang banmandum aneuëk raja nyang agam. 
<br /><span class="verse" id="24">24 </span>Gobnyan jijak laju meuhadab ubak Bapak geuh Raja Nabi Daud dan jipeugah, "Bapak, ulôn keuneuk peuna khanuri teugunteng bulée bubiri. Ulôn that-that meuharab Bapak pi neutem teuka ubak khanuri ulôn nyan meunan cit deungon ureuëng-ureuëng rayeuk nyang na di dalam meuligoe." 
<br /><span class="verse" id="25">25 </span>Teuma geujaweueb lé raja, "Bék, hai aneuëk meutuah, sabab jih meunyoe kamoe nyoe banmandum kamoe jak keunan beuareuti kamoe nyoe ka kamoe peusosah gata." Teuma di Absalom hana geutem sabe jipaksa pakriban mantong bapak jih nyan geutem teuka ubak teumpat khanuri nyang jipeugot nyan, teuma bapak jih nyan teutab cit hana geutem. Gobnyan teuma geubri idhin mantong ubak aneuëk geuh nyan. 
<br /><span class="verse" id="26">26 </span>Laju jipeugah kheueh lé Absalom, "Meunyoe meunan, neupeu idhin kheueh syedara ulôn si Amnon jiseutôt deungon kamoe." Geupeugah lé raja, "Bék kheueh jihnyan gata peurhoh sajan gata." 
<br /><span class="verse" id="27">27 </span>Teuma sabab Absalom hana jipiôh jideusak ngon jipaksa ureuëng syiek jih nyan, bak akhé jih Nabi Daud laju geubri idhin Amnon dan banmandum aneuëk agam geuh nyang laén jimeusajan jiseutôt meusapat deungon Absalom. Laju Absalom jipeu-idang peunajoh nyang lumpah meuwáh. 
<br /><span class="verse" id="28">28 </span>Gobnyan laju jibri peurintah ubak bubena namiet jih, "Gata deungoe kheueh nyoe beugét-gét, meunyoe Amnon ka mabök sabab jijieb ié anggô, ulôn teuma lôn bri aba-aba, laju gata poh maté jih nyan. Bék gata takot. Ulôn nyang meutanggong jaweueb ateueh hai nyan. Gata meubuet kheueh deungon beuhé dan bék ragu-ragu!" 
<br /><span class="verse" id="29">29 </span>Bubena namiet nyan laju jipeubuet peue nyang ka jipeurintah lé Absalom, laju awaknyan jipoh maté Amnon. Ban jikalon peue nyang ka teujadi nyan bubena aneuëk agam Nabi Daud nyang laén laju ji-ék u ateueh bagal jihnyan maséng-maséng dan laju jipeuplueng droe. 
<br /><span class="verse" id="30">30 </span>Teungoh awaknyan mantong nibak rot ueh teungoh jiwoe, na ureuëng laén laju jijak peugah ubak Nabi Daud, "Absalom ka jipoh maté banmandum aneuëk agam Teungku Raja -- hana meusidroe pi nyang na udeb!" 
<br /><span class="verse" id="31">31 </span>Raja geubeudôh nibak teumpat duek, laju geupriek peukayan nyang meuleukek nibak tuboh geuh sabab that-that seudeh, dan geupeureubah laju droe gobnyan u ateueh aleue. Meunan cit banmandum peugawée gobnyan jipeureubah droe jih u ateueh aleue. 
<br /><span class="verse" id="32">32 </span>Teuma Yonadab aneuëk Simea aduen Nabi Daud jipeugah, "Teungku Amphon, bék neugundah dan bék teuma neupike bahwa banmandum aneuëk agam teungku Amphon ka maté. Teuma na kheueh Amnon mantong nyang maté, sabab ka jeulaih nyan kheueh nyang jilakée lé Absalom yoh phon Tamar adoe geuhnyan jipeukosa lé Amnon. 
<br /><span class="verse" id="33">33 </span>Jadi bék kheueh neupateh bahwa banmandum aneuëk Teungku Amphon ka meuninggai donya, lagée nyang ka ulôn peugah bunoe nyang maté na kheueh Amnon sidroe kong." 
<br /><span class="verse" id="34">34 </span>Dan bak watée nyan cit teuma Absalom ka jipeuplueng droe geuh. Ureuëng jaga meuligoe Nabi Daud deuh jikalon bahwa ramé that ureuëng teungoh jitreun di ateueh gunong nibak Horonaim. Dan jijak peugah kheueh hainyan ubak raja. 
<br /><span class="verse" id="35">35 </span>Dan Yonadab pih laju geupeugah ubak Nabi Daud, "Nyang kheueh bubena aneuëk agam Teungku Raja! Beutôi lagée nyang ka ulôn peugah bunoe." 
<br /><span class="verse" id="36">36 </span>Banmantong gobnyan seuleusoe geupeugah haba, jitamong kheueh laju bubena aneuëk agam Nabi Daud nyan u dalam ruweueng meuligoe. Awaknyan ka jipeuphon mo, dan Nabi Daud meunan cit deungon banmandum namiet gobnyan ka geumo ba-e sabab seudeh. 
<br /><span class="verse" id="37">37 </span>Absalom laju jijak peuaséng droe ubak meuligoe raja Gesur, na kheueh Talmai aneuëk Amihur. Gobnyan tinggai disinan treb jih lhée thon. Treb that Nabi Daud geumeukabong keu Amnon, 
<br /><span class="verse" id="39">39 </span>teuma bak watée Nabi Daud hana meuseudeh até le, gobnyan pih ka teuma teuingat that-that ngon meucen that-that keu Absalom. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
