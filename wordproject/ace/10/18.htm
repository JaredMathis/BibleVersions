<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-18</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver">
 </span>
<p><span class="verse" id="1">1 </span>Raja Nabi Daud laju geupeusapat banmandum aneuëk buah gobnyan, óh lheuehnyan pasokan nyang geupeusapat nyan geubagi teuma jeuet keu pasokan na nyang sireubée saboh pasokan dan na teuma nyang sireutoih droe. Óh lheuehnyan geu angkat teuma peuwira-peuwira nyang mat keumudo ateueh pasokan-pasokan nyan. 
<br /><span class="verse" id="2">2 </span>Óh lheueh nyan geupeuleueh laju awaknyan u mideuen prang dalam lhée boh keulompok, maséng-maséng keulompok nyan geupimpén lé Yoab, Abisai adoe Yoab dan Itai ureuëng Gat. Geupeugah lé raja ubak aneuëk buah gobnyan, "Ulôn na cit meusajan gata." 
<br /><span class="verse" id="3">3 </span>Teuma bubena awaknyan jijaweueb, "Bék Teungku Amphon, meunyoe kamoe teupaksa harôh kamoe plueng, atawa bahpi siteungoh nibak kamoe nyoe maté, musoh gohlom meurasa puih até jih, sabab Teungku Amphon kheueh nyang awaknyan mita. Teungku Amphon saban yuem jih deungon siploh ribée droe kamoe nyoe. Lom teuma leubeh gét Teungku Amphon neukirém bantuan mantong ubak kamoe didalam banda." 
<br /><span class="verse" id="4">4 </span>Laju geupeugah lé raja, "Get kheueh, teuseurah mantong ubak gata." Óh lheuehnyan gobnyan laju geudong dibinéh pintoe geureubang banda, seudangkan banmandum pasokan ka teudong meuriti diluwa lam keusatuan-keusatuan nyang na nibak siribée droe dan sireutoih droe. 
<br /><span class="verse" id="5">5 </span>Laju Raja Nabi Daud geubri peurintah ubak Yoab, Abisai dan Itai, lagée nyoe geupeugah, "Bék kheueh gata peuluka si Absalom aneuëk muda nyan deumi ulôn." Banmandum pasokan jideungoe peurintah Nabi Daud nyan. 
<br /><span class="verse" id="6">6 </span>Dan beurangkat kheueh pasokan Nabi Daud jijak prang pasokan Israel, dan awaknyan jimeu heuengko dalam uteuen Efraim. 
<br /><span class="verse" id="7">7 </span>Pasokan Israel laju jipeutaloe lé aneuëk buah Nabi Daud; keuhai taloe pasokan Israel nyan lumpah rayeuk, na 20.000 droe maté nibak uroenyan. 
<br /><span class="verse" id="8">8 </span>Prang bak uroenyan ka meutamah gunjak dan hebat that, sampoe ka meuluwah ban saboh daerahnyan, dan leubeh jai ureuëng nyang maté nyang teukurong didalam uteuen nibak nyang maté dalam mideuen prang. 
<br /><span class="verse" id="9">9 </span>Bak watée Absalom teungoh ji-ék ateueh bagal droe jih, hana teusangka-sangka gobnyan laju meurumpok deungon aneuëk buah Nabi Daud. Bagal nyan teungoh jijak dimiyueb bak kayée raya nyang miyueb, dan meusangkot kheueh ulée Absalom nibak cabeueng kayée nyan. Bagal nyan laju jiplueng seudangkan Absalom mantong meugantueng meu ayon-ayon nibak cabeueng kayée nyan. 
<br /><span class="verse" id="10">10 </span>Sidroe lamkawan aneuëk buah Nabi Daud deuh jikalon hainyan dan laju jijak lapor ubak Yoab, "Teungku Amphon, bunoe leumah ulôn kalon Absalom ka meugantueng nibak cabeueng kayée raya!" 
<br /><span class="verse" id="11">11 </span>Geujaweueb lé Yoab, "Peue kah peugah? Deuh kahkalon gobnyan? Pakon hana kahpoh bumaté? Pasti ulôn bri keu gata siploh péng pirak dan saboh talo keuieng." 
<br /><span class="verse" id="12">12 </span>Teuma ureuëng nyan jijaweueb, "Bahpi neubri 1.000 péng pirak keu ulôn, ulôn hán lôntem peusakét aneuëk agam raja. Kamoe banmandum kamoe deungoe peue nyang ka geupeurintah lé raja ubak Teungku Amphon dan ubak Abisai meunan cit ubak Itai, mangat bék teupeuluka Absalom aneuëk muda nyan deumi raja. 
<br /><span class="verse" id="13">13 </span>Dan meunyoe jih nyan ulôn poh maté si Absalom nyan, ka pasti nyan geuteupeue lé raja, sabab raja ka teuntée geudeungoe keuhai peue-peue mantong -- dan Teungku Amphon pih ka pasti hana neutem bila ulôn." 
<br /><span class="verse" id="14">14 </span>"Boh ka kheueh nyan! Habéh watée meuseu éue jaweueb keuhai nyan deungon gata," geupeugah lé Yoab. Laju Yoab geucok lhée boh kapak dan kapak nyan laju geutôb ubak dada Absalom nyang bak watée nyan mantong udeb dan teugantueng bak cabeueng kayée. 
<br /><span class="verse" id="15">15 </span>Óh lheueh na teuma siploh droe aneuëk buah Yoab laju teuma jijak paran sira jicang-cang Absalom nyan sampoe maté. 
<br /><span class="verse" id="16">16 </span>Yoab laju geuyob beureuguih akhéjih aneuëk buah gobnyan banmandum jipiôh jipeucrok pasokan Israel. 
<br /><span class="verse" id="17">17 </span>Óh lheueh nyan manyét Absalom laju jibeuôt dan ji seumpom u dalam mon nyang that lhok didalam uteuen nyan. Mon nyan laju jiseubée lé awaknyan deungon aneuk batée sampoe manyang. Banmandum pasokan Israel laju jipeuplueng droe maséng-maséng u rumoh droe jih. 
<br /><span class="verse" id="18">18 </span>Yoh mantong udeb Absalom ka geupeudong keudroe gobnyan saboh tugu di Pantôn Raja, sabab gobnyan hana geumeu aneuëk nyang agam keu teusambong keuturonan gobnyan. Tugu nyan geuboh nan paih lagée nan gobnyan keudroe, dan sampoe nibak uroe nyoe tugu nyan teuboh nan tugu Absalom. 
<br /><span class="verse" id="19">19 </span>Óh lheuehnyan jipeugah kheueh lé Ahimaas aneuëk Zadok ubak Yoab, "Neupeu idhin kheueh ubak ulôn mangat ulôn plueng lônjak britée ubak raja dan ulôn ba haba mangat até nyang toh TUHAN ka geupeuseulamat Teungku Amphon nibak musoh gobnyan." 
<br /><span class="verse" id="20">20 </span>"Bék," kheun Yoab, "na watée laén singoh. Uroenyoe hánjeuet gata tajakba haba, sabab aneuëk agam raja ka maté." 
<br /><span class="verse" id="21">21 </span>Óh lheueh nyan Yoab geupeugah ubak sidroe lamkawan namiet gobnyan nyang ureuëng Sudan, "Tajak peugah kheueh haba nyoe ubak raja peue nyang ka gata kalon." Namiet nyan laju jisujut jiseumah Teungku droe jih dan jibeudôh sinan laju jijak sira jiplueng. 
<br /><span class="verse" id="22">22 </span>Teuma Ahimaas laju jipaksa ubak Yoab, "Peue mantong nyang teuma teujadi, neupeu idhin kheueh ubak ulôn nyoe mangat ulôn jakba haba." "Pakon gata gét that meuhasrat takeuneuk jak meusajan, hai aneuëk ulôn?" geutanyong lé Yoab. "Gata hana teuma neuteurimong gaji keuhai nyan." 
<br /><span class="verse" id="23">23 </span>"Hana peue," jipeugah lom lé Ahimaas, "Ulôn teuma teutab lônjak." "Meunyoe meunan, tajak kheueh," kheun Yoab. Dan jiplueng kheueh laju Ahimaas jiseutôt binéh rot nyang teuliwat sipanyang Pantôn Yordan, dan hana treb teuma óh lheueh nyan ka meuhase jitinggai namiet Yoab nyang ka awai jijak bunoe. 
<br /><span class="verse" id="24">24 </span>Nabi Daud bak saboh watée teungoh geuduek-duek di ruweueng pintoe lamkawan pintoe geureubang teungoh ngon pintoe geureubang luwa banda nyan. Teuka si peunjaga laju jijak ék u ateueh beuton dan jidong laju di ateueh bubong pintoe geureubang nyan. Bak watée ureuëng nyan teungoh jingieng sira jipandang keudeh keunoe, leumah laju jikalon na sidroe ureuëng jiteuka sira jiplueng-plueng. 
<br /><span class="verse" id="25">25 </span>Peunjaga nyan laju jitawök u miyueb sira jipeugah hainyan ubak raja, dan raja geupeugah, "Meunyoe jihnyan sidroe mantong, ka pasti nyang jiba nyan na kheueh haba nyang jroh." Bak watée ureuëng nyan ka rab sampoe, 
<br /><span class="verse" id="26">26 </span>peunjaga nyan jikalon na teuma sidroe teuk teuka meunan cit sira jiplueng. Lé sababnyan ureuëng nyan jitawök lom, "Ngieng! Na ureuëng laén sidroe teuk teungoh jiplueng cit keunoe." Raja geujaweueb, "Pasti ureuëng nyan jiba haba nyang gét cit teuma." 
<br /><span class="verse" id="27">27 </span>Peunjaga nyan jipeugah, "Ureuëng phon nyan Ahimaas. Ulôn lôn teupeu nibak cara jihnyan jiplueng." "Gobnyan ureuëng gét," kheun raja, "ka teuntée jihnyan jiba haba nyang jroh teuma." 
<br /><span class="verse" id="28">28 </span>Sira jiteumawök Ahimaas laju jibri saleuem ubak raja, laju jisujut dan geupeugah, "Teupujoe kheueh TUHAN Po teu Allah Teungku Amphon, nyang ka geuseurah ubak Teungku Amphon ureuëng-ureuëng nyang beurontak keu Teungku Po!" 
<br /><span class="verse" id="29">29 </span>Geutanyong lé raja, "Peu kheueh Absalom ureuëng muda nyan seulamat?" Jijaweueb lé Ahimaas, "Teungku Amphon, bunoe bakwatée ulôn geu utoih jak keunoe lé Yoab, deueh ulôn kalon karu ngon riôh nyang lumpah subra, teuma ulôn hana lôn teupeue peue nyang ka teujadi." 
<br /><span class="verse" id="30">30 </span>"Gata beudôh dan tajakdong kheueh blaih jéh," geupeugah lé raja; teuma Ahimaas jijak laju keunan dan jidong nibak binéh lagée nyang ka geuyue lé Nabi Daud nyan. 
<br /><span class="verse" id="31">31 </span>Óh lheuehnyan trok teuma namiet Yoab, dan jipeugah laju ubak raja, "Ulônnyoe lônba haba nyang paleng gét ubak Teungku Amphon! Bak uroenyoe TUHAN ka geubri keu Teungku Amphon keumeunangan ateueh banmandum ureuëng nyang ka jibeurontak ubak Teungku Amphon." 
<br /><span class="verse" id="32">32 </span>Raja laju geutanyong ubak budak nyan, "Peu kheueh Absalom aneuëk muda nyan seulamat?" Jijaweueb lé namiet nyan, "Kira jih banmandum musoh Teungku Amphon, meunan cit banmandum nyang ka beurontak teuhadab Teungku Amphon ka jirasa naseb nyang saban lagée aneuëk muda nyan." 
<br /><span class="verse" id="33">33 </span>Ban geudeungoe nyan raja gét that peudeh, laju geujak ék u ateueh ruangan di ateueh pintoe geureubang sira geumo ngon geumeu ba-e, "Oh aneuëk ulôn! Aneuëk ulôn Absalom! Absalom aneuëk ulôn! Leubeh gét ulôn mantong nyang maté keugeunantoe gata, aneuëk ulôn! Absalom, aneuëk ulôn!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
