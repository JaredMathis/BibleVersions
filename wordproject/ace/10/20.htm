<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-20</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver">
 </span>
<p><span class="verse" id="1">1 </span>Di Banda Gilgal na sidroe ureuëng jeuhet nyang buet jih jipeurusak ngon jipeukaru keuteuntraman masyarakat, nan ureuëng nyan Seba. Seba nyan aneuëk si Bikri nibak sukée Benyamin. Bak watée iréng-iréngan Nabi Daud teuka, Seba laju jiyueb beureuguih dan jipeugah, "Geutanyoe banmandum hana hubongan sapeuepi deungon Nabi Daud. Jadi hana peureulée geutanyoe taseutôt gobnyan? Ho droeneueh mandum ureuëng Israel, jak geutanyoe tajakwoe!" 
<br /><span class="verse" id="2">2 </span>Ban jideungoe nyang lagée nyan di ureuëng-ureuëng Israel nyan pih laju jijakwo jiseutôt Seba hana jipako meubacut pi ubak Nabi Daud. Teuma di ureuëng Yehuda teutab seutia dan ji iréng laju Nabi Daud nibak Krueng Yordan sampoe u Yerusalem. 
<br /><span class="verse" id="3">3 </span>Óh ka sampoe Nabi Daud ubak meuligoe gobnyan di Yerusalem, ban siploh droe gundek gobnyan nyang geutingggai disinan keu jikeumiet meuligoe, geupeuduek didalam rumoh nyang jijaga lé peugawée. Keubutohan awaknyan ka teukeubah siseb-seb jih, teuma Nabi Daud hántom geu-éh le deungon awaknyan. Jadi awaknyan hana geutukéh le dan udeb awaknyan lagée inong balée sampoe án maté. 
<br /><span class="verse" id="4">4 </span>Raja laju geubri peurintah ubak Amasa, "Gata peusapat kheueh laju bubena ureuëng Yehuda dan tayuejak kheueh keunoe deungon awaknyan lam tempo lhée uroe." 
<br /><span class="verse" id="5">5 </span>Óh lheueh nyan jijak kheueh laju Amasa keu jijak gumpôi awaknyan lagée nyang ka geupeurintah ubak jihnyan, teuma ureuëng nyan hana jigisa le lagée nyang ka geupeuteuntée lé raja. 
<br /><span class="verse" id="6">6 </span>Óh lheueh nyan geupeugah kheueh teuma lé raja ubak Abisai, "Seba nyan leubeh jai kajipeususah geutanyoe nibak Absalom. Sabab nyan taba kheueh aneuëk buah ulôn dan tapeulet kheueh awaknyan, mangat bék sampoe awaknyan jiduek nibak banda-banda nyang meukuta, dan jiteumeu plueng nibak geutanyoe." 
<br /><span class="verse" id="7">7 </span>Dan dimiyueb pimpénan Abisai, pasokan Yoab dan pasokan peungawai pribadi raja dan banmandum tantra nyang laén jibeurangkat u Yerusalem deungon tujuan jijak tiyeub Seba. 
<br /><span class="verse" id="8">8 </span>Bak watée awaknyan ka sampoe nibak batée raya di Gibeon, Amasa laju teuka jijak meurumpok ngon awaknyan. Yoab nibak watée nyan geungui peukayan prang deungon peudeueng dalam sarong nyang meugantueng nibak keuieng gobnyan. Bak watée gobnyan teungoh geujak ngon geumaju, sarong peudeueng nyan teuduit dan sampoe peudeueng nyan teugéesée ubak jaroe wie gobnyan. 
<br /><span class="verse" id="9">9 </span>Yoab geupeugah ubak Amasa, "Peue haba, rakan?" sira geumat janggot Amasa deungon jaroe uneuen geuh sang-sang geukeuneuk cöm jihnyan. 
<br /><span class="verse" id="10">10 </span>Amasa hana deuh jikalon na peudeueng nibak jaroe wie Yoab. Deungon hana teusangka-sangka Yoab laju geutôb peudeueng geuh nyan ubak pruet Amasa, sampoe asoe pruet Amasa nyan ro meuhambo ateueh tanoh. Amasa nyan maté bak watée nyan cit teuma, sampoe lé Yoab hana peureulée le geutôb jihnyan. Dan óh lheueh nyan Yoab dan Abisai adoe gobnyan, jijak let laju Seba. 
<br /><span class="verse" id="11">11 </span>Sidroe lamkawan tantra Yoab jidong tô ngon manyét Amasa dan jimeuhôi, "Sou nyang dong blaih Yoab dan Nabi Daud, gata seutôt kheueh Yoab!" 
<br /><span class="verse" id="12">12 </span>Manyét si Amasa nyang mantong meulabo ngon darah nyan mantong na teutiek di ateueh jalan raya. Tantra Yoab bunoe deuh jikalon bahwa banmandum ureuëng nyang teungoh jijak jipiôh disinan. Lé sabab nyan kheueh gobnyan jitarek manyét nyan u dalam lampôh dan jithob laju ngon ija seulimbot. 
<br /><span class="verse" id="13">13 </span>Óh ka lheueh manyét nyan jigéesée di ateueh rot nyan, barô kheueh bubena ureuëng nyang teungoh jipiôh bunoe ka hase jijak lom teuma, dan banmandum ureuëng nyan jiseutôt Yoab keuk jijak tiyeub Seba. 
<br /><span class="verse" id="14">14 </span>Seba nyan ka lheueh jijak bansaboh daerah sukée Israel, laju sampoe ubak banda Abel-Bet-Maakha jiseutôt banmandum lé sukée nyang meumarga Bikri. 
<br /><span class="verse" id="15">15 </span>Aneuëk buah Yoab jideungoe bahwa Seba na disinan, dan awaknyan pih laju jikeupong banda nyan. Awaknyan laju jitamon tanoh nibak seukeulileng beuton lua dan jipeuphon tema kueh tanoh nyang na dimiyueb beuton nyan mangat jeuet ji reuloih ngon geupeureubah bintéh beuton nyan. 
<br /><span class="verse" id="16">16 </span>Di banda nyan na sidroe ureuëng inong nyang bijak sana, dan gobnyan jidong di ateueh bintéh beuton laju jimeuhôi, "Neudeungoe! Neudeungoe! Neulakée kheueh mangat Yoab jiteuka keunoe; ulôn keuneuk peugah haba ngon gobnyan." 
<br /><span class="verse" id="17">17 </span>Geuteuka laju Yoab dan di ureuëng inong nyan jitanyong, "Droeneueh kheueh nyan Yoab?" "Nyoe, beutôi, ulôn Yoab," geujaweueb lé Yoab nyan. Jipeugah lé ureuëng inong nyan, "Neudeungoe kheueh peue nyang ulôn peugah nyoe, hai Teungku." "Get kheueh, ulôn deungoe," geujaweueb lé Yoab. 
<br /><span class="verse" id="18">18 </span>Jipeugah lé ureuëng inong nyan, "Yoh watée ilée ureuëng ramé jipeugah lagée nyoe, 'Meunyoe droeneueh na peureulée peutunyoek, neujak kheueh laju ubak banda Abel' -- dan nyan kheueh nyang jipeubuet lé awaknyan. 
<br /><span class="verse" id="19">19 </span>Banda kamoe nyang nan jih Abel nyoe banda nyang raya, dan saboh banda nyang paleng aman ngon seutia di nanggroe Israel. Pakon di Teungku neu-useuha neu keuneuk peuhanco? Peu kheueh Teungku kana niet neukeuneuk peurusak tanoh nyang atra TUHAN?" 
<br /><span class="verse" id="20">20 </span>"Mubacut pih hana niet nibak ulôn nyang lagée nyan!" geujaweueb lé Yoab, "ulôn mubacutpi tan na niet lôn peurusak atawa lôn peuhanco banda droeneueh! 
<br /><span class="verse" id="21">21 </span>Nyan bukon reuncana kamoe. Teuma sidroe ureuëng nyang nan jih Seba aneuëk si Bikri, ureuëng nyan meuasai nibak daerah meugunong-gunong Efraim, jih nyan ka jibeurontak ubak Nabi Raja Daud. Gata jok kheueh jih nyan, óh lheueh nyan ulôn teuma lônjak nibak banda nyoe." Jipeugah lom lé ureuëng inong nyan, "Ulée ureuëng nyan teuma kamoe rhom ubak Teungku rot bintéh beuton nyoe." 
<br /><span class="verse" id="22">22 </span>Jijak kheueh laju gobnyan dan deungon lisek jih jipeugah laju meukeusut jih nyan ubak peunduduek banda nyan. Óh lheueh nyan ulée Seba laju jiteubang dan jigeulawa laju ubak Yoab. Óh lheueh nyan Yoab geuyueb laju beureuguih dan bubena aneuëk buah gobnyan jitinggai laju banda nyan laju jijakwoe u rumoh droejih maséng-maséng. Dan meunan cit deungon Yoab laju geujakwoe u Yerusalem geujak meuhadab ubak raja. 
<br /><span class="verse" id="23">23 </span>Nyoe kheueh peujabat-peujabat nanggroe nyang meupangkat manyang nyang geu baiát lé Nabi Daud: Panglima keu banmandum tantra Israel: geuangkat Yoab. Ulée pasokan peungawai pribadi Nabi Daud: geuangkat Benaya aneuëk Yoyada. 
<br /><span class="verse" id="24">24 </span>Keu ulée ureuëng keureuja paksa: geuangkat si Adoram. Keu beundahara nanggroe: geuangkat si Yosafat aneuëk si Ahilud. 
<br /><span class="verse" id="25">25 </span>Keu sekretaris nanggroe: geuangkat Seya. Keu teungku imeum: geuangkat Zadok dan Abiyatar. 
<br /><span class="verse" id="26">26 </span>Teungku imeum dalam meuligoe: geuangkat Ira nibak banda Yair.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
