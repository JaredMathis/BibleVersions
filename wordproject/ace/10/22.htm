<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-22</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka lheueh TUHAN geupeuseulamat Nabi Daud nibak Saul dan nibak meubagoe musoh gobnyan nyang laén, Nabi Daud laju geuca-e ngon lagu nyang ceudah ubak TUHAN: 
<br /><span class="verse" id="2">2 </span>Ulôn cinta ubak Droeneueh ya, TUHAN, Droeneueh kheueh teunaga ulôn. 
<br /><span class="verse" id="3">3 </span>TUHAN ban lagée kuta nyang kong teumpat ulôn meulindong. Allah ulôn ban lagée gunong batée, teumpat ulôn meureului. Lagée peurisai Gobnyan geutôb ulôn, dan geujaga ulôn jeuet aman sabe. 
<br /><span class="verse" id="4">4 </span>Ulôn meulakée ubak TUHAN nyang patot teupujoe, Gobnyan ka geupeu beubaih ulôn nibak musoh-musoh ulôn. 
<br /><span class="verse" id="5">5 </span>Ulôn jikeulileng lé bahya mawôt dan teugeunang lé ié raya keubinasaan. 
<br /><span class="verse" id="6">6 </span>Ulôn jikeulileng lé bahya mawôt, jeunieb mawôt meulinteung dikeue ulôn. 
<br /><span class="verse" id="7">7 </span>Lam keuadaan ulôn teukeupong lôn meulakée ubak TUHAN, ulôn kliek ubak Allah ulôn lôn lakée tulông. Di Baét Gobnyan TUHAN geudeungoe su ulôn dan geupeutrok nyang ulôn lakée. 
<br /><span class="verse" id="8">8 </span>Laju bumoe meuhayak dan meuhayon, gaki-gaki gunong pih goyah dan meuhayak sabab Allah ka mureuka! 
<br /><span class="verse" id="9">9 </span>Asab jiteubiet meukeubok lam ruhueng idong Gobnyan, bara apui nyang hu jiteubiet nibak babah Gobnyan. 
<br /><span class="verse" id="10">10 </span>Langét dimanyang geuplah dua, laju geutreun kheueh Gobnyan, deungon awan nyang seupôt na dimiyueb gaki Gobnyan. 
<br /><span class="verse" id="11">11 </span>Gobnyan geupo sira geugiduek ateueh kerub; Gobnyan meulayang di ateueh sayeub angén. 
<br /><span class="verse" id="12">12 </span>Geutôb droe Geuh deungon seupôt; awan ngon reudok nyang teubai jikeulileng Gobnyan. 
<br /><span class="verse" id="13">13 </span>Kilat nyang muble dikeue Gobnyan, jiteubiet awan, ujeuen éh meunan cit ngon apui. 
<br /><span class="verse" id="14">14 </span>Teuka TUHAN ngon su lagée lagée su geulanteue di langét, Allah Nyang Mahamanyang geupeudeungoe su Gobnyan. 
<br /><span class="verse" id="15">15 </span>Gobnyan laju geupeutek bubena aneuk panah Geuh, dan sampoe teupeu crebre bubena musoh. Gobnyan geuseumama ban lagée kilat meu-ulang-ulang dan sampoe awaknyan jiplueng teung bayeueng ka hana meuteuntée le. 
<br /><span class="verse" id="16">16 </span>Tuwie ié laôt nyang lhok sampoe teubeudôh dan meunan cit ngon lapek bumoe sampoe teuhah bak watée TUHAN geu dumpék musoh Gobnyan deungon that mureuka. 
<br /><span class="verse" id="17">17 </span>Nibak di manyang TUHAN geusunyueng jaroe Gobnyan; geumat bak ulôn dan laju geutarek dalam ié nyang lhok. 
<br /><span class="verse" id="18">18 </span>Gobnyan ka geupeuseulamat ulôn nibak musoh nyang kha dan nibak ureuëng nyang jibanci ulôn sabab awaknyan lumpah that teuga meunyoe ngon ulôn. 
<br /><span class="verse" id="19">19 </span>Awaknyan jiprang ulôn bak watée ulôn jitimpa lé beuncana teuma TUHAN kheueh nyang jeuet keu peunulông ulôn. 
<br /><span class="verse" id="20">20 </span>TUHAN kheueh nyang peulheueh ulôn nibak banmandum bala dan nyang peuseulamat ulôn sabab Gobnyan meukeunong keu ulôn. 
<br /><span class="verse" id="21">21 </span>TUHAN geubalaih peue nyang ulôn peubuet nyang beuna; Gobnyan geubri beureukat keu ulôn sabab ulôn hana meusalah. 
<br /><span class="verse" id="22">22 </span>Ulôn keubiet that taát ubak peurintah TUHAN, dan hana lôn meupaleng nibak Po teu Allah ulôn. 
<br /><span class="verse" id="23">23 </span>Banmandum huköm Gobnyan ulôn peubuet, bubena peurintah Gobnyan hana lôn peulalée. 
<br /><span class="verse" id="24">24 </span>Gobnyan geuteupeue bahwa ulôn hana meucupa dan lôn peujiôh droe nibak buet nyang salah. 
<br /><span class="verse" id="25">25 </span>Teuma TUHAN geubalaih buet ulôn nyang beutôi sabab Gobnyan geuteupeue bahwa ulôn hana meusalah. 
<br /><span class="verse" id="26">26 </span>TUHAN, Droeneueh that seutia keu ureuëng nyang seutia dan jroh ubak nyang jroh. 
<br /><span class="verse" id="27">27 </span>Ubak ureuëng suci neupeugah Droeneueh suci, dan keu ureuëng nyang jeuhet jeuet keumusoh TUHAN. 
<br /><span class="verse" id="28">28 </span>Ureuëng nyang miyueb até TUHAN peuseulamat; teuma ureuëng nyang congkak TUHAN peutundok. 
<br /><span class="verse" id="29">29 </span>TUHAN kheueh nyang puhu panyöt ulôn; dan TUHAN Allah ulôn kheueh nyang peupeungéuh ulôn didalam seupôt. 
<br /><span class="verse" id="30">30 </span>TUHAN kheueh nyang peuteuga ulôn mangat beuhase lôn peuhanco bubena musoh; deungon geubantu lé Po teu Allah hase ulôn peuhanco kuta peutahanan awaknyan. 
<br /><span class="verse" id="31">31 </span>Peue nyang geupeubuet lé Po teu Allah na kheueh sampoereuna, dan janji nyang ka geupeugah lé TUHAN na kheueh jeuet teupeucaya! Gobnyan saban lagée peurisai lé banmandum nyang jijak meulindong ubak Gobnyan. 
<br /><span class="verse" id="32">32 </span>Sabab TUHAN mantong kheueh nyang Po teu Allah; Allah kheueh nyang jeuet keu nyang bila geutanyoe. 
<br /><span class="verse" id="33">33 </span>Gobnyan na kheueh Po teu Allah nyang peuteuga ulôn dan Gobnyan geupeubuet rotjak ulôn nyoe aman. 
<br /><span class="verse" id="34">34 </span>Gobnyan nyang peukong gaki ulôn ban lagée gaki rusa, dan Gobnyan kheueh teuma nyang jaga keuseulamat ulôn di ateueh gunong-gunong. 
<br /><span class="verse" id="35">35 </span>TUHAN geulatih ulôn pakriban cara teujak muprang, akhéjih ka hase ulôn reuntang aneuk panah nyang paleng teuga. 
<br /><span class="verse" id="36">36 </span>TUHAN, Droeneueh kheueh nyang peulindong dan nyang peuseulamat ulôn, dan neutumpang ulôn deungon kuasa Droeneueh ulôn jeuet keumeugah sabab lé neutulông lé Droeneueh. 
<br /><span class="verse" id="37">37 </span>Droeneueh teuma nyang jaga ulôn mangat ulôn bék keunong teuen dan ulôn hántom na reubah. 
<br /><span class="verse" id="38">38 </span>Ulôn tiyeub musoh ulôn dan ulôn peutaloe awaknyan, dan pantang ulôn surot sigohlom awaknyan binasa. 
<br /><span class="verse" id="39">39 </span>Ulôn seumpom awaknyan sampoe hán hase jibeudôh le, awaknyan reubah hana meudaya dimiyueb gaki ulôn. 
<br /><span class="verse" id="40">40 </span>Droeneueh nyang bri teunaga keu ulôn mangat jeuet lônjak muprang, dan keuhai meunang ateueh musoh-musoh ulôn. 
<br /><span class="verse" id="41">41 </span>Droeneueh nyang peucrok sampoe musoh ulôn jiplueng nibak ulôn; dan ureuëng nyang jibanci keu ulôn ka habéh ulôn peubinasa. 
<br /><span class="verse" id="42">42 </span>Awaknyan jilakée tulông, teuma hana nyang tem bantu, awaknyan jimeuhôi TUHAN, teuma hana geujaweueb. 
<br /><span class="verse" id="43">43 </span>Awaknyan ulôn peuhanco ngon ulôn peureumok ban lagée abée nyang ro meutabu, dan ulôn sampôh ban lagée luhob nibak rot raya. 
<br /><span class="verse" id="44">44 </span>Droeneueh nyang peubeubaih ulôn nibak kawöm nyang doraka, dan neupeujeuet ulôn keupeunguasa ateueh bansa-bansa; bansa nyang hana ulôn turi ka jeuet keunamiet ulôn. 
<br /><span class="verse" id="45">45 </span>Meunan cit deungon ureuëng aséng jitundok ubak ulôn, dan jitaát meunyoe jideungoe peurintah ulôn. 
<br /><span class="verse" id="46">46 </span>Beuhé ngon ceubeueh awaknyan ka gadôh; awaknyan yo meugám-gám laju jiteubiet nibak kuta jih. 
<br /><span class="verse" id="47">47 </span>TUHAN udeb! Teupujoe kheueh nyang bila ulôn! Teupeu agong kheueh keubeusaran Allah, nyang peuseulamat ulôn! 
<br /><span class="verse" id="48">48 </span>Gobnyan nyang peumeunang Ulôn ateueh musoh ulôn, meunan cit deungon bansa-bansa geupeutaklok dikeue ulôn, 
<br /><span class="verse" id="49">49 </span>meunan cit geupeuseulamat ulôn ateueh lawan-lawan ulôn. TUHAN, Droeneueh nyang bri meunang ateueh musoh ulôn, Droeneueh nyang lindong ulôn nibak ureuëng nyang keujam. 
<br /><span class="verse" id="50">50 </span>Teuma ulôn peuagong Droeneueh lamkawan bubena bansa, dan ulôn meuca-e lagu seumujoe ubak Droeneueh. 
<br /><span class="verse" id="51">51 </span>Allah ka geubri meunang nyang lumpah raya keu raja nyang geubaiát lé Gobnyan, Gobnyan teutab geugaséh ubak ureuëng nyang ka geupiléh, nyang kheueh Nabi Daud dan keuturonan gobnyan keu siumu masa. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
