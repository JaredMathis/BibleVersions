<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver">
 </span>
<p><span class="verse" id="1">1 </span>Prang nyang meutamah-tamah hibat lé peureuté keuluwarga Saul deungon peureuté Nabi Daud teutab hana lom reuda. Nabi Daud seumaken teuga, laén hai deungon lawan gobnyan seumaken leumoh.  
<br /><span class="verse" id="2">2 </span>Aneuëk-aneuëk agam Nabi Daud nyang lahé di Hebron na kheueh lagée nyang teupeugah nyoe meunurot urotan lahé jih: Amnon. Mak jihnyan na kheueh Ahinoam nibak Yizreel.
<br /><span class="verse" id="3">3 </span>Kileab. Mak jihnyan na kheueh Abigail, beukaih peurumoh Nabal nibak Karmel. Absalom. Mak jihnyan na kheueh Maakha, putroe Raja Talmai nibak Gesur.  
<br /><span class="verse" id="4">4 </span>Adonia. Mak jihnyan na kheueh Hagit. Sefaca. Mak jihnyan na kheueh Abital.  
<br /><span class="verse" id="5">5 </span>Yitram. Mak jihnyan na kheueh Egla. Ban nam droe aneuëk agam geuhnyan lahé di Hebron.  
<br /><span class="verse" id="6">6 </span>Bak watée prang mantong that hebat lé peureuté Nabi Daud deungon peureuté keuluwarga Saul, Abner jiuseuha laju mangat peungarôh gobnyan meutamah rayeuk nibak peureuté Saul.  
<br /><span class="verse" id="7">7 </span>Bak siuroe Isyboset, aneuëk agam Saul, jitudoh Abner ka geu-éh sajan deungon sidroe lamkawan gundek Saul nyang nan jih Rizpa aneuëk Aya.
<br /><span class="verse" id="8">8 </span>Ban geudeungoe habanyan, Abner beungéh geuh that-that dan gobnyan jipeugah, "Peu kheueh Teungku Po neuanggab bahwa ulôn nyoe ka lôn kianat ubak Saul dan lôn dong blaih Yehuda? Phon awaikon ulôn nyoe lôn dong blaih Saul bapak Teungku Po, dan keu kawöm syedara gobnyan meunan cit keu rakan-rakan gobnyan. Ulôn ka ulôn tulông Teungku Po sampoe hana hase le jipeutaloe lé Nabi Daud. Bahpih dubnyan ka ulôn peubuet, teuma Teungku Amphon neuhina cit ulôn teuma lé soai ureuëng inong!  
<br /><span class="verse" id="9">9 </span>Leubeh gét ulôn jak tulông Nabi Daud, peue lom TUHAN ka geumeujanji ubak gobnyan bak saboh watée geucok keurajeuen nyoe nibak Saul dan nibak keuturonan gobnyan, laju geubaiát Nabi Daud jeuet keuraja keu bansigom tanoh Israel dan Yehuda. 
<br /><span class="verse" id="10">10 </span> Seumoga Po teu Allah geupeumaté ulôn, meunyoe hana ulôn peutrok janji Po teu Allah ubak Nabi Daud nyan!" 
<br /><span class="verse" id="11">11 </span>Isyboset hana hase geujaweueb haba nyan bahpi meu sikrék haba pih, sabab gobnyan geutakot ubak Abner. 
<br /><span class="verse" id="12">12 </span>Lé Abner geukirém utosan ubak Nabi Daud nyang nibak watée nyan gobnyan na di Hebron, haba peuneusan nyan na kheueh, "Soe nyang mat kuasa ateueh tanoh nyoe? Neupeugét kheueh peujanjian deungon ulôn, teuma ulôn tulông Teungku Amphon mangat jeuet banmandum bansa Israel jidong blaih Teungku Amphon!" 
<br /><span class="verse" id="13">13 </span>Geujaweueb lé Nabi Daud lagée nyoe, "Gét kheueh! Tapeutrok kheueh peusan nyoe ubak Abner: Ulôn lôntem peugét peujanjian deungon gata, teuma deungon saboh carat: Mikhal, aneuëk inong Saul, harôh taba ubak ulôn meunyoe gata tajak meuhadab ubak ulôn." 
<br /><span class="verse" id="14">14 </span>Óh lheueh nyan Nabi Daud geukirém utosan ubak Isyboset, dan haba peuneusan geuh lagée nyoe, "Bah kheueh Teungku Amphon neupeuriwang Mikhal, peurumoh ulôn, ubak ulôn. Jihnyan ka ulôn bloe deungon yuem sireutoih boh kulét ujong boh ureuëng Filistin." 
<br /><span class="verse" id="15">15 </span>Lé Isyboset geuyuejak laju utosan geuhnyan mangat teujak tueng Mikhal nibak lakoe jih, na kheueh Paltiel aneuëk si Lais. 
<br /><span class="verse" id="16">16 </span>Teuma Paltiel hana jipiôh jiseutôt laju Mikhal sira jimo. Bak watée awaknyan ka sampoe u banda Bahurim, Abner jipeugah ubak ureuëng nyan, "Ka kheueh, neujakwo mantong droeneueh!" Dan Paltiel pih jijakwo teuma. 
<br /><span class="verse" id="17">17 </span>Teungoh Abner geumupakat deungon mandum ureuëng patot-patot di Israel dan geupeugah, "Ka treb that-that gata tameuheuet mangat jeuet Nabi Daud teupeujeuet keuraja gata. 
<br /><span class="verse" id="18">18 </span>Dan, nyoe kheueh keuseumpatan nyang paleng rayeuk nibak gata. Ingat kheueh, TUHAN ka geumeujanji ubak Nabi Daud, bahwa gobnyan teuma geupeuguna Nabi Daud nyan mangat teupeuseulamat umat Israel nibak ureuëng Filistin dan nibak banmandum musoh nyang laén." 
<br /><span class="verse" id="19">19 </span>Meunan cit Abner geumupakat deungon ureuëng-ureuëng nibak sukée Benyamin, dan óh lheuehnyan geujak teuma u Hebron keu geujak peugah ubak Nabi Daud peue nyang ka jiseutuju lé ureuëng Benyamin dan ureuëng Israel nyan. 
<br /><span class="verse" id="20">20 </span>Bak watée Abner meusajan deungon dua ploh droe aneuëk buah gobnyan geumeuhadab ubak Nabi Daud di Hebron, Nabi Daud laju geupeuna khanuri keu awaknyan. 
<br /><span class="verse" id="21">21 </span>Óh lheueh nyan Abner laju geulakée droe sira geupeugah, "Neupeu idhin kheueh keu ulôn mangat lônjak peugrak até bansaboh Israel mangat awaknyan jimeugabong deungon Teungku Amphon. Awaknyan teuma jiteurimong Teungku Amphon sibagoe raja, dan deungon na nyang lagée nyan, Teungku Amphon ka jeuet keu raja keu saboh nanggroe, paih lagée meukeusut Teungku Amphon." Óh lheuehnyan Abner laju geupeu idhin lé Nabi Daud dan geujamin keuseulamatan gobnyan. 
<br /><span class="verse" id="22">22 </span>Óh ka leupah Abner geujak, Yoab meusajan deungon aneuëk buah Nabi Daud nyang laén geuwoe nibak mideuen prang dan jai that geupeuwoe barang rampasan. 
<br /><span class="verse" id="23">23 </span>Ubak Yoab laju geubri tée bahwa Abner banmantong geujak meuhadab ubak Raja Daud dan ka geupeu idhin jijak dan geujamin teuma keuseulamatan gobnyan. 
<br /><span class="verse" id="24">24 </span>Dan geujak meuhadab kheueh Yoab ubak raja sira geupeugah lagée nyoe, "Pakriban buet droeneueh nyan ya Teungku Amphon? Abner ka teuka jijak meuhadab ubak Teungku Raja. Pakon Teungku Raja neupeu idhin jijak meunan mantong? 
<br /><span class="verse" id="25">25 </span>Pasti kheueh Teungku Amphon ka neuteupeue bahwa Abner nyan teuka keunoe na kheueh keu jijak peungét Teungku Amphon, dan keu jiteupeue keuadaan dan peue-peue nyang ka Teungku Amphon reuncana." 
<br /><span class="verse" id="26">26 </span>Óh ka lheueh geutinggai Nabi Daud, Yoab laju geukirém utosan mangat jijak tueng Abner. Awaknyan laju jijak seutôt Abner sampoe trok ubak mon Sira, Dan Abnernyan awaknyan peuwo laju ubak Nabi Daud. Banmandum nyan teujadi hana geuteupeue mubacut pih lé Nabi Daud. 
<br /><span class="verse" id="27">27 </span>Meunan Abner nyan ka trok u Hebron, ureuëng nyan laju jipakat lé Yoab ubak binéh, tô ngon babah pintoe geureubang, siulah-ulah jikeuneuk peugah saboh rahsia. Teuma hana teusangka-sangka Yoab laju geutob nibak pruet Abner sampoe gobnyan maté bak watée nyan cit teuma. Meunan kheueh Abner ka maté jipoh lé Yoab keu jibalaih dam ateueh teupoh maté adoe gobnyan si Asael. 
<br /><span class="verse" id="28">28 </span>Bak watée Nabi Daud geudeungoe hainyan, gobnyan geupeugah, "TUHAN geuteupeue bahwa ulôn dan rakyat ulôn mubacut pih hana meusalah keuhai teupoh maté Abner nyan. 
<br /><span class="verse" id="29">29 </span>Bah kheueh Yoab dan banmandum keuluwarga jih nyan geuhuköm lé TUHAN ateueh buet jih nyang ka salah nyan. Seumoga dalam keuluwarga Yoab treun meutreun sabe na ureuëng nyang meudeurita peunyakét kulét nyang parah that, atawa ureuëng agam nyang leumoh hana meuteunaga, atawa nyang maté nibak mideuen prang atawa nyang sabe kureueng peunajoh!" 
<br /><span class="verse" id="30">30 </span>Meunan kheueh Yoab dan Abisai adoe gobnyan, geubalaih dam ubak Abner kareuna Abner ka geupoh maté Asael adoe gobnyan dalam prang di Gibeon. 
<br /><span class="verse" id="31">31 </span>Óh lheueh nyan Nabi Daud laju geubri peurintah ubak Yoab dan aneuëk buah gobnyan mangat geupriek peukayan droe geuh maséng-maséng, dan geungui ija meuduka cita meunan cit teupeuba-e keu Abner nyang ka maté keunong poh nyan. Dan bak watée manyét teu intat u dalam kubu, Nabi Raja Daud keudroe teuma nyang jak dilikot keureunda manyét nyang teungoh jiseuôn jiba ubak jrat nyan. 
<br /><span class="verse" id="32">32 </span>Abner teupeukubu di Hebron, raja dan banmandum rakyat geumo ba-e deungon meuratok ngon su nyang lumpah nyareng nibak binéh kubu nyan. 
<br /><span class="verse" id="33">33 </span>Óh ka lheuehnyan Nabi Daud geupeuratok keu Abner, lagée nyoe, 
<br /><span class="verse" id="34">34 </span>"Peu kheueh Abner harôh maté sibagoe ureuëng bangai: Jaroe gobnyan hana teu ikat, dan gaki gobnyan hana teubeuleunggu? Gobnyan maté keunong tob lé ureuëng jeuhet nyang keujam." Ban geudeungoe nyan banmandum rakyat jimo ba-e jipeumo Abner nyang leubeh teuga lom. 
<br /><span class="verse" id="35">35 </span>Si uroe suntok ureuëng laén ji useuha jibujuk Nabi Raja Daud mangat geutem makheun bahpi meubacut, teuma gobnyan geumeusumpah, "Kira jih Po teu Allah geupoh maté ulôn, meunyoe ulôn makheun sigohlom mata uroe jilhob!" 
<br /><span class="verse" id="36">36 </span>Ban geudeungoe hainyan rakyat ka meurasa seunang ngon galak. Beutôi, peue mantong nyang geupeubuet lé Nabi Raja Daud nyan, até awaknyan ka jeuet keu mangat. 
<br /><span class="verse" id="37">37 </span>Bak uroe nyan banmandum rakyat Nabi Daud dan banmandum Israel ka muphom, bahwa raja hana geuharab Abner teupoh maté. 
<br /><span class="verse" id="38">38 </span>Geupeugah lé Nabi Raja Daud ubak dumna ureuëng nyang iréng gobnyan, "Peu kheueh hana neuteupeue bahwa nibak uroenyoe sidroe peumimpén rayeuk bansa Israel ka maté syahid? 
<br /><span class="verse" id="39">39 </span>Bahpih ulôn nyoe raja nyang geupiléh lé Po teu Allah, teuma jinoenyoe ulôn meurasa that-that leumoh. Aneuëk-aneuëk Zeruya nyan lumpah that keujam. Ulôn hana hase ulôn kuasa ateueh awaknyan. Seumoga TUHAN geuhuköm bubena peunjahat-peunjahat nyan, nyang sisuai deungon peue nyang jipeubuet!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
