<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-12</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka lheueh nyan TUHAN laju geu kirém Nabi Natan geuyue jak meurumpok deungon Nabi Daud. Nabi Natan laju geujak ubak gobnyan dan geupeugah, "Na dua droe ureuëng nyang tinggai dalam saboh banda; nyang sidroe kaya dan nyang sidroe teuk gasien. 
<br /><span class="verse" id="2">2 </span>Sikaya bak jihnyan jai that jipeulara beulatang peulara dan bubiri, 
<br /><span class="verse" id="3">3 </span>seudangkan ureuëng gasien nyan bak jihnyan teuma na saboh aneuëk bubiri, nyang jibloe. Aneuëk bubiri nyan jipeulara sampoe ka rayeuk di dalam rumoh jihnyan meusajan-sajan deungon aneuëk-aneuëk gobnyan. Aneuëk bubiri nyan jijok peunajoh nibak peunajoh ureuëng nyan, sampoe ubak jipeujieb ié keu aneuëk bubiri nyan dalam cangkie ureuëng nyan keudroe, meunan cit deungon ji-éh aneuëk bubiri nyan didalam pangkée ureuëngnyan; paneuk haba, jipeusaneut aneuëk bubirinyan saban lagée jipeusaneut keu aneuëk inong jihnyan keudroe. 
<br /><span class="verse" id="4">4 </span>Bak siuroe ureuëng kaya jiteuka jamé dirumoh jih nyan. Ureuëng kaya nyan hana jitem sie bubiri atawa leumô jih nyan keudroe mangat jeuet teutaguen keu jamé jih nyan. Teuma jijak cok aneuëk bubiri ureuëng gasien nyan, laju atra ureuëng gasien nyan jisie dan jitaguen laju keu jamé jih nyan." 
<br /><span class="verse" id="5">5 </span>Ban geudeungoe nyang lagée nyan Nabi Daud gét that beungéh sabab buet ureuëng kaya nyang lagée nyan dan geupeugah, "Keujam that ureuëng kaya nyan! Deumi TUHAN nyang udeb, ureuëng nyan harôh jigantoe aneuëk bubiri nyan peuet goe lipat dan ureuëng nyan harôh teuhuköm maté!" 
<br /><span class="verse" id="7">7 </span>Geupeugah lé Nabi Natan ubak Nabi Daud, "Teungku Amphon kheueh ureuëng nyang teupeugah nyan! Dan nyoe kheueh nyang geupeugah lé TUHAN, Po teu Allah Israel, 'Droeneueh ka Ulôn baiát jeuet keu raja ateueh Israel dan ka Ulôn peuseulamat nibak si Saul. 
<br /><span class="verse" id="8">8 </span>Keurajeuen Saul dan bubena peurumoh jihnyan ka Ulôn bri keu gata, lom teuma gata Ulôn baiát jeuet keuraja ateueh Israel dan Yehuda. Meunyoe atra nyan gohlom seb, pasti teuma Ulôn jok lom keu gata nyang leubeh le nibak nyang na. 
<br /><span class="verse" id="9">9 </span>Pakon gata hana tapakoe peue nyang ka Ulôn peurintah? Keupeue tajak peubuet nyang jeuhet nyan? Uria gata yuepoh maté didalam prang; tapeubiyeu jihnyan maté jipoh lé ureuëng Amon, dan gata cok teuma peurumoh jih! 
<br /><span class="verse" id="10">10 </span>Lé sabab gata hana tataát ubak Ulôn dan tareupah teuma peurumoh Uria, lé sababnyan didalam tieb-tieb keuturonan gata treun meutreun na nyang maté teupoh. 
<br /><span class="verse" id="11">11 </span>Ulôn meusumpah teuma Ulôn peurhot mala peutaka nyan u ateueh gata nyang teuka jih nibak keuluwarga gata keudroe. Ulôn teuma Lôncok peurumoh-peurumoh gata dikeue mata gata keudroe dan teuma Ulôn jok keu ureuëng laén nyang teuma ji-éh meusajan awaknyan bak watée uroe ka peungeuh trang. 
<br /><span class="verse" id="12">12 </span>Gata ka tapeubuet desya seucara seungab-seungab, teuma saboh watée Ulôn kupeubukeuti ancaman Ulôn nyan deungon seucara trang-trang di bansaboh Israel.' " 
<br /><span class="verse" id="13">13 </span>Laju geupeugah lé Nabi Daud ubak Nabi Natan, "Ulôn ka meudesya ubak TUHAN." Geujaweueb lé Nabi Natan, "TUHAN ka geupeu amphon Teungku po; jadi Teungku Amphon hana teuma maté. 
<br /><span class="verse" id="14">14 </span>Teuma lé sabab Teungku Amphon ka neuhina TUHAN deungon buet droeneueh nyan, aneuëk agam Teungku Amphon nyang ban lahé nyan teuma maté." 
<br /><span class="verse" id="15">15 </span>Óh ka lheueh geupeugah nyan geuwoe kheueh Nabi Natan u rumoh gobnyan. Aneuëk agam Nabi Daud nyang geupeulahé lé Batsyeba balée Uria ka rhot bak sakét deungon keuheundak TUHAN. 
<br /><span class="verse" id="16">16 </span>Laju Nabi Daud geumeudoá ubak TUHAN mangat aneuëk geuh nyan puléh. Gobnyan geupuasa dan tieb-tieb malam geu-éh simalam beungoh ateueh aleue kama gobnyan. 
<br /><span class="verse" id="17">17 </span>Laju lé ureuëng-ureuëng patot nyang teupeucaya di dalam meuligoe jijak ubak gobnyan dan jibujuk gobnyan mangat geubeudôh, teuma gobnyan geutulak dan hana geutem makheun meusigoe ngon awaknyan. 
<br /><span class="verse" id="18">18 </span>Na siseuen aleuhat teuma óh lheuehnyan aneuëk nyan pih meuninggai donya, dan bubena namiet Nabi Daud ban mandum jitakot keu jijak britée hai nyan. Jipeugah lé awaknyan, "Yoh watée aneuëk nyan mantong udeb, raja hana geutem deungoe meunyoe tanyoe ta peugah haba deungon gobnyan. Peue lom jinoenyoe watée aneuëk geuh nyan ka meuninggai donya! Pat tateupeue gobnyan teuma geurajam droe gobnyan keudroe!" 
<br /><span class="verse" id="19">19 </span>Bak watée Nabi Daud geukalon namiet geuhnyan jimeusáih-sáih, sada kheueh gobnyan bahwa aneuëk geuh nyan ka meuninggai donya. Laju geutanyong ubak awaknyan, "Peu kheueh aneuëk nyan ka meuninggai?" "Ka Teungku Amphon," jaweueb awaknyan. 
<br /><span class="verse" id="20">20 </span>Dan geubeudôh kheueh laju Nabi Daud nibak aleue teumpat geu-éh nyan, laju geujak bakmon geumanoe óh lheueh nyan geusugot ngon ôk, dan geutuka peukayan. Óh lheuehnyan geubeudôh geujak laju meuiébadat u Baét TUHAN. Óh lheueh nyan gobnyan geuwoe laju ubak meuligoe, dan geulakée laju hidangan bu keuneuk makheun lé gobnyan, dan laju geu makheun. 
<br /><span class="verse" id="21">21 </span>Óh ban jingieng nyang lagée nyan bagoe, lé namiet Nabi Daud laju jitanyong ubak gobnyan, "Kamoe banmandum nyoe hana muphom, ya Teungku Amphon. Bak watée aneuëk nyan mantong udeb, Teungku Amphon neupuasa dan neupeuba-e aneuëk nyan, teuma óh ka lheueh aneuëk nyan meuninggai, Teungku Amphon neubeudôh laju neu pajoh bu!" 
<br /><span class="verse" id="22">22 </span>"Nyoe, beutôi," geujaweueb Nabi Daud, "Keubiet ulôn meupuasa dan ulôn moe bak watée aneuëk nyan mantong udeb dan teuma ulôn pike: Mungken TUHAN geugaséh keu ulôn dan geupeupuléh aneuëk nyan nibak peunyakét jih dan hase udeb lagée bak nyang ka. 
<br /><span class="verse" id="23">23 </span>Teuma jinoenyoe, óh ka sahéeh jihnyan ka meuninggai, keupeue guna jih ulôn nyoe sabe lôn puasa? Peu kheueh aneuëk nyan hase ulôn peu udeb lom teuma? Bak saboh watée teuma ulôn pih lôn jak cit ubak teumpat aneuëk lôn nyan jijak, teuma jinoenyoe jihnyan hana jiwoe le ubak ulôn." 
<br /><span class="verse" id="24">24 </span>Óh lheuehnyan Nabi Daud geupeu mangat lom até ureuëng inong gobnyan si Batsyeba, óh lheuehnyan laju geujak éh ngon binoe geuh nyan. Batsyeba laju geupeulahé lom sidroe aneuëk agam nyang geuboh nan Sulaiman lé Nabi Daud. TUHAN that-that geugaséh keu aneuëk nyan 
<br /><span class="verse" id="25">25 </span>dan geuyue Nabi Natan mangat geuboh nan aneuëk nyan ngon nan Yedija, sabab TUHAN geugaséh keu aneuëk nyan. 
<br /><span class="verse" id="26">26 </span>Bak watéenyan Yoab mantong hibat that teungoh geumeu heuengkoe dalam mideuen prang geulawan Raba ma banda nanggroe Amon, dan karab geureubot banda nyan. 
<br /><span class="verse" id="27">27 </span>Laju gobnyan geukirém utosan ubak Nabi Daud sira geupeugah, "Ulôn ka lôn prang Raba, dan ka ulôn reubot peuseudiaan ié jih. 
<br /><span class="verse" id="28">28 </span>Jinoenyoe, neutem kheueh Teungku Amphon neupeusapat tantra geutanyoe nyang na mantong tinggai, laju neupimpén seurangan mangat tapeutaklok banda nyan. Deungon na nyang lagée nyan teuma hana jikheun bahwa ulôn nyang reubot banda nyan." 
<br /><span class="verse" id="29">29 </span>Laju Nabi Daud geupeusapat banmandum tantra gobnyan, óh lheuehnyan laju geujak prang Raba, geuseureubu dan laju teuma geupeutaklok. 
<br /><span class="verse" id="30">30 </span>Nabi Daud laju geucok mahkota di ateueh ulée raja awaknyan dan atra nyan laju geungui keudroe di ateueh ulée gobnyan. Mahkotanyan na brat jih kira-kira 35 kilogram dan meutahta deungon peumata nyang lumpah ceudah. Meunan cit Nabi Daud geuba nibak teumpatnyan lumpah jai barang rampasan. 
<br /><span class="verse" id="31">31 </span>Seulaén nibaknyan peunduduek banda nyan laju geuparoih, dan geuyue bak awaknyan mangat jiba gogajo, cangkoi beuso, dan pato beuso dan awaknyan laju geuyue meukeureuja nibak teumpat peugét batée bata. Meunan cit hainyan geupeubuet u ateueh peunduduek banda-banda Amon nyang laén. Óh lheueh nyan Nabi Daud dan banmandum tantra gobnyan geuwoe lom u Yerusalem. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
