<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-15</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka lheueh nyan Absalom jikeubah laju keu droe jih saboh geuritan prang meunan cit deungon guda dan na limong ploh droe peungiréng gobnyan. 
<br /><span class="verse" id="2">2 </span>Tieb-tieb uroe Absalom jibeudôh nibak teumpat éh beungoh-beungoh that dan laju jijakdong nibak binéh jalan tô ngon pintoe geureubang meuligoe. Soe mantong ureuëng nyang jikeuneuk meungadu keuhai peukara jih ubak raja, laju jihôi ngon jitanyong lé Absalom nyan, jipeugah lagée nyoe, "Gata nyoe nibak sukée toih?" Dan meunyoe ureuëng nyang jitanyong nyan jijaweueb, "Nibak sukée nyoe atawa jéh," 
<br /><span class="verse" id="3">3 </span>teuma Absalom laju jipeugah, "Meunurot huköm, gata beuna, teuma sayang hana waki raja nyang geutem deungoe peue nyang gata gadu nyan." 
<br /><span class="verse" id="4">4 </span>Laju jipeugah lom lé ureuëng nyan, "Cuba, meunyoe ulôn nyang jeuet keu hakém, soe mantong ureuëng nyang na seungketa atawa tuntotan ureuëng nyan jeuet jijak ubak ulôn dan ulôn peusaneut ureuëng nyan deungon ade." 
<br /><span class="verse" id="5">5 </span>Meunyoe na ureuëng nyang jipeutou ubak Absalom keu jisujut jiseumah gobnyan, laju Absalom jisunyueng jaroe geuhnyan, laju di ureuëng nyan jipeusaneut ngon cara jicöm. 
<br /><span class="verse" id="6">6 </span>Meunan kheueh sikeub Absalom keu soe mantong ureuëng Israel nyang keuneuk jak peugah keuhai peukara jih ubak raja, dan deungon na lagée nyan Absalom ka jicok até ureuëng Israel. 
<br /><span class="verse" id="7">7 </span>Óh kana peuet thon teuma óh lheueh nyan, Absalom jipeugah ubak Raja Nabi Daud, "Bapak, neupeu idhin kheueh ulôn jak u Hebron keu ulôn jak peuteupat janji ulôn ubak TUHAN. 
<br /><span class="verse" id="8">8 </span>Sabab yoh ulôn mantong tinggai di Gesur nanggroe Siria, ulôn ka lheueh ulôn meujanji teuma ulôn jak meu iébadat ubak TUHAN di Hebron meunyoe gobnyan ka geupeu idhin ulôn woe u Yerusalem." 
<br /><span class="verse" id="9">9 </span>Geujaweueb lé raja, "Gata jak kheueh deungon seulamat." Dan jibeurangkat kheueh Absalom u Hebron. 
<br /><span class="verse" id="10">10 </span>Teuma sigohlom nyan gobnyan ka geukirém utosan-utosan geuh ubak bubena sukée Israel sira jiba peusan nyang lagée nyoe, "Meunyoe gata ka tadeungoe su beureuguih, gata kuk kheueh laju, 'Absalom ka jeuet keuraja di nanggroe Hebron!' " 
<br /><span class="verse" id="11">11 </span>Nibak Yerusalem na ureuëng dua reutoih droe nyang ji-iréng Absalom jijak u Hebron. Awaknyan hana jiteupeu sapeue keuhai komplotan nyan dan awaknyan banmandum jijak deungon teunang deungon hana curiga meubacut pi. 
<br /><span class="verse" id="12">12 </span>Dan teungoh Absalom jipeuseumah keureubeuen, gobnyan geukirém cit utosan u banda Gilo mangat geujak hôi Ahitofel, ureuëng nyan na kheueh sidroe peunaseuhat Nabi Raja Daud. Meunan kheueh komplotan nyang keuneuk lawan raja nyan seumaken le ngon teuga, dan meutamah le kheueh peuikot-peuikot Absalom. 
<br /><span class="verse" id="13">13 </span>Óh lheueh nyan na sidroe ureuëng jijak ba haba ubak Nabi Daud, "Ureuëng-ureuëng Israel ka jidong blaih Absalom." 
<br /><span class="verse" id="14">14 </span>Laju Nabi Daud geupeugah ubak banmandum peugawée gobnyan nyang na di Yerusalem, "Boh jak geutanyoe tajak meungunse, tajak musöm u teumpat nyang aman. Nyoe na kheueh jalan nyang paleng gét mangat geutanyoe teuhenda nibak Absalom. Hana treb le jih nyan jijak keunoe. Bagaih kheueh, bék sampoe geutanyoe jitiyeub ngon jipeutaloe, akhéjih banmandum peunduduek banda nyoe jipoh maté!" 
<br /><span class="verse" id="15">15 </span>"Get, Teungku Amphon," jaweueb awaknyan. "Kamoe ka siab kamoe peubuet peue mantong nyang Teungku Amphon peugah." 
<br /><span class="verse" id="16">16 </span>Dan geujak kheueh raja ji-iréng lé banmandum keuluwarga dan peugawée gobnyan, teuma na siploh droe gundek gobnyan nyang geutinggai keu jikeumiet meuligoe. 
<br /><span class="verse" id="17">17 </span>Bak watée raja dan banmandum peungiréng gobnyan teungoh geujak geutinggai banda, awaknyan laju geupiôh hek dan to that ngon rumoh nyang keuneuleueh. 
<br /><span class="verse" id="18">18 </span>Banmandum peugawée raja jidong blaih gobnyan bak watée pasokan peungawai raja meuriti jijak rot keu gobnyan. Meunan cit deungon nam reutoih droe tantra nyang ka jiseutôt gobnyan yoh phon di Gat, awaknyan pih meubaréh dikeue gobnyan. 
<br /><span class="verse" id="19">19 </span>Ban geungieng nyang lagée nyan lé raja laju geupeugah ubak Itai nyang jeuet keu keumeundan pasokan nyang nam reutoih droe nyan, "Pakon gata nyoe banmandum taseutôt cit meusajan deungon kamoe? Leubeh gét gata tajak gisa dan tinggai meusajan deungon raja nyang barô. Bukon kheueh gatanyoe ureuëng aséng, peungungsé nyang jiôh that nibak nanggroe gata keudroe? 
<br /><span class="verse" id="20">20 </span>Gohlom treb gata tinggai disinoe, ek kheueh gata ulôn yue jak seutôt tameungeumbara deungon ulôn? Ulôn keudroe hana lôn teupeue ho nyang harôh ulôn jak. Tajakwoe kheueh, dan taba kheueh sajan rakan-rakan gata nyang saboh bansa, seumoga TUHAN geugaséh keu gata dan seutia ubak gata." 
<br /><span class="verse" id="21">21 </span>Teuma lé Itai jijaweueb, "Amphon Deulat Tuanku Nyang Mulia, deumi TUHAN nyang udeb dan deumi nyawöng Teungku Amphon, ho mantong kheueh Teungku Amphon neujak, ulôn teutab lôn seutôt, bahpi nyang teupeukeue nyan na kheueh maté." 
<br /><span class="verse" id="22">22 </span>"Get kheueh, meunyoe meunan!" geujaweueb lé Nabi Daud, "Tajak kheueh laju!" Teuma jijak kheueh laju Itai meusajan deungon banmandum pasokan jih meunan cit deungon keuluwarga awaknyan. 
<br /><span class="verse" id="23">23 </span>Banmandum rakyat jikliek ngon jimo ba-e bak watée pasokan Nabi Daud geutinggai banda. Óh lheueh nyan raja laju geujeumeurang Krueng Kidron meunan cit jiseutôt mandum lé pasokan gobnyan, laju jijak kheueh awaknyan meulalu padang pasi. 
<br /><span class="verse" id="24">24 </span>Teungku Imeum Zadok dan Teungku Imeum Abyatar na lamkawan nyan meunan cit deungon banmandum ureuëng Lewi nyang ba Peuto Peujanjian TUHAN. Peuto Peujanjian nyan laju jikeubah, dan hana jibeuôt sigohlom banmandum rakyat jitinggai banda nyan. 
<br /><span class="verse" id="25">25 </span>Dan geupeugah kheueh lé raja ubak Zadok, "Gata peuriwang kheueh Peuto Peujanjian TUHAN nyan u dalam banda. Meunyoe TUHAN geutueng keu ulôn, teuntée kheueh Gobnyan geupeu idhin keu ulôn mangat jeuet lom lôn woe keunoe dan lôn teupeungieng Peuto Peujanjian nyan meunan cit meuteumé ulôn kalon teumpat tinggai jih. 
<br /><span class="verse" id="26">26 </span>Teuma meunyoe TUHAN hana geutueng keu ulôn, teuseurah kheueh mantong ubak TUHAN peue nyang geukeuneuk peubuet ateueh ulôn nyoe!" 
<br /><span class="verse" id="27">27 </span>Lheueh nyan geupeugah lom lé raja ubak Zadok, "Gata pakat kheueh Ahimaas aneuëk gata dan Yonatan aneuëk Abyatar; jakwoe kheueh u dalam banda deungon teunang. 
<br /><span class="verse" id="28">28 </span>Ulôn preh gata nibak teumpat jeumeurang krueng tô ngon padang pasi sampoe ulôn teurimong haba nibak gata." 
<br /><span class="verse" id="29">29 </span>Laju Zadok dan Abyatar jiba Peuto Peujanjian TUHAN nyan jipeugisa u Yerusalem dan awaknyan laju tinggai disinan. 
<br /><span class="verse" id="30">30 </span>Óh lheueh nyan Nabi Daud laju geusut sipatu geuh. Meunan cit deungon banmandum peungikot-peungikot gobnyan jiteungoh laju u ateueh Bukét Zaiton sira geumo deungon ulée teuthôb tanda ureuëng teungoh meukabong. 
<br /><span class="verse" id="31">31 </span>Bak watée jibritée ubak Nabi Daud bahwa Ahitofel na cit meusajan deungon geurombolan Absalom, laju geumeudoá kheueh Nabi Daud lagée nyoe, "Ya, TUHAN, neupeubateue kheueh peue nyang jinaseuhat lé Ahitofel!" 
<br /><span class="verse" id="32">32 </span>Bak watée Nabi Daud ka trok ubak pucak gunong di teumpat nyang lazem ureuëng jimeu iébadat ubak TUHAN, gobnyan laju jisambot lé rakan geuh nyang seutia, na kheueh Husai ureuëng Arki. Peukayan Husai nyan teupriek dan nibak ulée jih nyan teutabu deungon abée. 
<br /><span class="verse" id="33">33 </span>Nabi geupeugah ubak ureuëng nyan, "Meunyoe gata taseutôt meusajan deungon ulôn, gata ka jeuet keu beuban nibak ulôn. 
<br /><span class="verse" id="34">34 </span>Teuma gata hase tatulông ulôn, meunyoe gata tawoe u banda dan neupeugah ubak Absalom, bahwa jinoenyoe gata keuneuk peutimang jih nyan deungon peunoh seutia, lagée ka gata peutimang bapak jih yoh watée ilée. Deungon cara nyang lagée nyan gata ka hase tapeubateue peue mantong nyang jibri naseuhat lé Ahitofel. 
<br /><span class="verse" id="35">35 </span>Teungku Imeum Zadok dan Abyatar meunan cit na disinan. Tajak peugah kheueh ubak gobnyan peue-peue nyang gata deungoe di meuligoe. 
<br /><span class="verse" id="36">36 </span>Ahimaas aneuëk Zadok dan Yonatan aneuëk Abyatar meunan cit awaknyan jiseutôt bapak droe jih, deungon nyan awaknyan kana cit disinan. Aneuëk-aneuëk nyan kheueh gata yue teuka ubak ulôn mangat jijak peusampoe peue mantong haba nyang gata deungoe." 
<br /><span class="verse" id="37">37 </span>Teuma jiwoe kheueh Husai rakan Nabi Daud nyan u Yerusalem, paih bak watée Absalom trok keunan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
