<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>2 Samuel - Aceh Bible - Old Testament / 2Samuel-21</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21</span>
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak masa Nabi Daud geumat peurintah, teuka kheueh bala musém deuk nyang lumpah hibat dan treb jih lhée thon peunoh. Laju Nabi Daud geulakée peutunyok ubak TUHAN keuhai deuk nyan, dan TUHAN meufeureuman, "Teuka bala musém deuk nyan na kheueh sabab salah si Saul dan keuluwarga jih, jihnyan ka jipoh maté banmandum ureuëng-ureuëng Gibeon." 
<br /><span class="verse" id="2">2 </span>(Ureuëng-ureuëng Gibeon nyan bukon ureuëng Israel; awaknyan jitamong u dalam keulompok ubit nibak ureuëng Amori. Dan di ureuëng Israel ka jimeujanji bahwa awaknyan teuma jilindong, teuma Saul ka jiuseuha keu jipeuhabéh awaknyan sabab jihnyan nyang jipike na kheueh keu keupeuntengan ureuëng Israel dan Yehuda.) Dan Nabi Daud laju geutawök ureuëng-ureuëng Gibeon nyan, 
<br /><span class="verse" id="3">3 </span>dan geutanyong ubak awaknyan, "Peu kheueh nyang jeuet ulôn peubuet keu gata? Ulôn keuneuk teuboih buet nyang salah nyang ka geupeubuet lé Saul u ateueh gata, mangat gata tabri beureukat keu umat TUHAN." 
<br /><span class="verse" id="4">4 </span>Jaweueb awaknyan, "Peukara kamoe deungon Saul meunan cit deungon keuluwarga gobnyan hana hase teupeuseuleusoe ngon pirak atawa ngon méuh, teuma dikamoe pih hana meuheuet keuneuk poh maté bahpi meusidroe kong lamkawan bansa Israel." Laju geupeugah lom lé Nabi Daud, "Meunyoe meunan, peue nyang gata lakée jeuet ulôn peubuet?" 
<br /><span class="verse" id="5">5 </span>Jaweueb awaknyan, "Saul raja nyang ka geupiléh lé TUHAN nyan geukeuneuk peubinasa kamoe banmandum sampoe kamoenyoe ranab nibak bansaboh tanoh Israel. 
<br /><span class="verse" id="6">6 </span>Lé sabab nyan, neuseurah kheueh ubak kamoe tujoh droe keuturonan nyang agam, mangat awaknyan kamoe gantung dikeue TUHAN di Gibea, banda Raja Saul keudroe." Geujaweueb lé raja, "Get kheueh, awaknyan teuma ulôn jok ubak gata." 
<br /><span class="verse" id="7">7 </span>Teuma sabab Nabi Daud dan Yonatan ka lheueh geumeusumpah sabe keudroe-droe geuh, Nabi Daud hana geuseurah Mefiboset aneuëk Yonatan. 
<br /><span class="verse" id="8">8 </span>Nyang geucok lé Nabi Daud na kheueh Armoni dan Mefiboset, nyang na kheueh ban dua droe aneuëk agam Saul nyang jipeulahé lé ma jih ureuëng inong Rizpa aneuëk Aya; meunan cit ban limong aneuëk agam si Merab aneuëk inong Saul, aneuëk-aneuëk nyan lahé nibak hase jimeukawen Merab deungon Adriel aneuëk si Barzilai, ureuëng Mehola nyan. 
<br /><span class="verse" id="9">9 </span>Awaknyan geujok laju ubak ureuëng-ureuëng Gibeon, dan ban tujoh droe ureuëng nyan meuninggai maté teugantueng di ateueh bukét dikeue TUHAN. Huköman maté nyan teulaksana nibak musém semi, bak watée bak jelai ka jipeuphon koh. 
<br /><span class="verse" id="10">10 </span>Dan si Rizpa gundek Saul, jileueng laju ija krong keudroe jih di ateueh batée diteumpat manyét-manyét nyan teu-éh teulinteung. Rizpa hana jijak nibak teumpat nyan phon awai musém keumeukoh sampoe nibak jitreun ujeuen bak musém luroih ôn kayée. Gobnyan hana jipeubiyeu manyét-manyét nyan jicutok lé cicém-cicém óh watée uroe dan lé beulatang juah bak watée malam teuka. 
<br /><span class="verse" id="11">11 </span>Bak watée teujak peugah ubak Nabi Daud peue nyang ka geupeubuet lé Rizpa, 
<br /><span class="verse" id="12">12 </span>gobnyan laju geujakcok tuleueng-tuleueng Saul dan Yonatan nibak peunduduek banda Yabes di Gilead. (Awaknyan ka jajak cua tuleueng-tuleueng nyan nibak tanoh luwah di banda Bet-San, di teumpat ureuëng Filistin jigantung manyét-manyét nyan óh ka lheueh jipeutaloe Saul di bukét Gilboa.) 
<br /><span class="verse" id="13">13 </span>Banmandum tuleueng Saul dan tuleueng Yonatan nyan geuba nibak teumpat nyan, meunan cit geupeusapat teuma dumna tuleueng ban tujoh droe ureuëng nyang ka teugantueng nyan. 
<br /><span class="verse" id="14">14 </span>Óh lheueh nyan tuleueng-tuleueng Saul dan Yonatan dan tuleueng ban tujoh droe ureuëng nyan geutanom laju u dalam jrat Kish bapak Saul di Zela dalam wilayah Benyamin. Óh ka seuleusoe banmandum nyan geupeubuet nyang sisuai deungon peurintah raja, barô kheueh Po teu Allah geupeukabui doá awaknyan keu nanggroe nyan. 
<br /><span class="verse" id="15">15 </span>Lamkawan ureuëng Filistin dan ureuëng Israel beureutoih lom prang. Nabi Daud dan aneuëk buah gobnyan geujak laju u mideuen prang keu teujak meuheungko deungon ureuëng Filistin. Dalam prang nyan Nabi Daud jiteuka hék nyang biet-biet mupalo. 
<br /><span class="verse" id="16">16 </span>Dan teuka kheueh ubak gobnyan sidroe ureuëng rayeuk lagée gogasi nyang nanjih Yisbi-Benob. Kapak jih teupeugét nibak peurunggu nyang brat jih na kira-kira lhée siteungoh kilo gram. Meunan cit lé ureuëng nyan jigulam peudeueng nyang barô, dan ureuëngnyan yakén that deungon alat jih nyan nibak goenyan ka hase jipeutaloe Nabi Daud. 
<br /><span class="verse" id="17">17 </span>Teuma Abisai bin Zeruya bagaih that teuka jijak tulông Nabi Daud. Laju jiheuntam gogasi nyan dan lam watée sikeujab nyan cit teuma manusia gogasinyan maté. Óh lheueh nyan aneuëk buah Nabi Daud jimeulakée mangat Nabi Daud geumeujanji hana geuseutôt le óh watée na prang dipat mantong. "Teungku Amphon na kheueh harapan Israel, bék sampoe kamoe geumadôh Teungku Amphon," jipeugah lé awaknyan. 
<br /><span class="verse" id="18">18 </span>Teuma jiteuka lom prang ngon ureuëng Filistin di Gob. Lam prang nyan Sibkhai ureuëng Husa jipoh maté teuma sidroe ureuëng gogasi nyang nanjih Saf. 
<br /><span class="verse" id="19">19 </span>Nibak prang nyang laén deungon ureuëng Filistin di Gob, Elhanan aneuëk si Yair di Betlehem ka jipoh maté Goliat nibak Gat. Go kapak si Goliat nyan na bube kayée alat teumpeun ija. 
<br /><span class="verse" id="20">20 </span>Na lom muprang teulawan ureuëng Filistin di Gat. Disinan na sidroe ureuëng gogasi nyang lumpah galak jijak muprang. Manusia Gogasi nyan aneuk jaroe jih nam neuk tieb-tieb jaroe siblah jaroe dan meunan cit deungon aneuk gaki jih nam neuk cit tieb-tieb siblah gaki. 
<br /><span class="verse" id="21">21 </span>Ureuëng nyan jihina ngon jipeukém ureuëng Israel, dan sabab lé nyan kheueh jihnyan jipoh maté lé Yonatan aneuëk Simea, aduen Nabi Daud. 
<br /><span class="verse" id="22">22 </span>Ban peuet droe nyang geupoh maté lé Nabi Daud dan pasokan gobnyan, na kheueh keuturonan gogasi di Gat. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="22.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
