<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Peumo Ba-E  - Aceh Bible - Old Testament / Lamentations-3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Peumo Ba-E </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver">
 </span>
<p><span class="verse" id="1">1 </span>Ulôn kheueh ureuëng nyang ka lôn rasa udeb seungsara, sabab teuginton ngon beungéh Po teu Allah. 
<br /><span class="verse" id="2">2 </span>Maken jiôh ulôn teuhila u dalam seupôt nyang hana deuh sapeue. 
<br /><span class="verse" id="3">3 </span>Ulôn geupoh meuleuböb-leuböb hana geupiôh, hana rasa gaséh bansipanyang uroe. 
<br /><span class="verse" id="4">4 </span>Gobnyan geupeujeuet tuboh lôn ka habéh luka luhok-luhok, dan tuleueng-tuleueng ulôn ka habéh patah. 
<br /><span class="verse" id="5">5 </span>Gobnyan geupeupeunoh ulôn deungon duka dan deurita. 
<br /><span class="verse" id="6">6 </span>Ulôn geupaksa tinggai dalam seupôt lagée ureuëng nyang maté bak jamén ilée. 
<br /><span class="verse" id="7">7 </span>Deungon beuleunggu nyang kong laju geu ikat ulôn, sampoe ka hana le rot lôn teubiet. 
<br /><span class="verse" id="8">8 </span>Laju ulôn kliek lôn lakée tulông, teuma Po teu Allah hán geutem deungoe. 
<br /><span class="verse" id="9">9 </span>Gobnyan laju geulinteueng rot ulôn jak deungon beuton-beuton batée. 
<br /><span class="verse" id="10">10 </span>Lagée cagée meuluem Gobnyan geupreh lôn, lagée singa Gobnyan geulinteueng ulôn. 
<br /><span class="verse" id="11">11 </span>Geutiyeub ulôn sampoe meusimpang bak binéh jalan, laju ulôn geuteugöm ngon geupriek-priek geutinggai sinan. 
<br /><span class="verse" id="12">12 </span>Lom geureuntang busur Gobnyan, dan geupeujeuet ulôn teumpat timbak aneuk panah Gobnyan. 
<br /><span class="verse" id="13">13 </span>Aneuk panah Gobnyan ka beusöt nibak tuboh lôn sampoe trok teutôb nibak jantong lôn. 
<br /><span class="verse" id="14">14 </span>Si uroe seupôt ulôn jipeukém lé bandum ureuëng, dan geupeujeuet keubahan gob pansi haba. 
<br /><span class="verse" id="15">15 </span>Teuma nyang phet nyang geubri keu ulôn keu peunajoh dan nyang ulôn jieb. 
<br /><span class="verse" id="16">16 </span>Muka ulôn geupreu-preu ubak tanoh, dan gigo ulôn geu antôk ubak batée sampoe patah. 
<br /><span class="verse" id="17">17 </span>Ka treb that hántom lôn rasa udeb seujahteura; katuwoe ulôn pakriban udeb bahgia. 
<br /><span class="verse" id="18">18 </span>Nibak ulôn ka hana le meusyeuhu, Gadôh kheueh harapan ulôn ubak TUHAN. 
<br /><span class="verse" id="19">19 </span>Ulôn pike keuhai meurawöh dan keuhai nyang malang lagée lôn jieb ié tuba nyang lumpah that phet. 
<br /><span class="verse" id="20">20 </span>Hana putôh-putôh hai nyan ulôn pike, sampoe baten ulôn ka teuteugon hana meuguna. 
<br /><span class="verse" id="21">21 </span>Bahpi meunan harapan ulôn jibeudôh lom, watée lôn ingat hai nyoe: 
<br /><span class="verse" id="22">22 </span>Geunaséh TUHAN keukai abadi, rakhmat Gobnyan hántom na habéh, 
<br /><span class="verse" id="23">23 </span>sabe barô tieb-tieb beungoh keubit that TUHAN seutia lagoena! 
<br /><span class="verse" id="24">24 </span>TUHAN na kheueh hareuta ulôn hana nyang laén. Sabab nyan kheueh, ulôn meuharab ubak Gobnyan. 
<br /><span class="verse" id="25">25 </span>TUHAN gét that keu ureuëng nyang meuharab ubak Gobnyan, dan ubak ureuëng nyang mita Gobnyan. 
<br /><span class="verse" id="26">26 </span>Lé sababnyan, bah kheueh tanyoe preh deungon teunang sampoe TUHAN trok geujak bri peutulôngan; 
<br /><span class="verse" id="27">27 </span>bah kheueh tanyoe meurunoe jeuet keutabah bak watée geutanyoe mantong muda. 
<br /><span class="verse" id="28">28 </span>Watée TUHAN geubri peundeuritaan, bah kheueh geutanyoe taduek keudroe deungon seungab. 
<br /><span class="verse" id="29">29 </span>Bah kheueh geutanyoe ta peumiyueb droe dan meunyeurah, sabab mungken harapan mantong na. 
<br /><span class="verse" id="30">30 </span>Bahpi jitampa dan jirapa, bah kheueh banmandum nyan tanyoe teurimong. 
<br /><span class="verse" id="31">31 </span>Sabab, TUHAN hana geutulak geutanyoe siumu masa. 
<br /><span class="verse" id="32">32 </span>Óh ka lheueh Gobnyan geubri peundeuritaan, nibak gobnyan pih na gaséh sayang, sabab Gobnyan teutab geugaséh keu geutanyoe deungon geunaséh nyang hana bataih. 
<br /><span class="verse" id="33">33 </span>Gobnyan hana deungon rila até geupeubiyeu geutanyoe meudeurita dan seudeh. 
<br /><span class="verse" id="34">34 </span>Meunyoe jiwa geutanyoe teuteugon didalam glab, 
<br /><span class="verse" id="35">35 </span>Meunyoe geutanyoe gadôh hak nyang geubri lé TUHAN, 
<br /><span class="verse" id="36">36 </span>sabab keuadelan geuputa balék, pasti kheueh TUHAN geuteupeue dan geupeurati. 
<br /><span class="verse" id="37">37 </span>Meunyoe TUHAN hana geugalak keu sapeue-sapeue, pasti manusia hana hase jipeugét sapeue keu nyan. 
<br /><span class="verse" id="38">38 </span>Gét dan brok teutab jipeujak na kheueh ateueh peurintah TUHAN. 
<br /><span class="verse" id="39">39 </span>Pakon manusia harôh apoh apah meunyoe jihnyan teuhuköm sabab desya-desya jih keudroe? 
<br /><span class="verse" id="40">40 </span>Bah kheueh geutanyoe tatilek udeb geutanyoe, dan tawoe bak TUHAN Allah di dalam syeuruga. Jak kheueh geutanyoe ta peuhah até dan meudoá, 
<br /><span class="verse" id="42">42 </span>"Kamoe meudesya dan beurontak ubak Droeneueh, ya TUHAN, dan Droeneueh hán neubri keuamphonan. 
<br /><span class="verse" id="43">43 </span>Kamoe Droeneueh peulet Droeneueh poh maté, gaséh sayang ka teusöm lam beungéh Droeneueh. 
<br /><span class="verse" id="44">44 </span>Meureuka Droeneueh lagée awan nyang teubai that sampoe hana hase jilhob lé doá-doá kamoe. 
<br /><span class="verse" id="45">45 </span>Kamoe ka neupeujeuet lagée brôh nyang hana meuguna nibak mata bansigom donya. 
<br /><span class="verse" id="46">46 </span>Kamoe jihina lé bandum musoh dan jipeukém-peukém kamoe; 
<br /><span class="verse" id="47">47 </span>Kamoe ka keunong lé keuceulakaan dan keuhancoran, dan udeb lam bahya dan teumakot nyang hán teukira. 
<br /><span class="verse" id="48">48 </span>Ié mata lôn ji ile lagée ié krueng sabab bansa ulôn ka habéh hanco. 
<br /><span class="verse" id="49">49 </span>Ulôn teuma lôn mo hana piôh-piôh, 
<br /><span class="verse" id="50">50 </span>sampoe Droeneueh, ya TUHAN di syeuruga, neungieng kamoe. 
<br /><span class="verse" id="51">51 </span>Até ulôn ka jeuet keuseudeh kamoe ngieng naséb ureuëng inong di banda kamoe. 
<br /><span class="verse" id="52">52 </span>Lagée cicém, ulôn jitiyeub lé musoh nyang hana keudaléeh neubanci ulôn. 
<br /><span class="verse" id="53">53 </span>U dalam mon nyang tô kreng, awaknyan jitiek ulôn udeb-udeb laju jiseubée ulôn ngon aneuk batée. 
<br /><span class="verse" id="54">54 </span>Ié ji-ék sampoe trok bak ulée lôn, dan ulôn pike, -- 'Habéh kheueh riwayat lôn!' 
<br /><span class="verse" id="55">55 </span>Ya TUHAN, ulôn meulakée ubak Droeneueh, nibak tuwie mon nyang lhok nyan. 
<br /><span class="verse" id="56">56 </span>Ulôn meuharab nyang that-that bék kheueh neusumpai geulinyueng Droeneueh keu nyang ulôn lakée mangat Droeneueh neutulông ulôn. Dan doá ulôn Droeneueh deungoe, dan Droeneueh teuka neujak peutoe; Droeneueh neupeugah, 'Bék yo.' 
<br /><span class="verse" id="58">58 </span>Droeneueh teuka neupeujuang peukara ulôn, ya TUHAN, nyawöng ulôn ka Droeneueh peuseulamat. 
<br /><span class="verse" id="59">59 </span>Droeneueh neungieng buet nyang jeuhet nyang jipeubuet ateueh ulôn, reuncana jeuhet musoh nyang banci ulôn. Sabab nyan, ya TUHAN, neubila kheueh peukara ulôn. 
<br /><span class="verse" id="61">61 </span>Droeneueh, TUHAN, neudeungoe ulôn jihina; Droeneueh neuteupeue bandum reuncana awaknyan. 
<br /><span class="verse" id="62">62 </span>Awaknyan jipeubiyeu ulôn siuroe seupôt. keu jipeuceulaka ulôn, awaknyan jipeugét reuncana nyang kutoe. 
<br /><span class="verse" id="63">63 </span>Phon beungoh trok án malam, ulôn jipeujeuet keubarang nyang jipeukém. 
<br /><span class="verse" id="64">64 </span>Huköm kheueh awaknyan, nyang sisuai deungon buet jih, ya TUHAN. 
<br /><span class="verse" id="65">65 </span>Kutok kheueh awaknyan, dan neupeubiyeu kheueh awaknyan tinggai dalam keuadaan putôh asa. 
<br /><span class="verse" id="66">66 </span>Peulét kheueh dan peubinasa kheueh awaknyan banmandum sampoe awaknyan teusampôh habéh lam donya."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
