<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Peumo Ba-E  - Aceh Bible - Old Testament / Lamentations-4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Peumo Ba-E </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver">
 </span>
<p><span class="verse" id="1">1 </span>Méuh nyang hu muble-ble ka jeuet keu mala batée-batée Baét Allah ka meutabu bak rot ueh raya. 
<br /><span class="verse" id="2">2 </span>Yoh masa ilée peumuda remaja banda Sion lagée méuh nyang meuhái yuem, teuma bak saát nyoe ka jipeujeuet lagée beujana tanoh nyang hana hareuga. 
<br /><span class="verse" id="3">3 </span>Seudangkan, nang srigala jipeumom aneuëk-aneuëk jih teuma umat ulôn keujam that lagée cicém unta nyang lheueh di padang. 
<br /><span class="verse" id="4">4 </span>Aneuëk-aneuëk manyak nyang hana teubri mom, sampoe maté sabab ka glaih. Aneuëk-aneuëk manyak jilakée makheun, teuma hana ureuëng nyang jitem bri. 
<br /><span class="verse" id="5">5 </span>Awaknyan nyang ka lazém jimakheun peunajoh nyang mangat-mangat, dan udeb lam keumeuwahán, jinoe jimeuéue jijakmita peunajoh dalam sinamon blôh, dan maté deuk teugageueng bak rot-rot ueh raya. 
<br /><span class="verse" id="6">6 </span>Umat ulôn ka geuhuköm leubeh brat nibak peunduduek Sodom nyang lam sikréb mata hanco lé jaroe Po teu Allah deungon hana tindakan manusia. 
<br /><span class="verse" id="7">7 </span>Yoh masa ilée bubena peumimpén kamoe na kheueh gleh-gleh lagée gapeueh nyang putéh beureuseh. Awaknyan teugab dan teuga, seugar bugar dan seuhat-seuhat. 
<br /><span class="verse" id="8">8 </span>Teuma bak saát nyoe muka awaknyan leubeh itam nibak jeulaga habéh teugageueng bak rot ueh raya hana meusidroe manusia pih nyang na jituri. Kulét awaknyan ka habéh krot nibak tuleueng-tuleueng, lagée kayée nyang tô kreng hana meuguna. 
<br /><span class="verse" id="9">9 </span>Awaknyan seungsara dan maté bacut-bacut, sabab mubacut pih ka hana le peunajoh nyang teukeubah; nyang maté dimideuen prang, leubeh meu-untông nibak nyang maté sabab keunong deuk. 
<br /><span class="verse" id="10">10 </span>Keubit that yo teumakot ngon gli beuncana nyan nyang rhot ateueh umat lôn sampoe ma-ma nyang até geuh leumoh geureuboh aneuëk droe geuh keudroe mangat na meuasoe pruet. 
<br /><span class="verse" id="11">11 </span>TUHAN geupeuteuka beungéh Gobnyan dan geutot banda Sion sampoe rata deungon tanoh. 
<br /><span class="verse" id="12">12 </span>Di lamkawan raja-raja dan peunduduek donya hana meusidroe pih nyang peucaya bahwa pintoe-pintoe geureubang Yerusalem hase jitamong lé musoh dumna. 
<br /><span class="verse" id="13">13 </span>Teuma bandum nyan ka teujadi, sabab desya bubena teungku imeum dan nabi-nabi. Awaknyan ka jisintong darah, nibak ureuëng nyang hana meusalah. 
<br /><span class="verse" id="14">14 </span>Lagée ureuëng buta nyang meuwot-wot bak rot ueh raya meunan kheueh peumimpén-peumimpén banda Yerusalem. Peukayan awaknyan kutoe keunong darah sampoe hana meusidroe pih nyang tem jakmat awaknyan. 
<br /><span class="verse" id="15">15 </span>Ureuëng laén jipeugah, "Wéueh nibak teumpat nyoe! Gata najih, bék tamat kamoe!" Dan jijak kheueh awaknyan dan jimeurawoh bak saboh bansa bak bansa nyang laén, teuma hán jibri tinggai teutab lé soe mantong. 
<br /><span class="verse" id="16">16 </span>TUHAN hana le geupakoe umat Geuh keudroe; Gobnyan keudroe nyang peucrebre awaknyan dan geupeujeuet teungku-teungku imeum hana le jihareuga; dumna peumimpén hana le nyang gaséh. 
<br /><span class="verse" id="17">17 </span>Mata kamoe ka kamoe pandang, kamoe preh bantuan nyang hántom na teuka. Nyang kamoe harab peutulôngan saboh bansa, nyang seubeuna jih hana jeuet geubri sapeue. 
<br /><span class="verse" id="18">18 </span>Kamoe hana hase kamoe teubiet ubak rot raya, sabab sabe ji luem lé lawan. Seuneuleuh udeb kamoe karab sileumpah, sabab uroe-uroe udeb kamoe ka geunab. 
<br /><span class="verse" id="19">19 </span>Ureuëng-ureuëng nyang peucrok kamoe bagaih lumpah na jiôh leubeh bagaih nibak cicém siwah po. Awaknyan jitiyeub kamoe di gunong, dan jilinteueng kamoe di padang pasi. 
<br /><span class="verse" id="20">20 </span>Awaknyan jidrob raja nyang geupiléh lé TUHAN, ureuëng nyang kamoe peubangga sibagoe nyang geubri udeb, dan nyang peupayong teuhadab lawan. 
<br /><span class="verse" id="21">21 </span>He bansa Edom dan Us, takém laju, meugeumbira kheueh, teungoh mantong jeuet tapeugeumbira! Bala teuma teuka cit ateueh gata dan sabab ka mabök gata peulon droe keudroe gata. 
<br /><span class="verse" id="22">22 </span>Sion ka jipeubuet huköman ateueh jih nyan ateueh desya-desya nyang ka jipeubuet; jinoe kamoe hana geupeubiyeu lé TUHAN dan hana geuba le ubak teumpat nyang teuböih. Teuma gata, he Edom, geuhuköm lé TUHAN. Desya-desya gata teusalob bubena nyang na.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
