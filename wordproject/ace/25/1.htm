<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Peumo Ba-E  - Aceh Bible - Old Testament / Lamentations-1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Peumo Ba-E </h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver">
 </span>
<p><span class="verse" id="1">1 </span>Padub na seungue Yerusalem nibak saát nyoe, banda nyang dilée ramé lumpah na. Yohmasa dilée jitée meugah keu meubagoe bansa, bak saát nyoe ka jeuet lagée inong balée. Yoh masa dilée banda nyang paleng teupujoe, jinoe ka teupeujeuet lagée namiet nyang hana meuguna. 
<br /><span class="verse" id="2">2 </span>Simalam suntok jimo ngon seudeh, ié mata jih rho meuleng-leng tijoh nibak mieng. Hana meusidroe pi nibak geunaséh jih nyang jitem peulalo. Gobnyan jikhianat lé rakan-rakan jih nyang ka teubalék jeuet keu lawan. 
<br /><span class="verse" id="3">3 </span>Peunduduek Yehuda jitinggai nanggroe jih, sabab jipeunamiet dan lumpah seungsara. Jinoe awaknyan tinggai lamkawan bansa-bansa hana meuteumpat nyang na teubri damé seujahteura. Musoh jikeupong awaknyan bak watée awaknyan meudeurita. 
<br /><span class="verse" id="4">4 </span>Bak uroe raya hana meusidroe pih nyang na teuka u Baét Allah. Dara-dara nyang meuca-e disinan ka meudeurita, dan Teungku-teungku Imeum ka apoh apah. Hana leumah ureuëng nibak babah-babah pintoe geureubang, banda di Sion ka peunoh deungon keuseudehan. 
<br /><span class="verse" id="5">5 </span>Musoh-musoh gobnyan ka meujaya sabab ka hase jikuasa gobnyan. TUHAN nyang peujeuet awaknyan meudeurita, sabab lumpah that le desya gobnyan. Peunduduek jihnyan ka habéh teuteun, dan teuangkot ubak teumpat nyang teuböih. 
<br /><span class="verse" id="6">6 </span>Keujayaan banda Yerusalem na kheueh kisah masa nyang ka treb. Bubena peumimpén disinan ka jeuet keuleumoh lagée rusa nyang ka deuk that. Awaknyan hana meudaya watée jitiyeub lé musoh. 
<br /><span class="verse" id="7">7 </span>Óh ka lheueh reuloh dan seungsara, Yerusalem teuingat masa nyang ka treb, watée mantong le hareuta; pakriban peunduduek rhot bak jaroe musoh, dan hana meusidroe pih nyang teuka jijak tulông. Lawan-lawan gobnyan jikém-kém mantong óh jikalon awaknyan ka reuloh. 
<br /><span class="verse" id="8">8 </span>Yerusalem ka jipeukuto droe jih keudroe deungon cara jipeubuet desya nyang le dan kutoe. Bandum nyang ilée jihoreumat gobnyan, jinoe jihina sabab teukalon jihnyan ka teulon. Gobnyan apoh apah, sabab ka gadôh ié muka. 
<br /><span class="verse" id="9">9 </span>Keuhai kutoe jihnyan deuh peungeuh teukalon teuma jihnyan hana jipakoe peue nyang teujadi ateueh droe jih keudroe. Keubit that hebat keuhancoran gobnyan, teuma hana meusidroe pih nyang jitem peumangat até gobnyan. Dan gobnyan geulakée gaséh sayang nibak TUHAN, sabab musoh-musoh gobnyan ka habéh meunang. 
<br /><span class="verse" id="10">10 </span>Bandum hareuta beunda gobnyan ka habéh jireupah lé dumna musoh. Gobnyan deungon seudeh geukalon awaknyan jitamong lam Baét Po teu Allah, buet nyang that geutam lé TUHAN keu ureuëng-ureuëng nyang bukon umat Gobnyan. 
<br /><span class="verse" id="11">11 </span>Deungon meususah payah peunduduek gobnyan jimita hareukat; barang nyang meuhái-meuhái yuem nibak awaknyan jituka deungon ruti, mangat awaknyan teutab udeb dan bék maté. Yerusalem jimeuhôi, "Ya TUHAN, neungieng kheueh ulôn, neukalon kheueh sigala peundeuritaan lôn." 
<br /><span class="verse" id="12">12 </span>"He ureuëng-ureuëng nyang teungoh jak bak rot ueh raya, kalon kheueh dan ngieng kheueh! Peu kheueh na seksa nyang raya jih ube nyang lôn deurita bak saát nyoe, seksa nyang ka geupeurhot lé TUHAN u ateueh ulôn, sabab beungéh Gobnyan nyang paleng raya nyan? 
<br /><span class="verse" id="13">13 </span>Di ateueh langét geupeutron apui nyang lumpah seu uém dan sampoe tutông lam baten lôn. Geupasang taron dikeue ulôn nyang jeuet keusabab ulôn reubah. Laju geupeubiyeu lôn disinan sidroe khong sampoe meudeurita siuroe suntok. 
<br /><span class="verse" id="14">14 </span>Geucok bandum desya ulôn, laju geuikat ka jeuet keusaboh, dan geugantung ubak takue lôn, dan geuhôn atranyan ka leumoh ulôn. TUHAN geujok ulôn ubak musoh; ulôn hana meudaya lôn lawan awaknyan. 
<br /><span class="verse" id="15">15 </span>TUHAN geuanggab hina bandum pahlawan lôn nyang beuhe ngon gagah. Geukrah banmandum sipa-i mangat bandum ureuëng muda lôn habéh binasa. Gobnyan geugilo-gilo bansa lôn sampoe hanco, lagée ureuëng nyang teungoh prah ié boh angggô. 
<br /><span class="verse" id="16">16 </span>Nyang kheueh sabab jih ié mata ulôn rô meutreb-treb, hana ureuëng nyang bri seumangat dan peumangat até. Bansa ulôn ka habéh gadôh peue-peue nyang na, sabab musoh leubeh meukuasa. 
<br /><span class="verse" id="17">17 </span>Ulôn beuôt jaroe lôn lakée tulông, teuma hana ureuëng nyang jitem peumangat até. Rot jeueb-jeueb sagoe TUHAN, geukirém musoh; awaknyan teuka jijak prang ulôn. Ulôn jipeusaban lagée brôh nyang hana meuguna, barang nyang paleng luwat di teungoh-teungoh awaknyan. 
<br /><span class="verse" id="18">18 </span>Teuma TUHAN kheueh nyang paleng beutôi, sabab peurintah Gobnyan ka ulôn iengkeue. Deungoe kheueh ulôn he bansa-bansa, kalon kheueh ulôn lam deurita. Bubena ureuëng muda dan aneuëk dara nanggroe lôn ka habéh jiteun, dan laju jiangkot ubak teumpat nyang teuböih. 
<br /><span class="verse" id="19">19 </span>Ulôn tawök bandum rakan-rakan nyang krab deungon ulôn teuma awaknyan jikhianat lôn. Bubena Teungku Imeum dan peumimpén bansa banmandum ka habéh maté bak rot-rot ueh banda. Bak watée jimita peunajoh keu jipeuteun nyawöng. 
<br /><span class="verse" id="20">20 </span>O, TUHAN! Neungieng kheueh ulôn, até ulôn gundah ngon karu, hanco sabab doraka ulôn yoh masa ilée. Bak rot-rot ueh raya na ureuëng jipoh maté, dalam rumoh na nyang maté. 
<br /><span class="verse" id="21">21 </span>O, TUHAN! Neudeungoe kheueh apoh apah lôn, hana ureuëng nyang jitem peumangat até lôn. Musoh-musoh ulôn galak ngon geumbira, sabab Droeneueh nyang peujeuet ulôn ceulaka. Neupeuteuka kheueh uroe nyang Droeneueh peujanji nyan; neupeujeuet kheueh awaknyan meudeurita saban lagée ulôn. 
<br /><span class="verse" id="22">22 </span>Neungieng kheueh bandum buet jeuhet awaknyan, dan neupeusaneut kheueh ateueh awaknyan lagée Droeneueh peusaneut ateueh ulôn, sabab bandum desya nyang ulôn peubuet ateueh Droeneueh. Ulôn áh éuh meurang-rang lam deurita, até ulôn seudeh dan meurana." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
