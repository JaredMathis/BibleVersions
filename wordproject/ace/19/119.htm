<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Zabur - Aceh Bible - Old Testament - the book of Psalms, Psalm 119</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Zabur</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
<a href="67.htm#0" class="chap">67</a> 
<a href="68.htm#0" class="chap">68</a> 
<a href="69.htm#0" class="chap">69</a> 
<a href="70.htm#0" class="chap">70</a> 
<a href="71.htm#0" class="chap">71</a> 
<a href="72.htm#0" class="chap">72</a> 
<a href="73.htm#0" class="chap">73</a> 
<a href="74.htm#0" class="chap">74</a> 
<a href="75.htm#0" class="chap">75</a> 
<a href="76.htm#0" class="chap">76</a> 
<a href="77.htm#0" class="chap">77</a> 
<a href="78.htm#0" class="chap">78</a> 
<a href="79.htm#0" class="chap">79</a> 
<a href="80.htm#0" class="chap">80</a> 
<a href="81.htm#0" class="chap">81</a> 
<a href="82.htm#0" class="chap">82</a> 
<a href="83.htm#0" class="chap">83</a> 
<a href="84.htm#0" class="chap">84</a> 
<a href="85.htm#0" class="chap">85</a> 
<a href="86.htm#0" class="chap">86</a> 
<a href="87.htm#0" class="chap">87</a> 
<a href="88.htm#0" class="chap">88</a> 
<a href="89.htm#0" class="chap">89</a> 
<a href="90.htm#0" class="chap">90</a> 
<a href="91.htm#0" class="chap">91</a> 
<a href="92.htm#0" class="chap">92</a> 
<a href="93.htm#0" class="chap">93</a> 
<a href="94.htm#0" class="chap">94</a> 
<a href="95.htm#0" class="chap">95</a> 
<a href="96.htm#0" class="chap">96</a> 
<a href="97.htm#0" class="chap">97</a> 
<a href="98.htm#0" class="chap">98</a> 
<a href="99.htm#0" class="chap">99</a> 
<a href="100.htm#0" class="chap">100</a> 
<a href="101.htm#0" class="chap">101</a> 
<a href="102.htm#0" class="chap">102</a> 
<a href="103.htm#0" class="chap">103</a> 
<a href="104.htm#0" class="chap">104</a> 
<a href="105.htm#0" class="chap">105</a> 
<a href="106.htm#0" class="chap">106</a> 
<a href="107.htm#0" class="chap">107</a> 
<a href="108.htm#0" class="chap">108</a> 
<a href="109.htm#0" class="chap">109</a> 
<a href="110.htm#0" class="chap">110</a> 
<a href="111.htm#0" class="chap">111</a> 
<a href="112.htm#0" class="chap">112</a> 
<a href="113.htm#0" class="chap">113</a> 
<a href="114.htm#0" class="chap">114</a> 
<a href="115.htm#0" class="chap">115</a> 
<a href="116.htm#0" class="chap">116</a> 
<a href="117.htm#0" class="chap">117</a> 
<a href="118.htm#0" class="chap">118</a>
<span class="chapread">119</span>
<a href="120.htm#0" class="chap">120</a> 
<a href="121.htm#0" class="chap">121</a> 
<a href="122.htm#0" class="chap">122</a> 
<a href="123.htm#0" class="chap">123</a> 
<a href="124.htm#0" class="chap">124</a> 
<a href="125.htm#0" class="chap">125</a> 
<a href="126.htm#0" class="chap">126</a> 
<a href="127.htm#0" class="chap">127</a> 
<a href="128.htm#0" class="chap">128</a> 
<a href="129.htm#0" class="chap">129</a> 
<a href="130.htm#0" class="chap">130</a> 
<a href="131.htm#0" class="chap">131</a> 
<a href="132.htm#0" class="chap">132</a> 
<a href="133.htm#0" class="chap">133</a> 
<a href="134.htm#0" class="chap">134</a> 
<a href="135.htm#0" class="chap">135</a> 
<a href="136.htm#0" class="chap">136</a> 
<a href="137.htm#0" class="chap">137</a> 
<a href="138.htm#0" class="chap">138</a> 
<a href="139.htm#0" class="chap">139</a> 
<a href="140.htm#0" class="chap">140</a> 
<a href="141.htm#0" class="chap">141</a> 
<a href="142.htm#0" class="chap">142</a> 
<a href="143.htm#0" class="chap">143</a> 
<a href="144.htm#0" class="chap">144</a> 
<a href="145.htm#0" class="chap">145</a> 
<a href="146.htm#0" class="chap">146</a> 
<a href="147.htm#0" class="chap">147</a> 
<a href="148.htm#0" class="chap">148</a> 
<a href="149.htm#0" class="chap">149</a> 
<a href="150.htm#0" class="chap">150</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 119</h3>
<!--... the Word of God:--><span class="dimver">
 </span>
<p><span class="verse" id="1">1 </span>Mubahgia kheueh ureuëng nyang udeb jih hana meucupa dan taát ubak huköm-huköm TUHAN. 
<br /><span class="verse" id="2">2 </span>Mubahgia kheueh ureuëng nyang jiseutôt peurintah Gobnyan, dan deungon sigeunab até ji useuha jituri TUHAN. 
<br /><span class="verse" id="3">3 </span>Mubahgia kheueh ureuëng nyang udeb meunurot keuheundak TUHAN, dan hana jipeubuet buet nyang jeuhet. 
<br /><span class="verse" id="4">4 </span>Droeneueh neubri keu kamoe huköm Droeneueh, ya TUHAN, mangat kamoe peubuet deungon seutia. 
<br /><span class="verse" id="5">5 </span>Seumoga ulôn deungon até nyang tegoh ulôn seutôt peuratoran-peuratoran Droeneueh. 
<br /><span class="verse" id="6">6 </span>Meunyoe ulôn peurati banmandum peurintah Droeneueh, ulôn hana neupeumalée. 
<br /><span class="verse" id="7">7 </span>Meunyoe ulôn meurunoe keuputosan Droeneueh nyang ade, teuma ulôn lôn pujoe Droeneueh deungon situloh até. 
<br /><span class="verse" id="8">8 </span>Ulôn lôntem taát ubak huköm Droeneueh, bék kheueh sagai-sagai neutinggai ulôn. 
<br /><span class="verse" id="9">9 </span>Ureuëng muda hase jipeuteun udeb jih hana meucupa meunyoe jihnyan udeb nyang sisuai deungon peurintah Droeneueh. 
<br /><span class="verse" id="10">10 </span>Deungon sipeunoh até ulôn meu useuha lôn turi Droeneueh, dan bék neupeubiyeu ulôn nyoe meusimpang nibak peurintah Droeneueh. 
<br /><span class="verse" id="11">11 </span>Ajaran Droeneueh ulôn keubah didalam até, mangat ulôn bék meudesya keu Droeneueh. 
<br /><span class="verse" id="12">12 </span>Ulôn pujoe Droeneueh, ya TUHAN, neupeurunoe kheueh ulôn peue nyang Droeneueh teutabkan. 
<br /><span class="verse" id="13">13 </span>Deungon su nyang nyareng ulôn peumaklum banmandum huköm nyang Droeneueh bri. 
<br /><span class="verse" id="14">14 </span>Ulôn geumbira lôn seutôt banmandum peue nyang Droeneueh peurintah, saban lagée ulôn keubah meubagoe rupa hareuta. 
<br /><span class="verse" id="15">15 </span>Ulôn kutem meurunoe banmandum keuputosan Droeneueh, dan ulôn simak banmandum peue nyang Droeneueh tunyok. 
<br /><span class="verse" id="16">16 </span>Peue nyang ka Droeneueh peuteutab jeuet até ulôn lumpah galak; ajaran Droeneueh keubit hana hase ulôn peutuwoe. 
<br /><span class="verse" id="17">17 </span>Bah kheueh Droeneueh meumurah até keu hamba Droeneueh nyoe, mangat ulôn teutab udeb dan jeuet keu ureuëng nyang taát ubak ajaran Droeneueh. 
<br /><span class="verse" id="18">18 </span>Neupeubleut kheueh mata kamoe jeuet hase kamoe keumalon ajaran nyang lumpah hebat dalam huköm Droeneueh. 
<br /><span class="verse" id="19">19 </span>Dan keu sikeujab ulôn tinggai di ateueh donya nyoe, bék kheueh neusöm huköm Droeneueh nibak ulôn. 
<br /><span class="verse" id="20">20 </span>Até lôn sakét tanggong rindu, ya TUHAN, ulôn keuneuk teupeue huköm Droeneueh jeueb-jeueb watée. 
<br /><span class="verse" id="21">21 </span>Droeneueh nyang sapa ureuëng nyang sombong, dan nyang kutok ureuëng nyang meusimpang nibak ajaran Droeneueh. 
<br /><span class="verse" id="22">22 </span>Neupeulheueh kheueh ulôn nibak peunghinaan dan seurapa awaknyan, sabab ulôn kupeubuet peuratoran Droeneueh. 
<br /><span class="verse" id="23">23 </span>Bahpi lé peunguasa ka jimeukumplot jilawan ulôn, hamba Droeneueh nyoe teutab meurateb dan teutanung nyang ka Droeneueh teutabkan. 
<br /><span class="verse" id="24">24 </span>Peuratoran-peuratoran Droeneueh jeuet keu naseuhat ulôn nyang lumpah mangat dan galak até ulôn. 
<br /><span class="verse" id="25">25 </span>Ulôn ka teuéh didalam abée; neupeupuléh kheueh udeb lôn nyang sisuai deungon janji Droeneueh. 
<br /><span class="verse" id="26">26 </span>Ulôn meungaku nibak buet ulôn, sababnyan Droeneueh neujaweueb ulôn; neupeurunoe kheueh ulôn peue nyang ka Droeneueh teutabkan. 
<br /><span class="verse" id="27">27 </span>Neutulông kheueh ulôn mangat jeuet lôn puphom banmandum huköm-huköm Droeneueh, ajaran Droeneueh nyang lumpah kagom nyan teutab ulôn tanueng. 
<br /><span class="verse" id="28">28 </span>Jiwa ulôn ka hanco meukeupeng-keupeng keunong keusosahan, neupeukong kheueh ulôn nyang sisuai deungon janji Droeneueh. 
<br /><span class="verse" id="29">29 </span>Neupeujiôh kheueh ulôn nibak rot nyang sisat, ya TUHAN lôn, sabab keujroh Droeneueh, neupeurunoe kheueh ulôn deungon huköm Droeneueh. 
<br /><span class="verse" id="30">30 </span>Ulôn kalheueh lôn piléh mangat jeuet keu ureuëng taát, peurintah Droeneueh sabe ulôn ingat-ingat. 
<br /><span class="verse" id="31">31 </span>Ulôn ka lôn seutôt peue mantong peuratoran-peuratoran Droeneueh, ya TUHAN, bék neupeubiyeu ulôn meuteumé malée. 
<br /><span class="verse" id="32">32 </span>Deungon sigala seunang até ulôn lôn turot ubak peurintah Droeneueh, sabab Droeneueh kheueh ulôn nyoe meutamah meuphom. 
<br /><span class="verse" id="33">33 </span>TUHAN, neupeurunoe kheueh ulôn peue makna keuteutapan-keuteutapan Droeneueh, mangat ulôn jeuet lôn seutôt sampoe án akhé. 
<br /><span class="verse" id="34">34 </span>Neupeujeuet kheueh ulôn mangat muphom ubak huköm Droeneueh jeuet lôn taát, dan ulôn peubuet deungon sipeunoh até. 
<br /><span class="verse" id="35">35 </span>Seumoga ulôn lôn mumat teugoh ubak peurintah Droeneueh, sabab nyan kheueh nyang ulôn harok. 
<br /><span class="verse" id="36">36 </span>Neubri kheueh keu ulôn hasrat keu lôn taát ubak peurintah Droeneueh, leubeh nibak meuheuet beujeuet keu ureuëng kaya. 
<br /><span class="verse" id="37">37 </span>Neujaga kheueh ulôn mangat bék lôn tiyeub nyang hana meuguna, neubri kheueh keu ulôn udeb nyang sisuai deungon keuheundak Droeneueh. 
<br /><span class="verse" id="38">38 </span>Neupeukong kheueh hamba Droeneueh nyoe janji Droeneueh, nyang Droeneueh bri keu ureuëng nyang taát ubak Droeneueh. 
<br /><span class="verse" id="39">39 </span>Neupeujiôh kheueh peunghinaan nyang ulôn takot, ya TUHAN, sabab keubit that gét banmandum huköm Droeneueh. 
<br /><span class="verse" id="40">40 </span>Neubri kheueh keu ulôn udeb barô, sabab Droeneueh ade, ulôn meuheuet that ulôn taát ubak keuputosan-keuputosan Droeneueh. 
<br /><span class="verse" id="41">41 </span>Ya TUHAN, neutunyok kheueh padub na Droeneueh neugaséh keu ulôn, neupeuseulamat kheueh ulôn nyang sisuai deungon janji Droeneueh. 
<br /><span class="verse" id="42">42 </span>Dan ka hase ulôn jaweueb ureuëng nyang hina ulôn, sabab ulôn nyang ulôn peubangga na kheueh tutoe haba Droeneueh. 
<br /><span class="verse" id="43">43 </span>Neutulông kheueh ulôn mangat hase ulôn peugah nyang beuna, sabab ulôn meuharab ubak keuputosan Droeneueh. 
<br /><span class="verse" id="44">44 </span>Ulôn keuneuk mumat ubak huköm Droeneueh, keu siumu masa. 
<br /><span class="verse" id="45">45 </span>Teuma ulôn udeb deungon beubaih, sabab lôn useuha lôn patuh ubak tutoe Droeneueh. 
<br /><span class="verse" id="46">46 </span>Peuratoran Droeneueh ulôn peusampoe ubak raja-raja, deungon lagée nyan ulôn hana meuteumé malée. 
<br /><span class="verse" id="47">47 </span>Keuseunangan ulôn na kheueh ulôn peubuet peurintah Droeneueh, sabab ulôn cinta ubak peuratoran nyan. 
<br /><span class="verse" id="48">48 </span>Ulôn horeumat dan lôn cinta ubak peurintah Droeneueh, nyang ka Droeneueh teutabkan teuma ulôn reunuengkan. 
<br /><span class="verse" id="49">49 </span>Ingat kheueh janji Droeneueh ubak hamba Droeneueh nyoe, janji nyang neubri harapan keu ulôn. 
<br /><span class="verse" id="50">50 </span>Nyoe kheueh nyang peulalo ulôn lam peundeuritaan, bahwa janji Droeneueh nyan teuba ulôn ubak udeb. 
<br /><span class="verse" id="51">51 </span>Ureuëng sombong luwa biasa jihina ulôn, teuma ulôn teutab hana meusimpang nibak huköm Droeneueh. 
<br /><span class="verse" id="52">52 </span>Ulôn teuingat ubak huköm Droeneueh yoh masa dilée, dan teuhibo kheueh até ulôn, ya TUHAN. 
<br /><span class="verse" id="53">53 </span>Ulôn beungéh that keu ureuëng jeuhet, sabab awaknyan jitinggai huköm Droeneueh. 
<br /><span class="verse" id="54">54 </span>Simantong udeb lôn nyang paneuk di ateueh bumoe, nyang Droeneueh teutabkan ulôn peujeuet keu ca-e ngon lagu-lagu pujoe. 
<br /><span class="verse" id="55">55 </span>Óh watée malam ulôn ingat ubak Droeneueh, ya TUHAN, huköm Droeneueh teutab ulôn mat. 
<br /><span class="verse" id="56">56 </span>Ulôn meuteumé bahgia sabab ulôn taát ubak peurintah-peurintah Droeneueh. 
<br /><span class="verse" id="57">57 </span>Droeneueh mantong nyang ulôn harab, ya TUHAN lôn, ulôn meujanji lôn peubuet ajaran Droeneueh. 
<br /><span class="verse" id="58">58 </span>Deungon sigeunab até ulôn meulakée gaséh sayang Droeneueh, neugaséh kheueh lôn nyang sisuai deungon janji Droeneueh. 
<br /><span class="verse" id="59">59 </span>Ulôn ka habéh pike keuhai pi-e lôn, dan lôn meujanji lôn taát ubak peuratoran Droeneueh. 
<br /><span class="verse" id="60">60 </span>Ulôn meudab-dab dan hana ulôn preh, keu ulôn peujak peurintah Droeneueh. 
<br /><span class="verse" id="61">61 </span>Ureuëng jeuhet jipasang taron keu ulôn, teuma ulôn teutab hana lôn tuwoe ubak huköm Droeneueh. 
<br /><span class="verse" id="62">62 </span>Di teungoh malam ulôn beudôh di teumpat éh keu lôn jak pujoe Droeneueh, sabab keuputosan-keuputosan Droeneueh nyang ade. 
<br /><span class="verse" id="63">63 </span>Ulôn meurakan deungon banmandum ureuëng nyang taqwa, dan banmandum ureuëng nyang jipeubuet peurintah Droeneueh. 
<br /><span class="verse" id="64">64 </span>Bumoe peunoh deungon gaséh Droeneueh, ya TUHAN, neupeurunoe kheueh ulôn keuhai nyang TUHAN peuteutabkan. 
<br /><span class="verse" id="65">65 </span>Droeneueh ka neupeupeunoh janji Droeneueh, ya TUHAN, dan neupeubuet nyang jroh keu hamba Droeneueh. 
<br /><span class="verse" id="66">66 </span>Neubri kheueh keu ulôn hikeumat dan iéleumé peungeutahuan, sabab ulôn peucaya ubak peue mantong peurintah Droeneueh. 
<br /><span class="verse" id="67">67 </span>Sigohlom teuhuköm, ulôn meunyimpang, jinoenyoe ulôn mumat ubak peurintah Droeneueh. 
<br /><span class="verse" id="68">68 </span>Sabab Droeneueh jroh dan neupeubuet nyang get, neupeurunoe kheueh ulôn keuhai keuputosan-keuputosan Droeneueh. 
<br /><span class="verse" id="69">69 </span>Ureuëng sombong jipeusuna ulôn, teuma ulôn deungon sipeunoh até lôn taát ubak keuputosan Droeneueh. 
<br /><span class="verse" id="70">70 </span>Ureuëng-ureuëng nyan hana jimuphom, teuma nibak ulôn huköm Droeneueh na kheueh nyang peumangat até. 
<br /><span class="verse" id="71">71 </span>Bit get that Droeneueh neuhuköm ulôn, jeuet ulôn turi ubak keuteutapan-keuteutapan Droeneueh. 
<br /><span class="verse" id="72">72 </span>Nibak ulôn huköm Droeneueh leubeh meuyuém nibak banmandum méuh dan pirak nyang na di ateueh donya. 
<br /><span class="verse" id="73">73 </span>Droeneueh kheueh nyang peujeuet dan nyang beuntuk ulôn, neubri kheueh keu ulôn peungeurtian jeuet hase ulôn meurunoe peurintah-peurintah Droeneueh. 
<br /><span class="verse" id="74">74 </span>Ureuëng taqwa galak meunyoe jikalon ulôn, sabab ulôn meuharab ubak janji Droeneueh. 
<br /><span class="verse" id="75">75 </span>Ulôn kuteupeue bahwa keuputosan Droeneueh na kheueh ade, ya TUHAN, Droeneueh ka neuhuköm ulôn sabab keuseutiaan Droeneueh. 
<br /><span class="verse" id="76">76 </span>Seumoga geunaséh Droeneueh jeuet teuhibo ulôn, paih lagée janji Droeneueh ubak hamba Droeneueh. 
<br /><span class="verse" id="77">77 </span>Neugaséh kheueh ulôn, teuma ulôn teutab udeb, sabab huköm Droeneueh teupeugalak até ulôn. 
<br /><span class="verse" id="78">78 </span>Bah kheueh ureuëng sombong meuteumé malée, sabab ka jipeusuna ulôn, teuma ulôn teutab lôn ba dalam teunung keuhai peurintah-peurintah Droeneueh. 
<br /><span class="verse" id="79">79 </span>Seumoga ureuëng taqwa geujak ubak ulôn, banmandum nyang jituri keu peuratoran-peuratoran Droeneueh. 
<br /><span class="verse" id="80">80 </span>Seumoga até ulôn hana meusimpang nibak keuteutapan Droeneueh, jeuet ulôn bék meuteumé malée. 
<br /><span class="verse" id="81">81 </span>Até ulôn lumpah that rindu ubak keuseulamatan nibak Droeneueh; lé sababnyan ulôn meuharab ubak janji Droeneueh. 
<br /><span class="verse" id="82">82 </span>Mata ulôn peudeuh sabab teubleut sabe bak lôn preh-preh neupeupeunoh janji Droeneueh, ulôn peugah, "Pajan kheueh Droeneueh neuhibô ulôn?" 
<br /><span class="verse" id="83">83 </span>Kulét ulôn ka krot-krot lagée uempang anggô nyang useung, teuma keuteutapan Droeneueh teutab hana ulôn peutuwoe. 
<br /><span class="verse" id="84">84 </span>Sampoe án pajan hamba Droeneueh nyoe jimeusaba? Pajan Droeneueh neuhuköm ureuëng-ureuëng nyang jiteuyeub ulôn? 
<br /><span class="verse" id="85">85 </span>Ureuëng nyang hana jitaát ubak huköm Droeneueh, ka jikueh uruek keuneuk jijeubak ulôn. 
<br /><span class="verse" id="86">86 </span>Banmandum huköm Droeneueh hase teupeutanggong jaweueb, neutulông kheueh ulôn, sabab ulôn jitiyeub hana alasan. 
<br /><span class="verse" id="87">87 </span>Awaknyan rab jiteumé jipoh ulôn, teuma ulôn teutab hana lôn peutuwoe ubak peurintah Droeneueh. 
<br /><span class="verse" id="88">88 </span>Peuseulamat kheueh ulôn sabab Droeneueh teutab neugaséh, mangat ulôn hase lôn taát ubak huköm Droeneueh. 
<br /><span class="verse" id="89">89 </span>TUHAN, sabda Droeneueh teutab kong siumu masa, dan keukai ngon abadi di syeuruga. 
<br /><span class="verse" id="90">90 </span>Keuseutiaan Droeneueh teutab meuteun nibak zamén u zamén, Droeneueh nyang peudong bumoe sampoe teutab na. 
<br /><span class="verse" id="91">91 </span>Banmandum nyang na jinoe, na kheueh sabab peurintah Droeneueh, sabab awaknyan banmandum na kheueh hamba-hamba Droeneueh. 
<br /><span class="verse" id="92">92 </span>Meunyoe huköm Droeneueh bukon pangkai keugeumbiraan ulôn, ka pasti ulôn ka maté lam seungsara lôn. 
<br /><span class="verse" id="93">93 </span>Sipanyang masa ulôn hana lôn kalon ban nibak peurintah Droeneueh, sabab deungon nyan Droeneueh peu udeb ulôn. 
<br /><span class="verse" id="94">94 </span>Peuseulamat kheueh ulôn, sabab ulôn nyoe na kheueh atra Droeneueh, ulôn ka meu useuha ulôn taát ubak peurintah Droeneueh. 
<br /><span class="verse" id="95">95 </span>Ureuëng jeuhet ka jipreh-preh jikeuneuk poh maté lôn, teuma ulôn teutab lôntem kalon ubak huköm Droeneueh. 
<br /><span class="verse" id="96">96 </span>Ka leumah lôn kalon bahwa nyang sampoereuna pi teubataih, teuma peurintah Droeneueh kheueh nyang sampoereuna. 
<br /><span class="verse" id="97">97 </span>Padub na ulôn cinta ubak huköm Droeneueh; hainyan teutab ulôn pike ngon lôn zike sipanyang uroe. 
<br /><span class="verse" id="98">98 </span>Ulôn sabe teuingat ubak peurintah Droeneueh, nyang teupeujeuet ulôn leubeh bijaksana nibak musoh-musoh lôn. 
<br /><span class="verse" id="99">99 </span>Peungeurtian ulôn leubeh nibak peungeurtian gurée-gurée lôn, sabab ulôn teutab lôn reunueng ngon lôn pike ubak peurintah-peurintah Droeneueh. 
<br /><span class="verse" id="100">100 </span>Ulôn leubeh muphom nibak ureuëng-ureuëng nyang ka syiek, sabab ulôn teutab lôn mumat ubak keuputosan-keuputosan Droeneueh. 
<br /><span class="verse" id="101">101 </span>Ulôn peusie peue mantong buet atawa pi-e nyang jeuhet, mangat ulôn teutab taát ubak ajaran Droeneueh. 
<br /><span class="verse" id="102">102 </span>Ulôn teutab hana lôn peujayéh nibak huköm Droeneueh, sabab Droeneueh kheueh nyang peurunoe ulôn. 
<br /><span class="verse" id="103">103 </span>Keubit that maméh jih tutoe haba Droeneueh, rasa jih leubeh maméh nibak meulisan. 
<br /><span class="verse" id="104">104 </span>Huköm-huköm Droeneueh teubri ulôn ubak peungeurtian, lé sababnyan ulôn teutab lôn banci ubak buet-buet nyang curang. 
<br /><span class="verse" id="105">105 </span>Sabda Droeneueh na kheueh panyöt tanglong keu tieb-tieb langkah lôn, cahya nyang trang nibak jalan lôn. 
<br /><span class="verse" id="106">106 </span>Nyang ulôn peujanji deungon sumpah lôn teupati, keu lôn mumat nibak keuputosan Droeneueh nyang ade. 
<br /><span class="verse" id="107">107 </span>Ulôn lumpah seungsara, ya TUHAN, neujaga kheueh udeb lôn nyang sisuai deungon janji Droeneueh. 
<br /><span class="verse" id="108">108 </span>Teurimong kheueh doá syukoe ulôn, ya TUHAN, dan neupeurunoe kheueh ulôn deungon huköm-huköm Droeneueh. 
<br /><span class="verse" id="109">109 </span>Ulôn sabe lôn peusabông nyawöng, teuma ulôn teutab hana lôn tuwoe nibak huköm Droeneueh. 
<br /><span class="verse" id="110">110 </span>Ureuëng jeuhet jiteun taron keu ulôn, teuma ulôn teutab hana meusimpang nibak keuputosan Droeneueh. 
<br /><span class="verse" id="111">111 </span>Peurintah Droeneueh na kheueh pusaka ulôn siumu masa, sababnyan até ulôn teutab geumbira. 
<br /><span class="verse" id="112">112 </span>Ulôn meuheuet keu lôn taát nibak keuteutapan Droeneueh, sampoe akhé hayat lôn. 
<br /><span class="verse" id="113">113 </span>Ulôn teutab lôn cinta nibak huköm-huköm Droeneueh, ulôn banci ubak ureuëng nyang hana seutia deungon sipeunoh até ubak Droeneueh. 
<br /><span class="verse" id="114">114 </span>Droeneueh kheueh nyang bila dan peulindong lôn, ulôn meuharab ubak janji Droeneueh, 
<br /><span class="verse" id="115">115 </span>Hai ureuëng jeuhet, beujiôh kheueh nibak ulôn! Ulôn keuneuk taát ubak peurintah Po teu Allah. 
<br /><span class="verse" id="116">116 </span>Neupeukong kheueh ulôn nyang sisuai deungon janji Droeneueh mangat ulôn teutab udeb, bék neupeubiyeu udeb ulôn keucewa lam harapan. 
<br /><span class="verse" id="117">117 </span>Tumpang kheueh ulôn mangat ulôn seulamat, dan sabe ulôn peurati nibak peurintah Droeneueh. 
<br /><span class="verse" id="118">118 </span>Droeneueh neutulak ureuëng nyang meunyimpang nibak peue nyang ka Droeneueh teutabkan, dan sia-sia mantong tipée muslihat awaknyan. 
<br /><span class="verse" id="119">119 </span>Banmandum ureuëng jeuhet neuanggab lagée blôh, lé sababnyan ulôn cinta ubak peuratoran-peuratoran Droeneueh. 
<br /><span class="verse" id="120">120 </span>Ulôn yo that-that sabab teumakot ubak Droeneueh, até ulôn yo ubak keuputosan Droeneueh. 
<br /><span class="verse" id="121">121 </span>Ulôn ka lôn peubuet nyang ade dan beuna, bék kheueh neuseurah ulôn ubak jaroe musoh. 
<br /><span class="verse" id="122">122 </span>Meujanji kheueh bahwa Droneueh teutab neutulông ulôn, bék neupeubiyeu ulôn jiteugom lé ureuëng-ureuëng nyang angkoh dan sombong. 
<br /><span class="verse" id="123">123 </span>Mata ulôn peudeh bak ulôn preh bantuan Droeneueh nyang peuseulamat lôn, ulôn preh peumbeubaihan nyang Droneueh peujanji. 
<br /><span class="verse" id="124">124 </span>Peusaneut kheueh ulôn nyang sisuai deungon gaséh Droeneueh, dan neupeurunoe kheueh ulôn nibak keuteutapan Droeneueh. 
<br /><span class="verse" id="125">125 </span>Ulôn hamba Droeneueh, peujeuet kheueh ulôn mangat meuphom, mangat ulôn leubeh muphom peurintah Droeneueh. 
<br /><span class="verse" id="126">126 </span>TUHAN, ka trok saát jih Droeneueh meutindak, sabab le that ureuëng nyang jiliengkeue keuhai huköm Droeneueh. 
<br /><span class="verse" id="127">127 </span>Peurintah-peurintah Droeneueh ulôn cinta leubeh nibak méuh, dan leubeh nibak méuh nyang murni. 
<br /><span class="verse" id="128">128 </span>Sabab nyan ulôn udeb sisuai deungon banmandum peutunyok Droeneueh; buet nyang sirong teutab ulôn banci. 
<br /><span class="verse" id="129">129 </span>Banmandum peuratoran nyang Droeneueh peuna keubit lumpah that kagom, dan banmandum peuratoran nyan ulôn taát sipeunoh até. 
<br /><span class="verse" id="130">130 </span>Meunyoe teupeutrang, ajaran Droeneueh teubri trang nyang luwa biasa, dan teubri peungeurtian keu ureuëng seudeurhana. 
<br /><span class="verse" id="131">131 </span>Nafáh ulôn meuhák-meuhák, sabab rindu ubak peurintah Droeneueh. 
<br /><span class="verse" id="132">132 </span>Neupaleng kheueh ubak ulôn dan neugaséh kheueh keu ulôn, saban lagée neugaséh ubak ureuëng nyang cinta ubak Droeneueh. 
<br /><span class="verse" id="133">133 </span>Peuteugab kheueh langkah ulôn nyang sisuai deungon janji Droeneueh, bék neupeubiyeu ulôn jikuasa lé keujeuhetan. 
<br /><span class="verse" id="134">134 </span>Peubeubaih kheueh ulôn nibak ureuëng-ureuëng nyang tindéeh ulôn, mangat ulôn hase lôn taát ubak peurintah Droeneueh. 
<br /><span class="verse" id="135">135 </span>Neubri kheueh beureukat ubak ulôn deungon teuka Droeneueh, dan neupeurunoe kheueh ulôn keuhai keuputosan Droeneueh. 
<br /><span class="verse" id="136">136 </span>Ié mata ulôn ile lagée ié krueng, sabab huköm Droeneueh hana jitaáti. 
<br /><span class="verse" id="137">137 </span>Droeneueh ade, ya TUHAN, banmandum huköm Droeneueh teupat. 
<br /><span class="verse" id="138">138 </span>Peurintah-peurintah nyang Droeneueh bri, ade dan jeuet teupeubangga. 
<br /><span class="verse" id="139">139 </span>Beungéh ulôn hu lagée apui lam tuboh lôn sabab musoh ulôn ka jituwoe ubak ajaran Droeneueh. 
<br /><span class="verse" id="140">140 </span>Janji Droeneueh kong dan jeuet teupeucaya, ulôn lumpah cinta ubak janji nyan. 
<br /><span class="verse" id="141">141 </span>Ulôn nyoe ureuëng ubit dan hina teuma, teuma ajaran Droeneueh teutab hana lôn kalon ban. 
<br /><span class="verse" id="142">142 </span>Keuadelan Droeneueh meuteun keu siumu masa, dan huköm Droeneueh sabe beuna. 
<br /><span class="verse" id="143">143 </span>Ulôn rhot bak meularat dan keusosahan, teuma keuputosan Droeneueh keubit mangat that até lôn. 
<br /><span class="verse" id="144">144 </span>Peuratoran Droeneueh sabe ade; neubri kheueh keu ulôn peungeurtian mangat ulôn jeuet udeb. 
<br /><span class="verse" id="145">145 </span>Deungon sigeunab até ulôn meulakée ubak Droeneueh; neujaweueb kheueh ulôn, ya TUHAN, ulôn keuneuk taát ubak peurintah Droeneueh. 
<br /><span class="verse" id="146">146 </span>Ulôn meulakée ubak Droeneueh; peuseulamat kheueh ulôn, ulôn keuneuk mumat ubak peuratoran Droeneueh. 
<br /><span class="verse" id="147">147 </span>Banseuboh buta ka ulôn beudôh dan laju lôn lakée tulông; ulôn meuharab ubak janji Droeneueh. 
<br /><span class="verse" id="148">148 </span>Simalam beungoh ulôn meujaga, keu lôn pike sira lôn tanung ajaran Droeneueh. 
<br /><span class="verse" id="149">149 </span>Deungoe kheueh ulôn sabab geunaséh Droeneueh, ya TUHAN, neujaga kheueh udeb lôn sabab keuadelan Droeneueh. 
<br /><span class="verse" id="150">150 </span>Ureuëng nyang tiyeub ulôn ka tô that, awaknyan deungon meukeusut jeuhet dan hana jipakoe ubak huköm Droeneueh. 
<br /><span class="verse" id="151">151 </span>Teuma Droeneueh tô, ya TUHAN, peue mantong peurintah Droeneueh na kheueh beuna. 
<br /><span class="verse" id="152">152 </span>Phon yoh ilée ka ulôn teupeue keuhai ajaran-ajaran Droeneueh, bahwa atranyan ka Droeneueh peuteutab keu siumu masa. 
<br /><span class="verse" id="153">153 </span>Neungieng kheueh peundeuritaan ulôn dan neupeuseulamat kheueh ulôn, sabab ulôn hana lôn kalon ban keuhai huköm Droeneueh. 
<br /><span class="verse" id="154">154 </span>Neubila kheueh peukara ulôn dan neupeubeubaih kheueh ulôn; peuseulamat kheueh ulôn nyang sisuai deungon janji Droeneueh. 
<br /><span class="verse" id="155">155 </span>Ureuëng jeuhet hana teupeuseulamat, sabab hana jitaát ubak keuteutapan Droeneueh. 
<br /><span class="verse" id="156">156 </span>Keubit raya that gaséh sayang Droeneueh, ya TUHAN, peuseulamat kheueh ulôn nyang sisuai deungon keuadelan Droeneueh. 
<br /><span class="verse" id="157">157 </span>Jai that ureuëng jimeumusoh dan jitiyeub ulôn, ya TUHAN, teuma ulôn teutab hana lôn kalon ban ubak peuratoran Droeneueh. 
<br /><span class="verse" id="158">158 </span>Ulôn banci ubak peungkhianat-peungkhianat nyan, sabab awaknyan hana jiseutôt ubak ajaran Droeneueh. 
<br /><span class="verse" id="159">159 </span>Neukalon kheueh pakriban ulôn cinta ubak peurintah Droeneueh, ya TUHAN, neupeuseulamat kheueh ulôn sabab gaséh sayang Droeneueh. 
<br /><span class="verse" id="160">160 </span>Banmandum feureuman Droeneueh na kheueh beutôi, ya TUHAN, peue mantong huköm Droeneueh nyang ade teutab keu siumu masa. 
<br /><span class="verse" id="161">161 </span>Ureuëng-ureuëng nyang meukuasa jipeu crok ulôn hana alasan, teuma nyang ulôn takot na kheueh ubak huköm Droeneueh. 
<br /><span class="verse" id="162">162 </span>Sabab janji Droeneueh ulôn teutab dalam geumbira, lagée sidroe-droe ureuëng nyang meuteumé hareuta. 
<br /><span class="verse" id="163">163 </span>Banmandum nyang sulet ulôn banci, teuma meunyoe huköm Droeneueh teutab ulôn cinta. 
<br /><span class="verse" id="164">164 </span>Hana putôh-putôh lôn peugah syukoe ubak Droeneueh, ya TUHAN, sabab huköm Droeneueh nyang ade dan beuna. 
<br /><span class="verse" id="165">165 </span>Ureuëng nyang jicinta ubak huköm Droneueh, ureuëng nyan teutab aman dan teuntram, hana nyang hase linteung ureuëng nyang cinta ubak huköm Droeneueh nyan. 
<br /><span class="verse" id="166">166 </span>Ulôn kupreh keuseulamatan nibak Droeneueh, ya TUHAN, Peue mantong peurintah Droeneueh teutab ulôn keureuja. 
<br /><span class="verse" id="167">167 </span>Ulôn teutab taát ubak peue mantong peuratoran Droeneueh, dan lôn cintanyan deungon sigeunab até. 
<br /><span class="verse" id="168">168 </span>Ulôn teutab patuh ubak peurintah dan nyang Droeneueh tunyok, ya TUHAN, sabab Droeneueh nyang kalon peue mantong nyang ulôn peubuet. 
<br /><span class="verse" id="169">169 </span>Seumoga nyang ulôn lakée nyoe sampoe ubak Droeneueh, ya TUHAN lôn, neubri kheueh ubak ulôn peungeurtian, nyang sisuai deungon keuheundak Droeneueh. 
<br /><span class="verse" id="170">170 </span>Bah kheueh peue nyang ulôn lakée nyoe trok ubak Droeneueh, peuseulamat kheueh ulôn nyang sisuai deungon janji Droeneueh. 
<br /><span class="verse" id="171">171 </span>Ulôn keuneuk pujoe Droeneueh mantong, ya TUHAN, sabab Droeneueh nyang peurunoe ulôn keuhai keuteutapan Droeneueh. 
<br /><span class="verse" id="172">172 </span>Ulôn keuneuk meuca-e keuhai janji Droeneueh, ya TUHAN, sabab peue mantong nyang Droeneueh peurintah na kheueh ade. 
<br /><span class="verse" id="173">173 </span>Seumoga Droeneueh sabe rila neutulông ulôn, sabab ulôn ka lôn piléh teutab lôn seutôt ubak peuratoran Droeneueh. 
<br /><span class="verse" id="174">174 </span>Até ulôn meuharabkan keuseulamatan nibak Droeneueh, ya TUHAN, huköm Droeneueh keubit that mangat até ulôn. 
<br /><span class="verse" id="175">175 </span>Bah kheueh ulôn udeb, mangat ulôn hase lôn pujoe Droeneueh, ya TUHAN lôn, seumoga deungon keuputosan-keuputosan Droeneueh nyan hase teutulông ulôn. 
<br /><span class="verse" id="176">176 </span>Ulôn ka sisat lagée bubiri nyang gadôh, ya TUHAN, dan neuteuka kheueh, neumita kheueh hamba Droeneueh nyoe, sabab ulôn hana lôn kalon ban peue mantong peurintah-peurintah Droeneueh.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="120.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
