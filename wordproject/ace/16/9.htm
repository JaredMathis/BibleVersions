<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nehemia - Aceh Bible - Old Testament / Nehemiah-9</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nehemia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak tanggai dua ploh peuet buleuen nyan cit teuma, rakyat Israel laju meugumpôi. Awaknyan laju geupuasa keu sibagoe tanda ka meunyeusai ateueh desya-desya nyang na nibak gobnyan. Awaknyan geupeu aséng droe nibak banmandum ureuëng aséng. Sibagoe tanda seudeh até, awaknyan geungui ija karong dan di ateueh ulée laju geutabu tanoh. Óh lheuehnyan awaknyan geudong dan geumeungaku banmandum desya nyang na nibak gobnyan dan desya nék indatu awaknyan. 
<br /><span class="verse" id="3">3 </span>Na kira-kira lhée jeuem, kitab Huköm TUHAN, Allah droe geuh nyan, geupeubeuet lé Ezra ubak awaknyan, dan na lhée jeuem seulanjut jih awaknyan geumeungaku ubak desya-desya droe gobnyan maséng-maséng. Óh ka lheuehnyan awaknyan laju geusujut geuseumah TUHAN, Allah. 
<br /><span class="verse" id="4">4 </span>Disinan na peudium keu ureuëng Lewi dan di ateueh peudium nyan geudong kheueh Yesua, Bani, Kadmiel, Sebanya, Buni, Serebya, Bani dan Kenani. Deungon su nyang meuleungkeueng awaknyan laju geumeudoá ubak TUHAN, Allah awaknyan. 
<br /><span class="verse" id="5">5 </span>Iébadat bak uroenyoe geupeuphon lé ureuëng-ureuëng Lewi nyang teupeugah seulanjut jihnyoe: Yesua, Kadmiel, Bani, Hasabneya, Serebya, Hodia, Sebanya dan Petahya. Awaknyan geupeugah lagéenyoe, "Neudong kheueh dan neupujoe kheueh TUHAN Allah geutanyoe! Pujoe kheueh Gobnyan siumu masa! Teupujoe kheueh nan Gobnyan nyang peunoh keumuliaan, nan nyang meusyeuhu, leubeh nibak sigala nyang teupujoe!" 
<br /><span class="verse" id="6">6 </span>Óh lheuehnyan rakyat Israel laju geumeudoá lagée nyoe, "Droeneueh kheueh TUHAN, ya TUHAN, Droeneueh kheueh Nyang Mahaesa; Droeneueh nyang peujeuet bintang dan banmandum angkasa raya, meunan cit deungon laôt dan bumoe dan peue mantong asoe jih, laju TUHAN bri udeb dan TUHAN peulara. Ubak Droeneueh peue mantong nyang mat kuasa di ateueh langét jiseumah sujut; awaknyan jitundok ubak Droeneueh sira meuteuôt. 
<br /><span class="verse" id="7">7 </span>Droeneueh kheueh TUHAN Allah, nyang Mahaesa. TUHAN piléh Nabi Ibrahim di teungoh-teungoh bansa gobnyan. Ur nyang na di Babel ka geutinggai, kareuna Droeneueh keudroe nyang pimpén gobnyan. Laju TUHAN bri ubak gobnyan nan nyang barô: Nabi Ibrahim, nyan kheueh nan gobnyan nyang TUHAN boh seujak yohnyan. 
<br /><span class="verse" id="8">8 </span>TUHAN kalon gobnyan nyang seutia ubak Droeneueh dan patuh. Laju TUHAN meujanji ngon gobnyan saboh janji nyang teugoih. Tanoh Kanaan, Het dan Amori, tanoh Feris, Yebus dan Girgasi, banmandum nyan keuneuk TUHAN jok ubak gobnyan; sibagoe teumpat tinggai banmandum keuturonan gobnyan. Óh lheuehnyan TUHAN peupeunoh, janji Droeneueh nyan ubak gobnyan, sabab Droeneueh ade dan seutia. 
<br /><span class="verse" id="9">9 </span>TUHAN ka neukalon indatu kamoe nyang udeb meularat yoh masa dilée; TUHAN ka neudeungoe indatu kamoe geumo bah kheueh nyan yoh di nanggroe Meusé meunan di Laôt Teberau. 
<br /><span class="verse" id="10">10 </span>Teuhadab raja di nanggroe Meusé ka TUHAN peubuet hai-hai nyang luwa biasa, meunan cit teuhadab peugawée dan rakyat nanggroe nyan, sabab TUHAN neuteupeue pakriban umat Droeneueh jipeusakét. Dan meusyeuhu kheueh nan Droeneueh sampoe nibak uroe nyoe. 
<br /><span class="verse" id="11">11 </span>Keu neupeugöt rét ueh keu umat Droeneueh, laôt TUHAN plaih; TUHAN peujeumeurang awaknyan rét lam laôt nyang tan basah. Ureuëng nyang let ka karam dalam laôt nyang lhok, lagée batée nyang karam lham laôt nyang seuram. 
<br /><span class="verse" id="12">12 </span>Deungon saboh awan nyang meugantueng TUHAN pimpén awaknyan meunyoe watée uroe. Dan meunyoe ka malam rét awaknyan TUHAN peutrang deungon taméh meu apui. 
<br /><span class="verse" id="13">13 </span>Nibak langét TUHAN peutron u ateueh Gunong Sinai, laju Droeneueh peugah haba deungon umat Droeneueh keudroe. TUHAN bri huköm, atoran dan peurintah nyang ade, beuna dan meufaidah. 
<br /><span class="verse" id="14">14 </span>Uroe Sabat nyang suci harôh jipeuraya, dan meulalu Nabi Musa huköm TUHAN bri. 
<br /><span class="verse" id="15">15 </span>Bak watée awaknyan deuk dan kureueng peunajoh, ruti nibak langét TUHAN peutron. Dan nibak batée nyang padeék, teuga ngon kreueh ié keu peupuleuh glaih TUHAN peuteuka. TUHAN yue awaknyan duek di ateueh tanoh nyang TUHAN peujanji ubak awaknyan deungon sumpah. 
<br /><span class="verse" id="16">16 </span>Teuma indatu kamoe sombong ngon manyang até; peurintah-peurintah Droeneueh hana geutaáti. 
<br /><span class="verse" id="17">17 </span>Awaknyan hana patuh, sigala nyang jroh nyang TUHAN bri ka geupeutuwo, dan banmandum buet nyang ajaéb nyang ka TUHAN peubuet ka gadôh dalam ingatan. Deungon até nyang sombong laju geupiléh sidroe keutua, keu geuba awaknyan u nanggroe Meusé, mangat jeuet keunamiet keula-i. Teuma Droeneueh ya Allah nyang teutab neupeumeuáh, panyang saba, murah até dan peunoh geunaséh. Geunaséh TUHAN keubit luwabiasa; TUHAN tan neutinggai awaknyan. 
<br /><span class="verse" id="18">18 </span>Awaknyan geupeugöt patong beurala nyang saban ngon leumô, laju awaknyan geupeugah, 'Nyoe kheueh Allah gata, nyang ka geuba gata nibak nanggroe Meusé, nibak peubudakan.' Ya Allah, Droeneueh keudroe nyang jipeuhina! 
<br /><span class="verse" id="19">19 </span>Teuma di guron nyan awaknyan hana cit TUHAN tinggai, kareuna Droeneueh nyang peunoh gaséh sayang. Taméh awan dan apui hana TUHAN tarek keula-i, peutunyok jalan awaknyan meunyoe uroe dan óh malam teuma. 
<br /><span class="verse" id="20">20 </span>Deungon kuasa Droeneueh nyang jroh TUHAN peurunoe awaknyan. Awaknyan geumakheun manna dan ié meuneujieb nyang sicukob jih. 
<br /><span class="verse" id="21">21 </span>Na peuet ploh thon dalam padang beulantara, teuma TUHAN teutab neupeuseb peue nyang jipeureulée. Peukayan awaknyan hantom na rusak, gaki awaknyan hana teuma sakét dan luka. 
<br /><span class="verse" id="22">22 </span>TUHAN bri ubak awaknyan keumeunangan nyang hibat ateueh keurajeuen nyang le dan bansa nibak bataih tanoh awaknyan. Hesybon nanggroe Raja Sihon, awaknyan kuasa; Basan nanggroe Raja Og, awaknyan reupah teuma. 
<br /><span class="verse" id="23">23 </span>TUHAN peujeuet keuturonan awaknyan lagée bintang nyang meutabu di langét ijo. TUHAN bri keu awaknyan tanoh keu teumpat tinggai, tanoh nyang ka TUHAN peujanji ubak indatu awaknyan. 
<br /><span class="verse" id="24">24 </span>Keuturonan awaknyan jipeusalah tanoh Kanaan; peunduduek disinan Droeneueh peutaloe. Umat Droeneueh neubri kuasa jimeutindak banalak droe teuhadab bansa-bansa Kanaan ngon raja teuma. 
<br /><span class="verse" id="25">25 </span>Umat Droeneueh geureubot kuta-kuta peutahanan tanoh nyang suboe ngon rumoh nyang peunoh keukayaan. Mon-mon dan mata-mata ié awaknyan reubot, lampôh anggô, bak zaiton dan boh-boh kayée nyang laén teuma. Awaknyan teumbon kareuna geupajoh peue nyang galak. Sigala nyang TUHAN bri nyang jroh-jroh awaknyan reusapi. 
<br /><span class="verse" id="26">26 </span>Teuma umat Droeneueh jibeurontak han jitaát ubak TUHAN, jipeubeuah huköm dan peurintah Droeneueh, jipoh maté nabi-nabi nyang bri naseuhat ubak awaknyan, dan nyang yue awaknyan jigisa ubak Droeneueh, Allah awaknyan. Ya TUHAN, tieb-tieb watée teuma Droeneueh jihina lé awaknyan, 
<br /><span class="verse" id="27">27 </span>teuma TUHAN seurah awaknyan ubak musoh droe nyang lumpah that keujam jikuasa ngon jitindéeh. Teuma dalam keususahan nyang cukob brat nyan, awaknyan laju jimeuhôi ubak Droeneueh jilakée bantu. Nibak dalam syeuruga TUHAN neudeungoe awaknyan; deungon peunoh geunaséh TUHAN neubri jaweueb. TUHAN kirém peumimpén dan pahlawan nyang peuleupah awaknyan nibak lawan. 
<br /><span class="verse" id="28">28 </span>Teuma bak watée nanggroe droe geuh ka aman lom, awaknyan hana jitakot jipeubuet desya keula-i. Teuma TUHAN bri teuma awaknyan ubak siteuru nyang tindéeh droe geuh deungon keujam. Teuma, bakwatée awaknyan ka insaf dan peunoh peunyeusalan, awaknyan jimeuhôi Droeneueh mangat neupeuseulamat. Teuma nibak dalam syeuruga TUHAN neudeungoe, dan TUHAN tulông meu ulang-ulang, sabab TUHAN neu weueh ubak awaknyan peunoh gaséh sayang. 
<br /><span class="verse" id="29">29 </span>TUHAN sapa awaknyan mangat ajaran Droeneueh jitem seutôt, teuma awaknyan jitulak huköm Droeneueh deungon deungki até. Padahai, meunyoe huköm Droeneueh jitem seutôt, pasti teuma teujamin dalam udeb. Awaknyan cukob kreueh ulée meunan cit deungon até bak lagée baja, hana jitem deungoe, dan hana teuma jitem taát ubak peurintah Droeneueh. 
<br /><span class="verse" id="30">30 </span>Habéh thon meugantoe thon deungon saba TUHAN teutab neupeu ingat ubak awaknyan; meulalu nabi-nabi, Roh Droeneueh neupeugah ubak awaknyan. Teuma umat Droeneueh nyan jitôb geulinyueng, laju TUHAN seurah awaknyan ubak bansa-bansa di seugala nanggroe. 
<br /><span class="verse" id="31">31 </span>Teuma kareuna geunaséh Droeneueh nyang raya hana teukira, awaknyan teutab hana TUHAN tinggai atawa TUHAN peuhanco. Meumang, Droeneueh kheueh TUHAN Allah nyang hana sa dalam álam nyoe; raya geunaséh Droeneueh, peunoh deungon seutia! 
<br /><span class="verse" id="32">32 </span>Ya Allah, Allah Po kamoe nyang paleng raya! Po teu Allah nyang akbar dan dahsyat lagoena! Deungon peunoh seutia TUHAN mumat ubak banmandum janji; janji TUHAN neupeupeunoh dan TUHAN laksana. Seumeunjak jamén raja Asyur jitindéeh kamoe sampoe nibak saát nyoe, lumpah that le deurita nyang kamoe álami. Dumna raja kamoe, teungku imeum, nabi dan dumna ureuëng patot, meunan cit deungon indatu dan rakyat, ka habéh meudeurita banmandum. Bék neutuwoe ubak banmandum deurita nyan! Bék kheueh teuma TUHAN peugadôh dalam ingatan Droeneueh! 
<br /><span class="verse" id="33">33 </span>Tindakan TUHAN ade, dan TUHAN huköm kamoe nyang meudesya; TUHAN teutab seutia bah pih kamoe ka peunoh deungon cela. 
<br /><span class="verse" id="34">34 </span>Nék indatu kamoe, raja, teungku imeum dan dumna ureuëng patot atawa peumuka, geulanggéuh ubak huköm Droeneueh dan geupeujayéh teuma. Peue mantong peurintah dan larangan nyang ka TUHAN bri, mubacut pih hana geupeuduli, dan meubacut hana geutem deungoe. 
<br /><span class="verse" id="35">35 </span>TUHAN bri dumna raja nyang mat keurajeuen ateueh umat Droeneueh, bak watée awaknyan tinggai di ateueh tanoh nyang luwah dan suboe nyang ka TUHAN bri. Teuma, awaknyan teutab hana geutem tinggai buet-buet nyang jeuhet, han geutem meungabdi ubak Droeneueh meunan cit deungon iébadat. 
<br /><span class="verse" id="36">36 </span>Teuma jinoenyoe, kamoe banmandum ka jeuet keu namiet nibak tanoh nyang ka TUHAN bri sibagoe pusaka. Tanoh nyoe suboe, ya TUHAN, peunoh deungon hase bumoe, nyang seuharôh jih kamoe nikmati. 
<br /><span class="verse" id="37">37 </span>Banmandum hase nyang meuteumé nibak tanoh nyoe harôh teubri ubak raja-raja nanggroe Bubena ureuëng mat kuasa nyan TUHAN angkat ateueh umat Droeneueh, sibagoe huköman desya kamoe teuhadab Droeneueh. Raja nyan jimat peurintah ban galak droe ateueh droe kamoe dan beulatang peulara nyang na atra kamoe. Sabab nyan kamoe jinoenyoe cukob meudeurita ya TUHAN, nyang peunoh deungon ázeub dan deurita!" 
<br /><span class="verse" id="38">38 </span>Deungon dasai sigala nyang ka teujadi nyan, kamoe rakyat Israel laju kamoe buet peujanjian nyang kukoih dan teutuléh, deungon teuboh cab dumna peumimpén kamoe, ureuëng-ureuëng Lewi, dan sidroe imeum kamoe.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
