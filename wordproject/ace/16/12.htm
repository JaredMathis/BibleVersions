<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nehemia - Aceh Bible - Old Testament / Nehemiah-12</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nehemia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 12</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh nan-nan teungku imeum dan ureuëng-ureuëng Lewi nyang ka geuwoe nibak teumpat nyang teuböih meusajan-sajan deungon Zerubabel bin Sealtiel dan deungon Teungku Imeum Agong Yesua: 
<br /><span class="verse" id="2">2 </span>Teungku-teungku Imeum: Seraya, Yeremia, Ezra, Amarya, Malukh, Hatus, Sekhanya, Rehum, Meremot, Ido, Ginetoi, Abia, Miyamin, Maaja, Bilga, Semaya, Yoyarib, Yedaya, Salu, Amok, Hilkia, dan Yedaya. Awaknyan na kheueh teungku-teungku imeum ulée nibak jamén Yesua. 
<br /><span class="verse" id="8">8 </span>Ureuëng-ureuëng Lewi: Peumimpén meuca-e syukoe: Yesua, Binui, Kadmiel, Serebya, Yehuda, dan Matanya. 
<br /><span class="verse" id="9">9 </span>Anggota paduan su nyang ba ca-e teujaweueb: Bakbukya, Uni dan rakan-rakan gobnyan saboh kawöm. 
<br /><span class="verse" id="10">10 </span>Nyoe kheueh garéh keuturonan Teungku Imeum Agong Yesua: Yesua, Yoyakim, Elyasib, Yoyada, 
<br /><span class="verse" id="11">11 </span>Yonatan, Yadua. 
<br /><span class="verse" id="12">12 </span>Nyoe kheueh dafeutar nyang jeuet keu ulée teungku-teungku imeum deungon kawöm gobnyan yoh watée Yoyakim meutugaih jeuet keu Teungku Imeum Agong: Teungku Imeum & Kawöm 
<br /><span class="verse" id="22">22 </span>Dafeutar keuhai ulée-ulée keuluwarga ureuëng Lewi dan keuluwarga teungku imeum ka lheueh teucetet watée jamén Teungku Imeum Agong nyang teupeugah nyoe: Elyasib, Yoyada, Yohanan dan Yadua. Catetan nyan seuleusoe bak watée Darius geumat peurintah sibagoe raja Persia. 
<br /><span class="verse" id="23">23 </span>Teuma keuhai ulée-ulée keuluwarga kawöm Lewi teuma na teucetet sampoe watée jamén Yonatan cucoe Elyasib. 
<br /><span class="verse" id="24">24 </span>Di miyueb pimpénan Hasabya, Serebya, Yesua, Binui dan Kadmiel, ureuëng-ureuëng Lewi laju teubagi u dalam keulompok-keulompok. Tieb-tieb watée na dua boh keulompok nyang meutugaih teupujoe TUHAN dan teubri syukoe ubak gobnyan deungon cara meubalaih-balaih peugah, nyan sisuai deungon peuratoran Nabi Raja Daud, hamba Po teu Allah nyan. 
<br /><span class="verse" id="25">25 </span>Ureuëng nyang jaga babah pintoe geureubang Baét TUHAN nyang geubri tugaih keu jikeumiet kama-kama teumpat keubah nyang tô ngon pintoe geureubang Baét TUHAN na kheueh: Matanya, Bakbukya, Obaja, Mesulam, Talmon dan Akub. 
<br /><span class="verse" id="26">26 </span>Awaknyan udeb nibak jamén Yoyakim bin Yesua dan cucoe Yozadak dan nibak jamén Gubunur Nehemia dan Teungku Imeum Ezra, ureuëng malem nibak Huköm nyan. 
<br /><span class="verse" id="27">27 </span>Nibak watée bintéh beuton banda Yerusalem teureusmi, bubena ureuëng Lewi teuhôi dipat mantong awaknyan tinggai, mangat awaknyan meusajan-sajan geupeumeuriah deungon ca-e-ca-e nyanyoe haba nyang syukoe, hana tinggai deungon alat musik gambus ngon keucapi. 
<br /><span class="verse" id="28">28 </span>Dan meugumpôi kheueh bubena ureuëng meuca-e nibak keuluwarga ureuëng Lewi nyan, bah kheueh nyan nyang na tinggai di daerah banda Yerusalem, meunan cit nyang na tinggai di banda-banda nyang na bak binéh Netofa, 
<br /><span class="verse" id="29">29 </span>nibak Bet-Gilgal, Geba dan Asmawet. 
<br /><span class="verse" id="30">30 </span>Banmandum teungku imeum dan ureuëng-ureuëng Lewi nyan geupeubuet upacara teupeugleh droe keudroe gobnyan óh lheuehnyan barô kheueh keu rakyat nyang le, keu pintoe-pintoe geureubang dan bintéh beuton banda. 
<br /><span class="verse" id="31">31 </span>Ulôn peusila bubena peumimpén Yehuda geuék u ateueh bintéh beuton mangat geuatoe dua boh keulompok nyang rayeuk nyang meubareh jikeulileng banda sira meuca-e deungon nyanyoe haba syukoe ubak Po teu Allah. Keulompok nyang phon jimeubareh di ateueh beuton, jituju u blaih uneuen, ubak Geureubang Blôh. 
<br /><span class="verse" id="32">32 </span>Hosaya geujak dilikot ureuëng nyang meuca-e, geuseutôt teuma lé siladum peumimpén Yehuda. 
<br /><span class="verse" id="33">33 </span>Banmandum teungku imeum nyang teukheun lom nyoe geujak teuma di likot awaknyan sira geuyueb beureuguih: Azarya, Ezra, Mesulam, Yehuda, Benyamin, Semaya dan Yeremia. Awaknyan geuseutôt teuma lé Zakharia bin Yonatan dan cucoe Semaya. Na padubdroe nibak indatu awaknyan na kheueh: Matanya, Mikha, Zakur nibak kawöm Asaf. 
<br /><span class="verse" id="36">36 </span>Di likot gobnyan geujak teuma anggota nibak waréh kawöm geuh, kawöm nyan na kheueh: Semaya, Azareel, Milalai, Gilalai, Maai, Netaneel, Yehuda dan Hanani. Awaknyan banmandum geuba alat-alat musik, saban that lagée nyang geupeumeuén lé Raja Nabi Daud, hamba Po teu Allah nyan. Teungku Imeum Ezra, ureuëng nyang lupah malem keuhai Huköm Allah nyan geujak nibak bagian ulée baresan nyan. 
<br /><span class="verse" id="37">37 </span>Óh ka trok nibak Pintoe Geureubang Ié Rhot awaknyan laju jiwet dan geuteungoh ubak reunyeuen Banda Nabi Daud, meulalu meuligoe Nabi Daud, laju geugisa ubak bintéh beuton Pintoe Geureubang Ié di siblaih u timu banda. 
<br /><span class="verse" id="38">38 </span>Keulompok ureuëng meuca-e nyang saboh kawan teuk geumeubareh di ateueh bintéh beuton jijak u blaih wie, dan ulôn kuseutôt awaknyan meusajan-sajan deungon siladum nibak rakyat. Kamoe meubareh meulalu meunara peutot apui sampoe ubak bintéh Beuton Luwah. 
<br /><span class="verse" id="39">39 </span>Dan kamoe jak laju meulalu Pintoe Geureubang Efraim, Pintoe Geureubang Awai, Pintoe Geureubang Uengkot, Meunara Hananeel dan Meunara Mea trok laju ubak Pintoe Geureubang Bubiri. Baresan kamoe laju meupiôh nibak babah Pintoe Geureubang Peunjagaan tô binéh Baét TUHAN. 
<br /><span class="verse" id="40">40 </span>Dan trok kheueh bandua boh keulompok ureuëng meuca-e nyan nibak binéh Baét TUHAN. Seulaén nibak bubena peumimpén nyang na didalam keulompok ulôn, 
<br /><span class="verse" id="41">41 </span>na cit geuseutôt lé teungku-teungku imeum nyang yueb beureuguih. Awaknyan na kheueh: Elyakim, Maaseya, Minyamin, Mikha, Elyoënai, Zakharia dan Hananya; 
<br /><span class="verse" id="42">42 </span>dilikot awaknyan jijak teuma Maaseya, Semaya, Eleazar, Uzi, Yohanan, Malkia, Elam dan Ezer. Ureuëng nyang meuca-e jimeu ca-e dimiyueb pimpénan Yizrahya. 
<br /><span class="verse" id="43">43 </span>Bak uroenyan le that keureubeuen nyang teupeuseumah ubak TUHAN. Rakyat meusukaria sabab Allah ka geupeujeuet awaknyan mubahgia. Meunan cit ureuëng inong dan aneuëk manyak meusajan-sajan meupeusta geumbira, dan su awaknyan nyang teungoh meugeumbira nyan teudeungoe sampoe óh jiôh. 
<br /><span class="verse" id="44">44 </span>Nibak watée nyan na meupadub droe ureuëng jibri tugaih keu jijak kawai kama teumpat keuneubah beukai na kheueh sumbangan-sumbangan keu Baét TUHAN, jitamong cit keunan peuseumahan siper siploh dan hase bumoe nyang phon teucok tieb-tieb thon. Lé ureuëng-ureuëng nyang kawai nyan wajéb geujak kuteb sumbangan nyan nibak masyarakat di blang atawa ladang awaknyan nyang na nibak binéh banda-banda. Óh lheuehnyan sumbangan nyang ka lheueh teukuteb nyan jijok laju ubak teungku-teungku imeum dan ureuëng-ureuëng Lewi, lagée kheun Huköm nyang ka na teutuléh. Di ureuëng-ureuëng Yehuda jihoreumat ubak teungku imeum dan ureuëng-ureuëng Lewi nyan, 
<br /><span class="verse" id="45">45 </span>sabab awaknyan nyang peubuet banmandum upacara peusuci dan upacara-upacara nyang laén nyang ka geupeurintah lé Po teu Allah. Di ureuëng-ureuëng nyang peumeuén alat musik dan di ureuëng nyang jaga babah pintoe geureubang Baét TUHAN meunan cit hana tuwoe laju jipeumeuén alat-alat nyan nyang ka jeuet keu tugaih awaknyan, nyan pi sisuai deungon peuratoran nyang ka geu atoe lé Raja Nabi Daud dan Nabi Sulaiman, aneuëk agam geuhnyan, 
<br /><span class="verse" id="46">46 </span>Yoh watée jamén Nabi Daud dan ahli musik Asaf, bubena ureuëng peunyanyoe ka jimeunyanyoe deungon lagu-lagu puja pujoe dan ca-e syukoe ubak Po teu Allah. 
<br /><span class="verse" id="47">47 </span>Nibak jamén Zerubabel dan meunan cit nibak jamén Nehemia, banmandum umat Israel jijok peuseumahan mangat hase teupeuseb nyang peureulée keu tieb-tieb uroe lé ureuëng meuca-e dan keu ureuëng nyang jaga babah pintoe geureubang Baét TUHAN. Rakyatpi jijok peuseumahan khusos keu ureuëng-ureuëng Lewi dan di ureuëng Lewi pi jibri teuma keu teungku imeum jeumba gobnyan nyang ka teupeuteuntée. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
