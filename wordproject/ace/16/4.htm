<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Nehemia - Aceh Bible - Old Testament / Nehemiah-4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Nehemia</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver">
 </span>
<p><span class="verse" id="1">1 </span>Watée jideungoe lé Sanbalat bahwa kamoe ureuëng Yahudi teungoh kamoe reuhab bintéh beuton banda, gobnyan beungéh lumpah na dan laju jipeuhina kamoe. 
<br /><span class="verse" id="2">2 </span>Dikeue rakan-rakan jihnyan dan sipa-i Samaria, jipeugah lagéenyoe, "Peue nyang hase jipeubuet lé ureuëng Yahudi paleh nyan nyang hana hase jipeubuet sapeue? Peu kheueh awaknyan jikeuneuk peudong lom banda nyoe? Jipike lé jihnyan buet nyan hase lam siuroe, teuma deungon jipeuseumah keureubeuen? Peu kheueh deungon sinamon blôh nyang ka hangöh nyan jeuet jipeujeuet keubatée-batée beuton?" 
<br /><span class="verse" id="3">3 </span>Laju Tobia nyang na jidong nibak binéh gobnyan jiseuôt teuma, "Kalon kheueh bintéh beuton nyang awaknyan peudong! Asée uteuen pih hase jipeureubah!" 
<br /><span class="verse" id="4">4 </span>Dan ulôn pi meudoá ubak Po teu Allah, "Ya Allah Po, neudeungoe kheueh pakriban kamoe nyoe jihina! Neubalaih kheueh hinaan nyan u ateueh ulée awaknyan keudroe. Bah kheueh peue mantong nyang na hareuta milék awaknyan jireupah dan awaknyan keudroe teuangkot sibagoe ureuëng nyang teuteuen u nanggroe aséng. 
<br /><span class="verse" id="5">5 </span>Bék neupeu amphon buet awaknyan nyang jeuhet dan bék teuma neutuwoe keu desya awaknyan, sabab awaknyan ka jihina kamoe nyang teungoh seumeugot nyoe." 
<br /><span class="verse" id="6">6 </span>Kamoe pih hana meupiôh laju kamoe peugét bintéh beuton nyan, dan hana padubna treb teuma óh lheuehnyan banmandum bintéh beuton nyan ka lheueh teupeugot sampoe na siteungoh manyang jih, sabab rakyat jimeubuet deungon peunoh seumangat. 
<br /><span class="verse" id="7">7 </span>Bak watée Sanbalat, Tobia dan ureuëng-ureuëng nibak Amon dan Asdod meunan cit deungon ureuëng-ureuëng Arab jideungoe bahwa awak nyang peugot bintéh beuton Yerusalem nyan ka meutamah maju dan meunan cit deungon ruhuéng-ruhuéng nyang na nibak bintéh beuton nyan ka lheueh teudoe, awaknyan pi jiteuka beungéh hana teukira. 
<br /><span class="verse" id="8">8 </span>Awaknyan ka jimupakat keuneuk jijak prang banda Yerusalem deungon tujuan mangat hase karu. 
<br /><span class="verse" id="9">9 </span>Lé sababnyan, kamoe laju meudoá ubak Allah kamoe dan teujaga banda nyan uroe ngon malam. 
<br /><span class="verse" id="10">10 </span>Teuma lé ureuëng Yehuda laju jimeu ca-e deungon ca-e nyang putôh asa dan lagée nyoe kheueh su ca-e nyan: "Teunaga geutanyoe habéh keu taba muatan, seudangkan blôh mantong that le meutamon. Hana hase rasa jih geutanyoe meubuet nyang lagéenyoe tapeudong beuton banda nyoe." 
<br /><span class="verse" id="11">11 </span>Teungoh watée nyang lagée nyan musoh kamoe ka jireuncana keu jijak prang kamoe deungon hana teusangka-sangka, laju jipoh maté kamoe mangat buet nyang teungoh kamoe peubuet tinggai teubeungkalée. 
<br /><span class="verse" id="12">12 </span>Teuma ureuëng Yahudi nyang na tinggai tô ngon awaknyan, hana piôh jijak bak kamoe jijak peugah reuncana musoh kamoe nyan. 
<br /><span class="verse" id="13">13 </span>Lé sabab nyan, di ulôn pih laju ulôn bagi-bagi peudeueng, kapak dan panah keu rakyat, dan laju ulôn peuduek awaknyan meunurot kawöm jih nyan maséng-maséng dilikot bintéh beuton, meunan cit di teumpat-teumpat nyang gohlom seuleusoe teupeugot. 
<br /><span class="verse" id="14">14 </span>Bak watée ulôn ngieng rakyat teumakot that, laju ulôn peugah ubak awaknyan dan ubak banmandum ureuëng patot-patot ngon peumimpén-peumimpén, "Bék teumakot keu musoh! Ingat kheueh ubak TUHAN nyang teuga dan peukasa, dan meujuang kheueh keu kawöm syedara gata, aneuëk miet, ureuëng binoe dan rumoh gata!" 
<br /><span class="verse" id="15">15 </span>Musoh-musoh kamoe jideungoe bahwa reuncana droe jih nyan ka kamoe teupeue. Dan sada kheueh awaknyan bahwa Po teu Allah ka geupeugagal reuncana awaknyan. Óh lheuehnyan kamoe meugisa lom ubak buet dan kamoe peugot sampoe seuleusoe kamoe bintéh beuton nyan. 
<br /><span class="verse" id="16">16 </span>Teuma yoh phon uroenyan cit siteungoh nibak aneuëk buah ulôn nyang na jimeubuet, seudangkan nyang siteungoh teuk meujaga-jaga deungon peukayan bajée prang deungon sinjata kapak, peurisai dan panah. Bubena peumimpén rakyat teubri dukongan nyang peunoh keu rakyat 
<br /><span class="verse" id="17">17 </span>nyang teungoh jipeugét bintéh beuton nyan. Lé ureuëng nyang gulam bahan bangunan jimeubuet buet jih nyan deungon jaroe siblaih, seudang jaroe siblaih teuk jimat sinjata. 
<br /><span class="verse" id="18">18 </span>Utoih batée jimeubuet deungon peudeueng teusangkot nibak keuieng. Nyang yueb beureuguih tanda bahya, hana jiwéeh nibak binéh ulôn. 
<br /><span class="verse" id="19">19 </span>Dan ulôn peugah laju ubak rakyat, ureuëng patot dan ubak dumna peumimpén lagée nyoe, "Buet geutanyoe nyoe ka luwah sampoe ka jiôh, dan geutanyoe ka meutabu-tabu nibak bintéh beuton nyoe, sidroe ureuëng ka jiôh deungon nyang laén. 
<br /><span class="verse" id="20">20 </span>Lé sababnyan, meunyoe gata tadeungoe su beureuguih, gata meusapat kheueh bubagaih di bansikeulileng kamoe nyoe. Allah geutanyoe teuma geumuprang keu geutanyoe." 
<br /><span class="verse" id="21">21 </span>Meunan kheueh cara jih kamoe meubuet phon suboh buta sampoe jiteubiet bintang dilangét manyang. Siladum nibak rakyat jijak peugot bintéh beuton, seudangkan nyang laén jimeujaga-jaga deungon kapak nibak jaroe. 
<br /><span class="verse" id="22">22 </span>Yoh phon watée nyan mandum peutugaih deungon bubena peumbantu jihnyan, ulôn yue mudom di Yerusalem. Deungon na lagée nyan meunyoe uroe ka malam kamoe ka hase kamoe jaga banda dan watée uroe kamoe peugot beuton jih. 
<br /><span class="verse" id="23">23 </span>Ulôn keudroe, meunan cit deungon rakan-rakan ulôn, aneuëk buah dan peungawai-peungawai ulôn sabe lam keuadaan meupeukayan keureuja, bah kheueh nyan uroe meunan cit malam. Kamoe hana piôh lam keuadaan siab siaga, deungon sinjata nibak jaroe. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
