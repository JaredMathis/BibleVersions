<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Kitab Teu-Ulang - Aceh Bible - Old Testament / Deuteronomy-1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kitab Teu-Ulang</h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver">
 </span>
<p><span class="verse" id="1">1 </span>Kitab nyoe meu asoe tutoe haba nyang geupeusampoe lé Nabi Musa ubak bansa Israel bak watée awaknyan mantong na di padang pasi nibak Pantôn Yordan. Pantôn nyan na disiblaih u timu Krueng Yordan, tô ngon banda Suf, lamkawan banda Paran di saboh pihak, dan banda-banda Tofel, Laban, Hazerot dan Di-Zahab dipihak nyang laén. ( 
<br /><span class="verse" id="2">2 </span>Phon di Gunong Sinai trok u Kades-Barnea liwat daerah gunong-gunong Edom, treb jih siblaih uroe jak.) 
<br /><span class="verse" id="3">3 </span>Bak tanggai sa buleuen siblaih nibak thon nyang keu peuet ploh óh kalheueh awaknyan jitinggai nanggroe Meusé, Nabi Musa geupeusampoe ubak bansa nyan banmandum nyang geupeurintah lé TUHAN keu teupeugah ubak awaknyan. 
<br /><span class="verse" id="4">4 </span>Nyan na jih bak watée Nabi Musa geupeutaloe Sihon, raja ureuëng Amori, nyang jiba peurintah di banda Hesybon, dan Og, raja Basan, nyang jimat peurintah di banda-banda Asytarot dan Edrei. 
<br /><span class="verse" id="5">5 </span>Jadi, disiblaih u timu Yordan di daerah Moab, Nabi Musa phon-phon that geupeutrang huköm-huköm dan peurintah-peurintah TUHAN. Geupeugah lé Nabi Musa, 
<br /><span class="verse" id="6">6 </span>"Bak watée geutanyoe mantong na di Gunong Sinai, TUHAN Po teu Allah geutanyoe geupeugah, 'Droeneueh nyoe ka treb that tinggai di gunong nyoe. 
<br /><span class="verse" id="7">7 </span>Jinoenyoe gatareuloh kheueh laju khimah-khimah gata dan tajak laju u daerah gunong-gunong ureuëng Amori dan ubak mandum daerah nyang na tô-tô disinan, na kheueh Pantôn Yordan, daerah meu bukét dan darat nyang miyueb, daerah di siblaih u seulatan dan panté Laôt Teungoh. Tajak duek laju nibak tanoh Kanaan dan Gunong-gunong Libanon trok u krueng raya Efrat. 
<br /><span class="verse" id="8">8 </span>Ulôn, TUHAN, ka Ulôn peujanji tanoh nyan na kheueh keu hak milék indatu gata Nabi Ibrahim, Nabi Ishaq dan Nabi Yakub meunan cit ubak keuturonan awaknyan lhée. Jadi tajak kheueh laju gataduek nibak tanoh nyan.' " 
<br /><span class="verse" id="9">9 </span>Nabi Musa geupeugah ubak bansa nyan, "Bak watée geutanyoe mantong na di Gunong Sinai, disinan na ulôn peugah ubak gata: Tanggong jaweueb keu ulôn pimpén gata lumpah that brat nibak ulôn. Hai nyan hana hase ulôn peubuet keudroe ulôn, lé sabab 
<br /><span class="verse" id="10">10 </span>TUHAN Po teu Allah gata ka geupeujeuet gata meutamahle siduble bintang-bintang nyang na di langét. 
<br /><span class="verse" id="11">11 </span>Seumoga TUHAN, Po teu Allah indatu gata hana piôh geutamah sabe jeumeulah gata sampoe siribée goe lipat, dan geupeu jeuet gata bansa nyang makmu lagée nyang ka geupeujanji nyan! 
<br /><span class="verse" id="12">12 </span>Teuma panena mungken atranyan lôn seuôn keudroe tanggong jaweueb nyang geuhon nyan keu ulôn peuseuleusoe mandum hai gata? 
<br /><span class="verse" id="13">13 </span>Gata piléh kheueh nibak tieb-tieb sukée meupadub droe ureuëng agam nyang patot-patot lom ngon bijaksana, meupeungalaman dan peunoh peungeurtian, mangat ulôn angkat awaknyan jeuet keu peumimpén gata. 
<br /><span class="verse" id="14">14 </span>Usui nyan gata teurimong deungon gét. 
<br /><span class="verse" id="15">15 </span>Sabab nyan lamkawan peumimpén-peumimpén nyang gata piléh, meupadub droe nyang patot-patot lom na iéleumé ngon malém lom ngon bijaksana ulôn cok dan ulon angkat mangat jeuet keu peumimpén gata. Meupapadub droe teupeu jeuet keu pimpén ateueh siribée droe, nyang laén ateueh sireutôh droe, ateueh limong ploh droe dan ateueh siploh droe. Meunan cit ulôn baiát teuma peumimpén-peumimpén nyang laén mangat teu urôh sukée-sukée gata. 
<br /><span class="verse" id="16">16 </span>Bak watéenyan ulôn bri tugaih awaknyan lagéenyoe: Gata ngieng kheueh ureuëng meudakwa nyang teuka lamkawan bansa gata. Gata jok kheueh keuputosan nyang ade keuhai nyan meuseuliseh waham nyan, bah kheueh nyan lam peukara nyang teusangkot deungon ureuëng saboh bansa gata atawa meusangkot ureuëng jamé nyang na tinggai lamkawan gata. 
<br /><span class="verse" id="17">17 </span>Keuputosan nyang gata cok nyan harôh kheueh ade dan bék brat siblah; tieb-tieb ureuëng nyang meusalah harôh kheueh gata peusidang deungon cara nyang saban, deungon hana gata peubeuda soe ureuëng nyang teungoh gata peusidang nyan. Bék teumakot ubak soe mantong, sabab keuputosan nyang gata cok nyan asai jih nibak Po teu Allah. Meunyoe na saboh peukara nyang brat nibak gata, gataba kheueh nyan ubak ulôn, mangat ulôn nyang peuputôh atra nyan. 
<br /><span class="verse" id="18">18 </span>Bak watée nyan cit teuma ulôn bri peutunyok-peutunyok ubak gata keuhai banmandum nyang laén nyang teuma ulôn bri tée ubak gata nyang harôh teuma gata peubuet." 
<br /><span class="verse" id="19">19 </span>"Dan lom teuma paih lagée peurintah TUHAN Po teu Allah geutanyoe, geutanyoe laju ta tinggai Gunong Sinai dan tajak laju rot padang pasi nyang luwah lom lumpah mubahya tajak lalu u daerah gunong-gunong ureuëng Amori. Bak watée geutanyoe ka trôk u Kades-Barnea, 
<br /><span class="verse" id="20">20 </span>ulôn peugah: Jinoenyoe gata ka trôk u daerah gunong-gunong ureuëng Amori, tanoh nyang geubri keu geutanyoe lé TUHAN Po teu Allah geutanyoe dan Po teu Allah indatu geutanyoe. Ngieng kheueh, dikeue gata ka meureuntang tanoh nyan. Gatajak kheueh laju taduek disinan lagée nyang geupeurintah lé TUHAN. Bék kheueh bimbang ngon ragu gata dan bék kheueh teuma teumakot teuh. 
<br /><span class="verse" id="22">22 </span>Teuma gatajak ubak ulôn dan gata peugah, 'Leubeh gét geutanyoe tayue ureuëng meupadub droe leubeh awai nibak geutanyoe keu mangat jijak seulidék nanggroe nyan dan jeuet awaknyan hase jipeugah ubak geutanyoe rot toh nyang museuti geutanyoejak dan pakriban teuma deungon banda-banda nyang tanyoe jak nyan.' 
<br /><span class="verse" id="23">23 </span>Usui nyan ulôn situju that, nyang kheueh jeuet laju ulôn piléh dua blah droe, sidroe nibak tieb-tieb sukée. 
<br /><span class="verse" id="24">24 </span>Awaknyan jitamong u daerah gunong-gunong nyan nyang jiôh sampoe trok u Pantôn Eskol, banmandum nyan jirawoh. 
<br /><span class="verse" id="25">25 </span>Óh lheueh nyan awaknyan pi jiriwang laju ubak geutanyoe sira jiba boh-boh kayée nyang awaknyan teumé disinan dan meunan cit jilapor lom teuma nanggroe nyang teuma geubri lé TUHAN Allah nyan keubit gét that meubaja. 
<br /><span class="verse" id="26">26 </span>Teuma gata talawan peurintah TUHAN Allah gata dan hana gatatem tamong u nanggroe nyan. 
<br /><span class="verse" id="27">27 </span>Gata tameu ôk-ôk ngon haba lagéenyoe, 'TUHAN geubanci keu geutanyoe. Nyang kheueh sabab Gobnyan geuba geutanyoe geupeuteubiet nibak nanggroe Meusé keu geujak peujok geutanyoe u dalam jaroe ureuëng Amori mangat ureuëng Amori nyan jipoh maté mandum geutanyoe. 
<br /><span class="verse" id="28">28 </span>Deungon nyan, keupeue geutanyoe tajak keunan? Ureuëng-ureuëng nyang tanyoe kirém keunan takot jimeulapor bahwa bansa nyan leubeh teuga ngon leubeh gagah nibak geutanyoe, dan lom awaknyan tinggai di banda-banda nyang meubintéh beuton meunan cit kong ngon kukoh lom ngon manyang rab trôk u langét. Awaknyan deuh jingieng gogasi disinan!' 
<br /><span class="verse" id="29">29 </span>Teuma ulôn peugah: Bék teumakot ubak ureuëng-ureuëng nyan. 
<br /><span class="verse" id="30">30 </span>TUHAN Allah teuma geupimpén gata dan geumeujuang keu gata lagée nyang ka gata kalon keudroe di nanggroe Meusé 
<br /><span class="verse" id="31">31 </span>dan di padang pasi. Gata deuh takalon pakriban TUHAN Po teu Allah gata geuba gata deungon seulamat bansipanyang rot ueh nyan sampoe trôk u teumpat nyoe, hana meubeda lagée sidroe bapak ji tiengkue aneuëk droe jih keudroe. 
<br /><span class="verse" id="32">32 </span>Teuma bahpi ulôn ka lôn kheun meunan, gata gohlom cit gata meuiman ubak TUHAN Po teu Allah gata, 
<br /><span class="verse" id="33">33 </span>nyang geujak dikeue gata keu geujak mita teumpat peudong khimah keu gata. Gobnyan geutunyok rot uh keu gata bak watée malam lam taméh apui, dan bak watée uroe lam taméh awan." 
<br /><span class="verse" id="34">34 </span>"TUHAN geudeungoe peue nyang gata jeuet keu apoh apah nyan laju Gobnyan jiteuka beungéh. TUHAN geumeusumpah, 
<br /><span class="verse" id="35">35 </span>'Hana meusidroe pi nibak angkatan jeuhet nyoe hase jitamong u dalam nanggroe nyang subô nyang ka Ulôn peujanji ubak indatu gata. 
<br /><span class="verse" id="36">36 </span>Na kheueh si Kaleb, aneuëk Yefune nyang teuma jitamong keunan, sabab jih nyan teutab seutia ubak Ulôn. Keu si Kaleb dan keuturonan jihnyan teuma Ulôn bri nanggroe nyang ka jijak-jak bansaboh nyan.' 
<br /><span class="verse" id="37">37 </span>Meunan cit deungon gata nyang jeuet keusabab TUHAN geubeungéh keu ulôn dan geupeugah, 'Hai Nabi Musa, gatapi hana cit tateumé tamong u dalam nanggroe nyan. 
<br /><span class="verse" id="38">38 </span>Teuma gatayue kheueh beutabah até peumbantu gata, Yosua aneuëk Nun. Jihnyan kheueh nyang pimpén bansa Israel jijak reubot tanoh nyan.' 
<br /><span class="verse" id="39">39 </span>Laju TUHAN geupeugah lom keugeutanyoe banmandum, 'Aneuëk-aneuëk gata nyan mantong that ubit keu hase ji peubeuda nyang jroh deungon nyang jeuhet, aneuëk-aneuëk nyan meunurot kheun gata teuma jireupah lé musoh-musoh gata, keu awaknyan kheueh teuma Ulôn jok tanoh nyan, dan awaknyan teuma jiduek nibak tanoh nyan. 
<br /><span class="verse" id="40">40 </span>Teuma gata, tajak woe kheueh u padang pasi meulalu rot nyang rhot u Lhôk Akaba.' 
<br /><span class="verse" id="41">41 </span>Gata tajaweueb, 'Hai Nabi Musa, kamoe nyoe ka meudesya ubak TUHAN. Teuma jinoenyoe kamoe keuneuk maju u mideuen prang lagée nyang geupeurintah lé TUHAN, Po teu Allah geutanyoe.' Teuma lé maséng-maséng lamkawan gata ka meusiab-siab keu tajak muprang, deungon anggapan bahwa teuseureubu tanoh gunong-gunong nyan mudah that. 
<br /><span class="verse" id="42">42 </span>Teuma TUHAN meufeureuman ubak ulôn, 'Bék tapeubiyeu awaknyan jimuprang, sabab ulôn hana meusajan awaknyan, teuma awaknyan ji peutaloe banmandum lé musoh awaknyan.' 
<br /><span class="verse" id="43">43 </span>Ulôn peutrok ubak gatanyoe peue nyang ka geupeugah lé TUHAN, teuma gata hana tapakoe mubacutpi. Gata tabantah peurintah TUHAN, dan deungon sombong gata jak laju ubak gunong-gunong nyan. 
<br /><span class="verse" id="44">44 </span>Lé ureuëng Amori nyang na tinggai nibak gunong-gunong nyan laju jiteubiet jijak prang gata banmandum. Jeumeulah awaknyan jai lumpah na, lagée kawan uno. Awaknyan ji peucrok gata sampoe trok u Horma, laju jipeutaloe gata nibak daerah gunong-gunong Edom. 
<br /><span class="verse" id="45">45 </span>Óh lheueh nyan gatawoe dan talakée tulông ubak TUHAN, teuma Gobnyan hana geutem deungoe ngon hán teuma geukalon gata." 
<br /><span class="verse" id="46">46 </span>"Óh lheuehnyan geutanyoe tinggai di Kades nyang treb lumpah na.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
