<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Kitab Teu-Ulang - Aceh Bible - Old Testament / Deuteronomy-32</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kitab Teu-Ulang</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a>
<span class="chapread">32</span>
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 32</h3>
<!--... the Word of God:--><span class="dimver">
 </span>
<p><span class="verse" id="1">1 </span>"Deungoe kheueh, hai langét, ulôn keuneuk peugah haba; hai bumoe, gata pasang kheueh punyueng! 
<br /><span class="verse" id="2">2 </span>Seumoga peue nyang ulôn purunonyoe beu jitreun lagée ujeuen, dan tutoe haba ulôn nyoe rho meutreb-treb lagée ié mbon, lagée ujeuen reuntek-reuntek jitreun di ateueh ôn naleueng, dan ujeuen raya jitreun di ateueh peunula. 
<br /><span class="verse" id="3">3 </span>Ulôn teuma lôn pujoe nan TUHAN. Gatajak peutrok kheueh keubeusaran Po teu Allah geutanyoe! 
<br /><span class="verse" id="4">4 </span>TUHAN kheueh nyang bila gata nyang peukasa, nyang geupeugét lé Gobnyan sampoereuna, dan banmandum rot Gobnyan ade lumpah na. Po teu Allah gata keubit that seutia, hana meubacutpi nyang kureueng nibak Gobnyan, Gobnyan geupeubuet nyang gét ngon beutôi. 
<br /><span class="verse" id="5">5 </span>Teuma gata na kheueh bansa nyang hana seutia, dan hana patot le jeuet keu umat Gobnyan, bansa nyang peunoh deungon jeuhet dan desya. 
<br /><span class="verse" id="6">6 </span>Meunan kheueh gata balaih lom buet nyang gét nibak TUHAN, hai ureuëng-ureuëng bangai nyang hana meu akai? Bukon kheueh Gobnyan Bapak gata, Nyang Peujeuet gata, nyang ka geupeujeuet gata keu saboh bansa? 
<br /><span class="verse" id="7">7 </span>Gata ingat kheueh nibak jamén ilée, gata kalon kheueh ubak jamén angkatan-angkatan nyang ka awai ilée. Gata tanyong kheueh nyan ubak ureuëng syiek gata, mangat hainyan lé awaknyan jibritée ubak gata. 
<br /><span class="verse" id="8">8 </span>Bak watée Po teu Allah Nyang Maha manyang geubagi tanoh, tieb-tieb bansa ka geupeuteuntée wilayah awaknyan deungon saboh ilah sibagoe nyangmat kuasa. 
<br /><span class="verse" id="9">9 </span>Teuma keuturonan Nabi Yakub nyoe ka geupiléh lé TUHAN keu droe Gobnyan. 
<br /><span class="verse" id="10">10 </span>Gobnyan geujak meurumpok ngon awaknyan nyang teungoh meungeumbara di teumpat nyang sungue lam padang beulantara. Lé Gobnyan laju geulindong awaknyan ngon geupeulara dan geujaga awaknyan lagée atra droe Geuh teuma. 
<br /><span class="verse" id="11">11 </span>Lagée kleueng po teungoh jipurunoe aneuëk jih seumama geudrob laju nibak sayeub nyang teuleueng meureuntang dan geutingkue teuma di ateueh sayeub nyang meukeupak, 
<br /><span class="verse" id="12">12 </span>meunan kheueh TUHAN keudroe geupimpén umat Gobnyan, hana ilah nyang aséng nyang na meusajan ngon Gobnyan. 
<br /><span class="verse" id="13">13 </span>Gobnyan geupeujeuet awaknyan jikuasa bubena gunong; nyang jipajoh lé awaknyan na kheueh nibak hase blang ngon lampôh dan jijieb ié meulisan nyang kleuet nyang na di bukét-bukét batée. Awaknyan meuteumé teuma minyéuk nibak bak zaiton nyang na timoh di ateueh tanoh nyang meubatée. 
<br /><span class="verse" id="14">14 </span>Leumô ngon kaméng dan bubiri awaknyan jai that jipeuhase ié susu; beulatang peulara awaknyan na kheueh nyang paleng gét mutu, gandom dan ié anggô awaknyan na kheueh nyang paleng gét teuma. 
<br /><span class="verse" id="15">15 </span>Umat TUHAN ka jeuet keu kaya, teuma paleng galak jipeubuet buet beurontak, awaknyan teumbon-teumbon, sabab troe lé sabab jai that peunajoh. Teuma awaknyan ka jipeulikot Po teu Allah, Peuncebta droe jih, dan jitulak nyang peuseulamat jih nyang paleng peukasa. 
<br /><span class="verse" id="16">16 </span>Awaknyan jiseumah beurala, sampoe TUHAN ceumuru lagoena, beungéh Gobnyan jiteuka sabab buet jih nyang jeuhet nyan. 
<br /><span class="verse" id="17">17 </span>Awaknyan jipeuseumah keureubeuen keu areuwah-areuwah jeuhet nyang bukon Po teu Allah, keu ilah-ilah nyang hana awaknyan turi, ilah-ilah nyang barô nyang hana jitakot lé indatu awaknyan. 
<br /><span class="verse" id="18">18 </span>Awaknyan jipeulalée nyang Peuseulamat awaknyan nyang paleng peukasa, jipeutuwoe ubak Po teu Allah awaknyan nyang ka geubri udeb keu awaknyan. 
<br /><span class="verse" id="19">19 </span>Watée geukalon hai nyang lagéenyan, TUHAN keubit that beungéh, dan laju geutulak aneuëk-aneuëk Gobnyan. 
<br /><span class="verse" id="20">20 </span>Kheun Gobnyan, 'Ulôn hana Lôntem le kutulông awaknyan; bah Ulôn ngieng pakriban awaknyan apoh apah. Sabab bansa nyan lumpah that kreueh ulée dan meubacutpi hana seutia. 
<br /><span class="verse" id="21">21 </span>Awaknyan jipeujeuet Ulôn ceumuru ubak nyang bukon Allah, dan beungéh ubak patong beurala awaknyan. Teuma Ulôn peujeuet umat Ulôn jiceumeuru keu nyang bukon bansa, dan beungéh keu bansa nyang bangai. 
<br /><span class="verse" id="22">22 </span>Keuhai beungéh Ulôn nyan hu lagée apui nyang meu háb-háb nyang jitot hangöh sampoe trok ubak donya ureuëng maté. Apui nyan laju jitot hangöh bumoe nyoe meunan cit peue nyang na hase di ateueh bumoe nyan, dan meunan cit ngon gunong-gunong trok ubak ukeu-ukeu jih. 
<br /><span class="verse" id="23">23 </span>Hana putôh-putôh bala Ulôn peutreun dan Ulôn timbak banmandum panah Ulôn ateueh awaknyan. 
<br /><span class="verse" id="24">24 </span>Awaknyan teuma maté sabab deumam ngon deuek, dan sabab lé peunyakét nyang lumpah parah. Ulôn peubiyeu awaknyan jiteugom lé beulatang juah, dan ji kab lé uleue nyang meubisa. 
<br /><span class="verse" id="25">25 </span>Muprang akibat jih mawöt ngon maté nyang jai di ateueh rot-rot raya; teumakot ngon yo keu ureuëng nyang na tinggai di rumoh-rumoh. Ureuëng muda dan aneuëk dara banmandum nyan geupeu sapansapa, meunan cit ngon aneuëk manyak dan ureuëng tuha banmandum geupeusaban rata. 
<br /><span class="verse" id="26">26 </span>Ulôn keuneuk peusampôh awaknyan bube nyang na, mangat awaknyan hana teu ingat-ingat le. 
<br /><span class="verse" id="27">27 </span>Teuma Ulôn hana Lôn tem musoh Israel jimeu bangga; hana-hana awaknyan salah sangka dan jipeugah awaknyan jipeutaloe umat Ulôn,' padahai ulôn kheueh nyang peubuet lagéenyan. 
<br /><span class="verse" id="28">28 </span>Israel nyan na kheueh saboh bansa nyang hana peutimbangan; meunan cit deungon peungeurtian hana nibak jihnyan. 
<br /><span class="verse" id="29">29 </span>Meunyoe nibak awaknyan na keubijak sanaan, awaknyan jituóh muphom, dan jipike teuma keuhai susah droe jih. 
<br /><span class="verse" id="30">30 </span>Pakriban sidroe ureuëng hase jitiyeueb ureuëng laén siribée droe, dan ngon dua droe ureuëng hase siploh ribée droe ureuëng jiplueng? TUHAN, Po teu Allah awaknyan, ka geupeubloe awaknyan; awaknyan ka geutinggai lé Po teu Allah nyang peukasa. 
<br /><span class="verse" id="31">31 </span>Musoh Israel jiteupeue bahwa peulindong awaknyan bukon lagée Po teu Allah peulindong ureuëng Israel. 
<br /><span class="verse" id="32">32 </span>Sabab awaknyan jeuhet lagée Sodom dan Gomora, lagée bak anggô nyang phet dan meuracon teuma boh jih. 
<br /><span class="verse" id="33">33 </span>Ié anggô awaknyan na kheueh racon uleue nyang that meubisa. 
<br /><span class="verse" id="34">34 </span>TUHAN geuingat buet musoh umat Geuh dan geuhuköm awaknyan óh trok bak watée jih. 
<br /><span class="verse" id="35">35 </span>TUHAN teuma geubalah dan geuhuköm awaknyan, hana treb le awaknyan banmandum rhot ubak binasa; watée awaknyan hanco ngon sikeujab teuma teuka. 
<br /><span class="verse" id="36">36 </span>TUHAN teuma geupeuseulamat umat Gobnyan dan geugaséh banmandum hamba-hamba Gobnyan, meunyoe geukalon awaknyan hana meudaya dan ka habéh dumna teunaga. 
<br /><span class="verse" id="37">37 </span>Teuma TUHAN geutanyong ubak umat Gobnyan 'Dipat ilah-ilah nyang teuga nyang gata peubangga nyan?' 
<br /><span class="verse" id="38">38 </span>Awaknyan teuma jipajoh gapah nyang gata peuseumah, dan jijieb ié anggô nyang gata keureubeuen nyan. Tayue kheueh awaknyan jiteuka mangat jitulông gata, bah kheueh awaknyan jeuet keu peulindong gata. 
<br /><span class="verse" id="39">39 </span>Gata kalon kheueh, Ulôn kheueh Po teu Allah Nyang Esa, hana laén Allah seulaén Ulôn. Ulôn teuma nyang peumaté meunan cit nyang peu udeb, nyang peuluka meunan cit nyang peupuléh. Meunyoe Ulôn teuma Lôn tindak, hana meusidroepi nyang hase jilawan. 
<br /><span class="verse" id="40">40 </span>Deumi keu Ulôn keudroe, Allah nyang udeb nyoe, Ulôn beuôt jaroe Ulôn dan Lôn meusumpah: 
<br /><span class="verse" id="41">41 </span>Ulôn teuma Lôn asah peudeueng nyang meukilat, dan Lôn keureuja laju buet meuhuköm nyan. Ulôn balaih banmandum lawan Ulôn dan Ulôn huköm banmandum nyang ji banci keu Ulôn. 
<br /><span class="verse" id="42">42 </span>Bubena aneuk panah Ulôn banmandum meulabo ngon darah awaknyan; banmandum ureuëng nyang jilawan Ulôn kucang sampoe maté ngon peudeueng Ulôn. Hana Ulôn peubiyeu meusidroepi jilawan Ulôn; meunan cit deungon ureuëng nyang teuteun lam glab dan nyang luka-luka harôh maté banmandum. 
<br /><span class="verse" id="43">43 </span>Hai bansa-bansa, gatapujoe kheueh umat TUHAN, sabab TUHAN geuhuköm banmandum nyang poh awaknyan. Gobnyan geubalaih dam ateueh musoh Geuhnyan teuma geupeu amphon desya umat Gobnyan." 
<br /><span class="verse" id="44">44 </span>Nabi Musa dan Yosua aneuëk Nun jikheun nyanyoe nyan, sampoe banmandum bansa Israel hase jideungoe nyan. 
<br /><span class="verse" id="45">45 </span>Óh ka lheueh geupeusampoe bubena ajaran-ajaran TUHAN ubak bansa Israel, 
<br /><span class="verse" id="46">46 </span>Nabi Musa geupeugah, "Gata seutôt kheueh banmandum peurintah nyang ulôn peusampoe ubak gata nibak uroe nyoe. Gata peurunoe kheueh nyan ubak aneuëk-aneuëk gata, mangat awaknyan deungon seutia jipeubuet banmandum huköm TUHAN. 
<br /><span class="verse" id="47">47 </span>Ajaran nyan bukon kheueh ajaran kosong nyang hana meumakna, teuma na kheueh ajaran nyang udeb. Taát kheueh ubak banmandum peurintah nyang na teutuléh didalam nyan, mangat umu gata panyang di dalam nanggroe nyang hana treb le gata duek di meurandeh Krueng Yordan." 
<br /><span class="verse" id="48">48 </span>Bak uroe nyan cit teuma TUHAN meufeureuman ubak Nabi Musa, 
<br /><span class="verse" id="49">49 </span>"Gatajak kheueh ubak gunong-gunong Abarim di nanggroe Moab dimeurandeh banda Yerikho. Gata ék kheueh laju u Gunong Nebo dan gata pandang kheueh u tanoh Kanaan nyang hana treb le teujok keu bansa Israel. 
<br /><span class="verse" id="50">50 </span>Gata teuma meuninggai di ateueh gunong nyan, lagée Nabi Harun syedara gata meuninggai di ateueh Gunong Hor. 
<br /><span class="verse" id="51">51 </span>Gata bandua hana seutia ubak Ulôn dan hana gata horeumat Ulôn dikeue bansa Israel bak watée gata mantong na nibak mata ié Meriba, hana jiôh ngon banda Kades, di padang pasi Zin. 
<br /><span class="verse" id="52">52 </span>Lé sababnyan gata hana jeuet gata tamong u nanggroe nyang Ulôn bri keu bansa Israel; teuma gata mantong jeuet tapandang nyan rot jiôh." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="33.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
