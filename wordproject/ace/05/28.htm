<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Kitab Teu-Ulang - Aceh Bible - Old Testament / Deuteronomy-28</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kitab Teu-Ulang</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
<span class="chapread">28</span>
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 28</h3>
<!--... the Word of God:--><span class="dimver">
 </span>
<p><span class="verse" id="1">1 </span>"Meunyoe gata tataát ubak TUHAN Po teu Allah gata dan seutia keu gata peubuet banmandum nyang geupeurintah lé Gobnyan nyang ulôn peugah ubak gata nibak uroenyoe, teuma Gobnyan geupeujeuet gata keu bansa nyang paleng meusyeuhu ateueh rhueng donya. 
<br /><span class="verse" id="2">2 </span>Gata taát kheueh ubak TUHAN Po teu Allah gata, teuma banmandum beureukat nyoe geubri keu gata: 
<br /><span class="verse" id="3">3 </span>Beugeubri kheueh beureukat ateueh banda-banda dan lampôh-lampôh gata. 
<br /><span class="verse" id="4">4 </span>Meunan cit beugeubri kheueh teuma beureukat keu gata, sampoe gata tameu aneuëk nyang le, hase tanoh gatapi meulimpah dan leumô meunan cit ngon kaméng dan bubiri gata meutamah le jeumeulah jih. 
<br /><span class="verse" id="5">5 </span>Beugeubri kheueh beureukat ubak hase teupot boh gandom gata meunan cit ngon peunajoh nyang gata peugét nibak gandom nyan. 
<br /><span class="verse" id="6">6 </span>Beugeubri kheueh beureukat ubak banmandum hase useuha gata. 
<br /><span class="verse" id="7">7 </span>Meunyoe gata jiseurang, TUHAN teuma geupeutaloe banmandum musoh gata. Awaknyan ji atoe seurangan ngon cara teu atoe, teuma jiplueng ngon hana seumike. 
<br /><span class="verse" id="8">8 </span>TUHAN Po teu Allah gata teuma geubri beureukat ateueh peue-peue mantong hase useuha gata dan geupasoe bubena gupok-gupok gata deungon gandom, meunan cit Gobnyan teuma geubri beureukat keu gata di nanggroe nyang teuma geubri keu gata. 
<br /><span class="verse" id="9">9 </span>Meunyoe gata tataát ubak TUHAN Po teu Allah gata dan takeureuja teuma banmandum peurintah gobnyan, gata geupeujeuet keu umat Gobnyan keudroe, lagée nyang ka geupeujanji nyan. 
<br /><span class="verse" id="10">10 </span>Teuma banmandum bansa di ateueh bumoe nyoe jikalon bahwa gata na kheueh bansa nyang geupiléh lé TUHAN, dan awaknyan teuma ji seugan keu gata. 
<br /><span class="verse" id="11">11 </span>Gata teuma geubri aneuëk nyang le. Beulatang peulara gata teuma meutamoh le dan hase tanoh gatapi teuma meulimpah di nanggroe nyang ka geupeujanji keu indatu gata mangat jibri keu gata. 
<br /><span class="verse" id="12">12 </span>TUHAN teuma geupeutreun ujeuen óh trok bak musém nibak teumpat tekeubah ujeuen nyan di ateueh langét. Gobnyan teuma geubri beureukat ateueh banmandum buet nyang gata useuha, sampoe gata hase gata peu utang keu bansa nyang le, teuma gata keudroe hana peu ta meu utang. 
<br /><span class="verse" id="13">13 </span>TUHAN Po teu Allah gata teuma geupeujeuet gata keupeumimpén lamkawan bansa-bansa, dan bukon sibagoe ureuëng nyang seumitôt. Meunyoe gata seutia tataát ubak banmandum peurintah TUHAN nyang ulôn bri keu gata nibak uroe nyoe, gata teuma seumaken makmu dan hántom na le jisurot. 
<br /><span class="verse" id="14">14 </span>Teuma bék sagai-sagai gata peulalée peurintah-peurintah nyan deungon cara peue mantong. Meunan cit bék kheueh teuma gata pujoe atawa gata meungabdi ubak ilah-ilah nyang laén." 
<br /><span class="verse" id="15">15 </span>"Teuma meunyoe gata hana taát ubak TUHAN Po teu Allah gata, dan hana teuma seutia tapeubuet peue nyang ka geupeurintah meunan cit ngon huköm Gobnyan nyang ulôn bri ubak gata nibak uroenyoe, teuma banmandum kutôk nyoe rhot u ateueh gata: 
<br /><span class="verse" id="16">16 </span>Teukutôk kheueh banda-banda dan lampôh-lampôh gata. 
<br /><span class="verse" id="17">17 </span>Teukutôk kheueh gandom gata nyang ka teupot dan meunan cit ngon peunajoh nyang gata peugét nibak gandom nyan. 
<br /><span class="verse" id="18">18 </span>Teukutôk kheueh gata, sampoe na bacut mantong aneuëk gata, hase tanoh gata, meunan cit deungon leumô dan kaméng meunan cit bubiri gata. 
<br /><span class="verse" id="19">19 </span>Teukutôk kheueh banmandum hase useuha gata. 
<br /><span class="verse" id="20">20 </span>Meunyoe gata tapeubuet jeuhet dan gata tulak TUHAN, Gobnyan teuma geupeuteuka bala, karu ngon susah that lam hai peue mantong nyang gata peubuet, sampoe lam watée nyang paneuk mantong gata ka geupeusapansapa peue-peue nyang na. 
<br /><span class="verse" id="21">21 </span>Meubagoe peunyakét hana putôh-putôh geupeuteuka ateueh gata, sampoe bak akhé jih hana meusidroepi nibak gata mantong na tinggai di nanggroe nyang gata duek nyan. 
<br /><span class="verse" id="22">22 </span>TUHAN teuma geuhuköm gata deungon peunyakét nyang hase jiminah bak gob, keumong-keumong dan deumam. Gobnyan teuma geupeuteuka musém khueng nyang tho kreng dan angén seu-uem nyang hase jipeuhangoh sampoe hase mupot gata nyan jadeh rusak. Beuncana-beuncana nyan harôh jitimpok ateueh gata sampoe gata meupaloe. 
<br /><span class="verse" id="23">23 </span>Ujeuen hana teuma jitreun dan tanoh gata teuma jeuet keu kreueh sampoe gata ranab banmandum. 
<br /><span class="verse" id="24">24 </span>TUHAN hana teuma geupeutreun ié ujeuen, teuma ujeuen abée dan anoe sampoe gata keunong bala banmandum. 
<br /><span class="verse" id="25">25 </span>Meunyoe gata hana tataát ubak TUHAN Po teu Allah gata, Gobnyan teuma geupeujeuet gata hase jipeutaloe lé musoh-musoh gata. Gata teuma taprang musoh deungon teu atoe, teuma gata plueng meutabubeba. Banmandum bansa dibumoe teuma jirasa gli jikalon gata nyang malang nyan. 
<br /><span class="verse" id="26">26 </span>Meunyoe gata maté, manyét gata teuma jeuet keu eumpeun cicém-cicém dan beulatang juah, dan hana ureuëng nyang hase ji use beulatang-beulatang nyan. 
<br /><span class="verse" id="27">27 </span>TUHAN teuma geuhuköm gata deungon peunyakét cumuet lagée nyang ka geupeuteuka u ateueh ureuëng Meusé. Ban saboh badan gata teuma peunoh jitimoh ngon peunyakét cabok dan kude nyang gatai-gatai teuma hana ubat keu peunyakét nyan. 
<br /><span class="verse" id="28">28 </span>TUHAN teuma geupeujeuet gata sampoe án pungoe, buta mata dan bingong. 
<br /><span class="verse" id="29">29 </span>Bak watée uroe trang gata meuraba-raba lagée ureuëng buta, teuma hana hase gata teumé rot nyang gata mita. Banmandum useuha gata teuma gagai hana meuhase. Gata hana pre-pre jireupah ngon jitindéeh, dan hana ureuëng nyang tulông gata. 
<br /><span class="verse" id="30">30 </span>Meunyoe gata hana tataát ubak TUHAN Po teu Allah gata, hai-hainyoe teuma jitimpok u ateueh gata: Gata teuma tameutunangan, teuma ureuëng laén nyang jimeukawen deungon tunangan gatanyan. Gata teuma tapeugot rumoh, teuma hana gata duek nibak rumoh nyan. Gata teuma tapeugét lampôh anggô, teuma boh jih hana teuma gata pajoh. 
<br /><span class="verse" id="31">31 </span>Leumô gata teuma jisie dikeue mata gata, teuma digata hana teuma gatapajoh uengkot sie nyan. Keuleudée-keuleudée gata teuma jiparôh jijak hoe laén teuma gata takalon mantong hana jipeuriwang lom teuma. Meunan cit deungon bubiri-bubiri gata teuma jijok keu musoh-musoh gata dan hana nyang tulông. 
<br /><span class="verse" id="32">32 </span>Dikeue mata gata aneuëk-aneuëk gata teuma jibri sibagoe namiet keu ureuëng aséng. Tieb-tieb uroe mata gata peudeh tajak mita aneuëk-aneuëk gata, teuma useuha gata nyan sia-sia mantong, sabab awaknyan hana jiriwang le. 
<br /><span class="verse" id="33">33 </span>Bansa aséng teuma jicok banmandum hase tanoh nyang gata teumé deungon keureuja nyang brat. Teuma gata keudroe hana teuma meuteumé sapeue seulaén nyang gata rasa dan gata jitindéeh ngon hana putôh-putôh dan jiseksa deungon buet-buet nyang keubiet keujam. 
<br /><span class="verse" id="34">34 </span>Gata teuma jeuet keu ureuëng pungoe sabab peue nyang gata rasa nyan. 
<br /><span class="verse" id="35">35 </span>TUHAN teuma geupeujeuet gaki gata nyan peunoh deungon peunyakét cabok nyang lumpah sakét dan hana teuma jitem puléh-puléh; phon nibak gaki sampoe ubak bruek ulée gata peunoh jitimoh deungon peunyakét cumuet. 
<br /><span class="verse" id="36">36 </span>Gata dan raja gata teuma geuba lé TUHAN u nanggroe gob nyang hana gata turi dan meunan cit hana teuma jituri lé indatu gata. Disinan gata teuma tameungabdi ubak ilah-ilah nyang jipeugot nibak kayée dan batée. 
<br /><span class="verse" id="37">37 </span>Di nanggroe dipat gata geupeu crebre lé TUHAN, ureuëng laén keubit that gli óh watée jikalon gata; gata teuma ji peuhina ngon jipeukém lé awaknyan. 
<br /><span class="verse" id="38">38 </span>Jai that bijéh nyang gata tabu, teuma cit bacut hase jih nyang gata teumé, sabab seunaman gata habéh banmandum jipajoh lé daruet. 
<br /><span class="verse" id="39">39 </span>Gata teuma tapula bak-bak anggô di dalam lampôh dan gata peulara lom teuma, teuma hana gatapot boh anggô meunan cit ngon gatajieb teuma ié anggô nyan, sabab bubena bak anggô nyan ka habéh banmandum jipajoh lé ulat. 
<br /><span class="verse" id="40">40 </span>Bansaboh nanggroe gata teuma jitimoh bak zaiton, teuma boh-boh jih nyan ka habéh rhot meutabu beba, akhéjih gata hana meuteumé meubacutpi minyéuk nibak hase jihnyan. 
<br /><span class="verse" id="41">41 </span>Gata teuma meuteumé aneuëk agam dan aneuëk inong, teuma awaknyan jicok sibagoe tawanan prang, akhéjih gata ka gadôh awaknyan. 
<br /><span class="verse" id="42">42 </span>Banmandum bak kayée dan seunaman habéh jipajoh lé seurangga. 
<br /><span class="verse" id="43">43 </span>Ureuëng aséng nyang na tinggai di nanggroe gata teuma seumaken meukuasa, seudangkan kuasa gata keudroe seumaken meukureueng. 
<br /><span class="verse" id="44">44 </span>Awaknyan na péng keu jipeu utang keu gata, teuma nibak gata hana sapeuena keu gata peu utang keu awaknyan. Dan bak akhé jih gata ka jikuasa lé awaknyan. 
<br /><span class="verse" id="45">45 </span>Banmandum balapeutaka nyan teuma jipeurhot u ateueh gata dan hana piôh jipeukaru gata sampoe gata binasa, sabab gata hana tataát ubak TUHAN Po teu Allah gata dan hana teuma gata peubuet keu huköm-huköm nyang geubri keu gata. 
<br /><span class="verse" id="46">46 </span>Beuncana-beuncana nyan na kheueh sibagoe bukeuti nibak huköm TUHAN ateueh gata dan keuturonan gata keu siumu masa. 
<br /><span class="verse" id="47">47 </span>Gata ka geubri beureukat lé TUHAN Po teu Allah gata nibak meubagoe hai, teuma hana tatem meungabdi ubak Gobnyan deungon até nyang rila galak ngon geumbira. 
<br /><span class="verse" id="48">48 </span>Lé sababnyan gata harôh tameungabdi ubak musoh-musoh nyang geukirém lé TUHAN keujijak lawan gata. Gata teuma jiteuka deuek, grah ngon teulon lom kureueng nibak meubagoe hai. TUHAN teuma geutindéeh gata deungon keujam sampoe án gata mandum mupaloe. 
<br /><span class="verse" id="49">49 </span>Saboh bansa nyang hana gata muphom basa jih teuma geukirém lé TUHAN nibak ujong bumoe keu jijak lawan gata. Lagée cicém siwah jisama gata. 
<br /><span class="verse" id="50">50 </span>Awaknyan keujam that dan hana nibak jihnyan rasa gaséh sayang keu ureuëng tuha meunan cit keu aneuëk manyak. 
<br /><span class="verse" id="51">51 </span>Awaknyan jipeuhabéh banmandum beulatang peulara meunan cit deungon banmandum hase seunaman gata, dan hana teuma jitinggai keu gata gandom, ié anggô, minyéuk zaiton atawa leumô dan kaméng meunan cit bubiri sampoe gata banmandum maté deuek. 
<br /><span class="verse" id="52">52 </span>Awaknyan jiseurang tieb-tieb banda ateueh nanggroe nyang teuma geubri lé TUHAN Po teu Allah gata keu gata sampoe bintéh-bintéh beuton nyang manyang dan tapeukukôh nyang gata peubangga nyan akhé jihpi reulôh. 
<br /><span class="verse" id="53">53 </span>Teungoh musoh-musoh gata jijak keupông banda-banda gata, gata putôh asa dan deuek, sampoe gata tapajoh aneuëk-aneuëk gata keudroe, aneuëk-aneuëk nyang geu anugeurah lé TUHAN Po teu Allah gata ubak gata. 
<br /><span class="verse" id="54">54 </span>Bahpi nyan lé ureuëng bangsawan nyang paleng gét budoe basaji pi teuma putôh asa bak watée bandanyan jikeupông, sampoe jihnyan jipajoh aneuëk-aneuëk jih keudroe sabab hanale peunajoh nyang laén. Hana meubacutpi nyang jibri ubak syedara jih atawa peurumoh jihnyan nyang jicinta atawa aneuëk-aneuëk jihnyan nyang mantong udeb. 
<br /><span class="verse" id="56">56 </span>Bahpi di ureuëng inong nyang paleng gét budoe basa jihpi dan nyang paleng kaya dan meunyoe jijak hántom na jijak ngon gaki, teuma jipeubuet cit lagéenyan. Bak watée musoh jikeupông banda, ureuëng inong nyan teuma putôh asa sabab deuek, akhéjih inongnyan deungon cara jimusöm-musöm jipajoh aneuëk jih keudroe nyang ban lahé dan mantong na ari-ari ngon talo pusat. Hana meubacutpi atranyan jibri keu lakoe nyang jicinta atawa keu aneuëk-aneuëk jih. 
<br /><span class="verse" id="58">58 </span>Meunyoe gata hana seutia tataát ubak banmandum huköm Po teu Allah gata nyang na teutuléh didalam kitab nyoe dan hana teuma tahoreumat ubak TUHAN Po teu Allah gata nyang agong dan luwabiasanyan, 
<br /><span class="verse" id="59">59 </span>TUHAN teuma geupeuteuka u ateueh gata dan keuturonan gata meubagoe peunyakét nyang hana hase teupeupuléh dan wabah-wabah nyang hana hase teupeu piôh. 
<br /><span class="verse" id="60">60 </span>Peunyakét-peunyakét nyang keubit parah nyang ka gata kalon di nanggroe Meusé teuma rhot u ateueh gata, dan gata hana hase puléh. 
<br /><span class="verse" id="61">61 </span>Meunan cit TUHAN geupeuteuka meubagoe macam peunyakét dan wabah nyang hana teupeugah didalam kitabnyoe, kitab Huköm TUHAN. Lheuehnyan gata banmandum geupeubinasa. 
<br /><span class="verse" id="62">62 </span>Bahpi jeumeulah gata leubeh sidub bintang nyang na di langét, teuma cit bacut that lamkawan gata nyan na tinggai udeb, sabab gata hana taát ubak TUHAN Po teu Allah gata. 
<br /><span class="verse" id="63">63 </span>Lagée TUHAN galak geubri makmu keu gata dan geutamah jeumeulah gata, meunan cit Gobnyan galak teuma geupeubinasa dan geupeuhabéh gata. Gata teuma geupeuteubiet nibak nanggroe nyang hana treble teuma gata tinggai disinan. 
<br /><span class="verse" id="64">64 </span>TUHAN teuma geupeu crebre gata lamkawan bansa-bansa di bansaboh muka bumoe. Disinan gata teuma taseumah ilah-ilah nyang jipeugét nibak kayée dan batée, ilah-ilah nyang hana gata turi dan hana teuma jituri lé indatu gata. 
<br /><span class="verse" id="65">65 </span>Lamkawan bansa-bansa nyan gata hana tateumé keuteunangan, dan hana teumpat nyang hase gata peugah sibagoe atra gata; TUHAN teuma geupeujeuet gata lumpah gundah ngon susah hana meuteuntée dan gata putôh asa hana harapan. 
<br /><span class="verse" id="66">66 </span>Udeb gata sabe teuancam lam bahya. Uroe ngon malam gata teuancam yo ngon teumakot maté. 
<br /><span class="verse" id="67">67 </span>Watée teukalon peue mantong jantong gata yo meugram-gram sabab teumakot. Meunyoe beungoh uroe gata lakée beubagaih malam, dan meunyoe ka malam gata lakée teuma beubagaih beungoh. 
<br /><span class="verse" id="68">68 </span>TUHAN teuma geukirém dan geupeuriwang lom gata u nanggroe Meusé deungon kapai, bahpi Gobnyan ka geupeugah bahwa gata hana tariwang le keudeh. Disinan gata teuma tauseuha tapeubloe droe gata sibagoe namiet ubak musoh gata, teuma hana meusidroepi nyang na niet jitem bloe gata." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="29.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
