<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Kitab Teu-Ulang - Aceh Bible - Old Testament / Deuteronomy-19</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Kitab Teu-Ulang</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver">
 </span>
<p><span class="verse" id="1">1 </span>"Óh ka seuleusoe bansa-bansa nyan geupeubinasa lé TUHAN Po teu Allah gata dan nanggroe nyan geubri teuma keu gata, dan óh ka lheueh gatacok banda-banda dan rumoh-rumoh awaknyan dan gata tinggai teutab disinan, 
<br /><span class="verse" id="2">2 </span>wilayah nyan harôh gata bagi jeuet keu lhée boh bagi, maséng-maséng na kheueh saboh banda teumpat ureuëng jijak lakée suaka nyang bagaih ngon mudah trok keunan lé ureuëng nyang ka jipoh gob sampoe maté. 
<br /><span class="verse" id="4">4 </span>Meunyoe na sidroe ureuëng nyang deungon hana jisaja ka jipoh maté ureuëng laén nyang bukon musoh jih, ureuëng nyan jeuet jipeuplueng droe ubak salah saboh nibak banda nyan dan jeuet awaknyan tinggai ngon udeb disinan. 
<br /><span class="verse" id="5">5 </span>Miseu jih na dua droe ureuëng meusigo-sigo jijak tamong u dalam uteuen keu jijak teubang kayée. Teuma sidroe nibak ureuëng nyan jikoh laju bak kayée, hana teusaja ulée pato ureuëng koh kayée nyan lheueh nibak goejih dan pato nyang lheueh nyan laju keunong ateueh rakan jih nyan dan ureuëng nyang keunong nyan laju maté. Teuma ureuëng nyang ka jipoh deungon hana jisajanyan hana meusalah dan jeuet jiplueng ubak saboh nibak lhée boh bandanyan mangat jih nyan seulamat. Teuma meunyoe na saboh banda teumpat meulindong sagai, nyang mungken jiôh jih ubak banda nyan jiôh that, dan anggota keuluwarga nyang meu tanggong jaweueb keu jijak tuengbila keuhai maté syedara jih nyan hase jitiyueb ureuëng nyan dan sabab beungéh jih nyan laju jipoh teuma ureuëng nyang hana meusalah nyan. 
<br /><span class="verse" id="7">7 </span>Lé sababnyan ulôn peurintah ubak gata taseudia lhée boh banda teumpat meulindong. 
<br /><span class="verse" id="8">8 </span>Meunyoe TUHAN Po teu Allah gata ka geupeuluwah wilayah gata lagée nyang ka geupeujanji ubak indatu gata, dan banmandum nanggroe nyan ka geubri keu gata, 
<br /><span class="verse" id="9">9 </span>gata harôh kheueh tapiléh lhée boh teuk banda meulindong teumpat ureuëng nyang meurasa meusalah jijak musom. (Nanggroenyan teuma geubri keugata meunyoe gata tapeubuet banmandum nyang ulôn peurintah ubak gata nibak uroe nyoe, dan meunyoe gata tacinta ngon tagaséh ubak TUHAN Allah gata dan gata udeb lagée nyang ka geupeurunoe nyan.) 
<br /><span class="verse" id="10">10 </span>Tapeubuet kheueh nyan mangat gata hana meudesya sabab gata peubiyeu ureuëng nyang hana meusalah jijak poh di nanggroe nyang ka geubri lé TUHAN Po teu Allah gata keugata." 
<br /><span class="verse" id="11">11 </span>"Teuma laén haijih meunyoe sidroe ureuëng jijak linteueng musoh gata dan ngon jisaja lom na rasa banci jih laju jijak poh maté ureuëng nyan, óh lheueh nyan ureuëng nyan laju jijak plueng ubak salah saboh nibak banda meulindong keu jijak mita peulindongan. 
<br /><span class="verse" id="12">12 </span>Lam hai nyang lagéenyan di ureuëng peumimpén bandanyan harôh jijak hôi ureuëng nyan dan jijok laju ubak anggota keuluwarga nyang meutanggong jaweueb mangat jijak balaih syedara jih nyang ka jipoh maté nyan, mangat jihnyanpi hase teupoh maté. 
<br /><span class="verse" id="13">13 </span>Bék kheueh na rasa weueh ngon teusayang keu ureuëng nyang lagéenyan. Gata peubeubaih kheueh Israel nibak hai nyang seumeupoh nyan, mangat gata mubahgia ngon seujahtra." 
<br /><span class="verse" id="14">14 </span>"Meunyoe gata katrok ubak nanggroe nyang geubri lé TUHAN Po teu Allah gata keu gata, bék kheueh gata géesée bataih tanoh waréh kawöm gata nyang ka teupeuteuntée yoh jamén ilée." 
<br /><span class="verse" id="15">15 </span>"Meunyoe sidroe mantong nyang jeuet keusaksi hana seb keu teukheun sidroe ureuëng nyang teutudohnyan meusalah; sikureueng-kureueng jih dua droe saksi teupeureulée keuhai nyang lagéenyan bagoe. 
<br /><span class="verse" id="16">16 </span>Meunyoe na sidroe ureuëng jikeuneuk peurhot ureuëng nyang laén deungon jitudoh nyang peuleusu nibak kantô mahkamah, teuma 
<br /><span class="verse" id="17">17 </span>bandua ureuëng nyan harôh jijak ubak teumpat iébadat nyang ka geupeuteuntée lé TUHAN mangat geupeu huköm lé imeum-imeum dan hakém nyang teungoh meutugaih. 
<br /><span class="verse" id="18">18 </span>Di teungku hakém nyan harôh geuseulidek peukaranyan deungon teuliti, dan meunyoe teunyata ureuëng nyan ka jipiteunah seusabe keudroe jih ureuëng Israel, 
<br /><span class="verse" id="19">19 </span>ureuëng nyan harôh jipeujak ile huköm nyang ka teupeu meukeusut keu lawan jih nyan. Deungon na lagéenyan gata ka gata beurantaih buet nyang jeuhet nyan. 
<br /><span class="verse" id="20">20 </span>Banmandum ureuëng jideungoe keuhai nyan dan deungon lagéenyan ka jeuet jitakot, dan sampoe hanale nyang jijeuet peubuet-buet nyang jeuhetnyan. 
<br /><span class="verse" id="21">21 </span>Bék kheueh na rasa gaséh lam até gata keuhai buet-buet nyang lagéenyan bagoe. Huköm jih na kheueh lagéenyoe: Nyawöng gantoe jih nyawöng, mata gantoe jih mata, gigo gantoe jih gigo, jaroe gantoe jaroe dan gaki gantoe gaki."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
