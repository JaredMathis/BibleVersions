<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 30</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a>
<span class="chapread">30</span>
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 30</h3>
<!--... the Word of God:--><span class="dimver">
 </span>
<p><span class="verse" id="1">1 </span>Teuma Rahel teutab gohlom meuteumé aneuëk, sabab nyan kheueh gobnyan teuka ceumuru ubak cutpo geuh, dan laju geupeugah ubak Nabi Yakub, "Neubri kheueh aneuëk keu ulôn, meunyoe hán, ulôn teuma maté." 
<br /><span class="verse" id="2">2 </span>Nabi Yakub beungéh that ubak Rahel sira geupeugah, "Ulôn nyoe bukon Allah. Gobnyan kheueh nyang peujeuet gata sampoe gata hana meuteumé aneuëk." 
<br /><span class="verse" id="3">3 </span>Dan laju geupeugah lé Rahel, "Nyoe namiet ulôn Bilha; droeneueh éh kheueh ngon jihnyoe mangat namiet nyoe jeuet jipeulahé aneuëk. Ngon lagée nyan ulôn nyoe ka jeuet keu ma meulalu jihnyan." 
<br /><span class="verse" id="4">4 </span>Dan Bilha nyan laju jijok bak lakoe geuh, dan Nabi Yakub pih geumeusituboh ngon namiet nyan. 
<br /><span class="verse" id="5">5 </span>Bilha laju mume dan jipeulahé sidroe aneuëk agam. 
<br /><span class="verse" id="6">6 </span>Dan Rahel laju geupeugah, "Allah ka geupeuade deumi keu keupeuntengan ulôn. Geudeungoe doá ulôn dan geubri keu ulôn sidroe aneuëk agam." Óh lheuehnyan laju geuboh nan aneuëk nyan Dan. 
<br /><span class="verse" id="7">7 </span>Bilha mume lom dan jipeulahé teuma sidroe aneuëk agam. 
<br /><span class="verse" id="8">8 </span>Geupeugah lé Rahel, "Ulôn ka lôn useuha siteungoh maté lôn lawan cutpo lôn, dan ulôn meunang," sabab nyan laju geuboh nan aneuëk nyan Naftali. 
<br /><span class="verse" id="9">9 </span>Watée Lea ka jitée droe bahwa jihnyan hana hase lé jipeulahé aneuëk, laju jijok namiet jihnyan, Zilpa, keu Nabi Yakub mangat jeuet geucok keupeurumoh gobnyan. 
<br /><span class="verse" id="10">10 </span>Zilpa laju jipeulahé sidroe aneuëk agam. 
<br /><span class="verse" id="11">11 </span>Lea laju jipeugah lagée nyoe, "Ulôn meu-untong," laju jiboh nan aneuëk nyan Gad. 
<br /><span class="verse" id="12">12 </span>Zilpa jipeulahé lom sidroe teuk aneuëk agam, 
<br /><span class="verse" id="13">13 </span>dan Lea jipeugah lagée nyoe, "Mubahgia that ulôn nyoe! Jinoenyoe banmandum ureuëng inong teuma jipeugah keu ulôn bahwa ulôn nyoe mubahgia." Sabab nyan laju jiboh nan aneuëk nyan Asyer. 
<br /><span class="verse" id="14">14 </span>Watée musém pot boh gandom, Ruben laju jijak u padang dan jiteumé laju disinan sijeunéh seunaman ubat, dan atra nyan laju jiba ubak Lea, ma jihnyan. Rahel geupeugah ubak Lea, "Neubri kheueh keu ulôn bacut mantong nibak jeunéh seunaman ubat nyang jiteumé lé aneuëk droeneueh nyan." 
<br /><span class="verse" id="15">15 </span>Jijaweueb lé Lea, "Peu kheueh gohlom seb gata cok lakoe ulôn? Jinoenyoe keuneuk gata cok teuma sijeunéh seunaman ubat nyang ka jiteumé lé aneuëk ulôn." Kheun Rahel, "Meunyoe droeneueh neutem bri ubat nyang jiteumé lé aneuëk droeneueh nyan ubak ulôn, droeneueh jeuet neuéh ngon Nabi Yakub malam nyoe." 
<br /><span class="verse" id="16">16 </span>Watée Nabi Yakub geuwoe u rumoh nibak padang seupôt uroe nyan, Lea laju lajujisambot gobnyan sira jipeugah lagée nyoe, "Neu-éh kheueh ngon ulôn malam nyoe sabab ulôn ka ulôn bayeue keunyan ngon sinaman ubat nyang jiteumé lé aneuëk ulôn." Dan Nabi Yakub laju meusibadan ngon Lea bak malam nyan. 
<br /><span class="verse" id="17">17 </span>Allah laju geuteurimong doá Lea, dan geuhnyan laju mume dan geupeulahé aneuëk nyang keulimong. 
<br /><span class="verse" id="18">18 </span>Jipeugah lé lea, "Allah kheueh nyang bri keu ulôn upah sabab ulôn ka ulôn jok Zilpa keu lakoe lôn," sabab nyan laju jiboh nan aneuëk nyan Isakhar. 
<br /><span class="verse" id="19">19 </span>Lea mume lom dan laju jipeulahé aneuëk nyang keunam. 
<br /><span class="verse" id="20">20 </span>Jipeugah lé Lea, "Allah ka geubri keu ulôn hadiah nyang paleng lagak. Jinoenyoe lakoe lôn teuma geuhoreumat keu ulôn, sabab ulôn ka lôn peulahé nam droe aneuëk agam," sabab nyan laju jiboh nan aneuëk nyan Zebulon. 
<br /><span class="verse" id="21">21 </span>Óh ka lheueh nyan Lea jipeulahé teuma sidroe aneuëk inong nyang jiboh nan Dina. 
<br /><span class="verse" id="22">22 </span>Dan teuingat kheueh Allah keu Rahel; Allah laju geuteurimong doá Rahel dan geubri keumungkenan Rahel nyan jipeulahé aneuëk. 
<br /><span class="verse" id="23">23 </span>Dan Rahel laju mume dan jipeulahé laju sidroe aneuëk agam. Jipeugah lé Rahel, "Allah ka geusampôh banmandum keuhinaan ulôn. 
<br /><span class="verse" id="24">24 </span>Seumoga TUHAN geubri keu ulôn sidroe teuk aneuëk agam." Sabab nyan jiboh nan aneuëk nyan Yusuf. 
<br /><span class="verse" id="25">25 </span>Óh ka lheueh Rahel geupeulahé Nabi Yusuf, Nabi Yakub laju geupeugah ubak Laban, "Neupeu idhin kheueh ulôn woe u neugahra lôn. 
<br /><span class="verse" id="26">26 </span>Bah kheueh ulôn ba mandua droe peurumoh dan aneuëk-aneuëk ulôn. Awaknyan ka ulôn teumé ngon cara ulôn mubuet keu apha. Apha neuteupeue, ulôn ka lôn mubuet bak droeneueh brat lumpah na." 
<br /><span class="verse" id="27">27 </span>Laban laju geupeugah ubak Nabi Yakub, "Gata deungoe kheueh ulôn: Ulôn meuteumé ramalan bahwa Tuhan ka geubri beureukat keu ulôn sabab na gata. 
<br /><span class="verse" id="28">28 </span>Gata peugah laju padub nyang gata lakée." 
<br /><span class="verse" id="29">29 </span>Geujaweueb lé Nabi Yakub, "Apha keudroe neuteupeue bahwa ulôn ka lôn mubuet brat lumpah na bak droeneueh, dan beulatang peulara Apha meutamah jai lé sabab ulôn peulara. 
<br /><span class="verse" id="30">30 </span>Sigohlom ulôn teuka keunoe, atra milék Apha hana padub na, teuma bak saát nyoe apha ka kaya. Tuhan ka geubri beureukat Apha sabab na ulôn. Jinoenyoe ka watée jih ulôn mubuet keu keuluwarga droe lôn keudroe." 
<br /><span class="verse" id="31">31 </span>Geupeugah lé Laban, "Dan peue nyang harôh ulôn bri keu gata?" Geujaweueb lé Nabi Yakub, "Hana peue Apha bri hareuta. Ulôn teutab lôn peulara beulatang peulara Apha, asai Apha situju ngon peue nyang ulôn usui nyoe: 
<br /><span class="verse" id="32">32 </span>Neupeu idhin kheueh keu ulôn bak uroe nyoe ulôn jak-jak lamkawan kaméng ngon bubiri Apha, dan ulôn cok tieb-tieb aneuëk bubiri nyang itam, meunan cit tieb-tieb aneuëk kaméng nyang muda nyang meubalang dan burek-burek. Nyang kheueh mantong upah nyang ulôn lakée. 
<br /><span class="verse" id="33">33 </span>Saboh bak watée singoh deungon mudah jeuet Apha teupeu peu kheueh ulôn ka lôn peubuet nyang jujoe. Watée apha neuteuka neujak ngieng upah ulôn, dan neungieng na kaméng nyang hana mubalang dan burek-burek, atawa bubiri nyang hana itam, Apha teuma neuteupeue bahwa beulatang nyan ka ulôn cue." 
<br /><span class="verse" id="34">34 </span>Geujaweueb lé Laban, "Ulôn situju lagée usui gata nyan! Geutanyoe teuma tapeubuet peue nyang gata peugah nyan!" 
<br /><span class="verse" id="35">35 </span>Teuma bak uroenyan Laban laju jipeuaséng banmandum kaméng agam nyang mubalang dan mandum kaméng inong nyang mubalang, nyang burek-burek, atawa nyang na tanda putéh jih; meunan cit geupeuaséng banmandum bubiri nyang itam. Óh lheueh nyan laju geuyue bak aneuëk-aneuëk mangat jiuseuha beulatang nyan, 
<br /><span class="verse" id="36">36 </span>dan jijak kheueh awaknyan sira jiba beulatang-beulatang nyan jipeujiôh nibak Nabi Yakub, jiôh jih na lhée uroe jak. Nyang tinggai nibak kaméng ngon bubiri atra Laban nyan laju geupeulara lé Nabi Yakub. 
<br /><span class="verse" id="37">37 </span>Óh lheueh nyan Nabi Yakub geucok laju cabeueng-cabeueng bak kayée hawar nyang ijo-ijo, bak badam dan bak berangan, laju geupuliek siladum kulét bak kayée nyan sampoe ka jeuet mubalang-balang. 
<br /><span class="verse" id="38">38 </span>Laju geukeubah cabeueng kayée nyan dikeue kawan kaméng nyan, lam teumpat jieb ié jih, sabab beulatang nyan galak that jimeukawen watée keuneuk jijieb ié. 
<br /><span class="verse" id="39">39 </span>Dan kaméng-kaméng nyan laju jimeukawen dikeue cabeueng-cabeueng kayée nyan, aneuëk beulatang nyan kureng atawa mubalang atawa burek-burek. 
<br /><span class="verse" id="40">40 </span>Óh lheuehnyan Nabi Yakub laju geucok bubiri-bubiri laju geupeuhadab ukeue kaméng-kaméng nyang mubalang dan nyang itam. Deungon cara lagée nyan gobnyan ka meuteumé kawan beulatang geuh keudroe dan geupeuaséng laju nibak kawan beulatang Laban. 
<br /><span class="verse" id="41">41 </span>Meunyoe beulatang-beulatang nyang teuga teungoh jimeukawen, Nabi Yakub laju geukeubah cabeueng-cabeueng kayée nyang ka lheueh geupuliek nyan dikeue beulatang nyan, lam teumpat jieb ié. 
<br /><span class="verse" id="42">42 </span>Teuma cabeueng-cabeueng kayée nyan hana geukeubah dikeue beulatang nyang leumoh. Dan banmandum beulatang nyang putéh nyan leumoh, dan nyan kheueh atra Laban, seudangkan banmandum beulatang nyang itam, mubalang, burek-burek teuga nyan, dan nyan kheueh atra Nabi Yakub. 
<br /><span class="verse" id="43">43 </span>Deungon lagée nyan Nabi Yakub ka jeuet keu ureuëng kaya raya. Bak gobnyan ka jai that kawan kaméng ngon bubiri, unta, keuleudée dan namiet-namiet.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
