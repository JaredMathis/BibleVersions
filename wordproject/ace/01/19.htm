<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 19</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheueh geumeujamé bak Nabi Ibrahim, bandua droe malaikat nyan laju geujak u Sodom dan trok keunan watée ka malam. Nabi Lot teungoh geuduek-duek bak babah pintoe geureubang banda, dan watée geukalon mandua droe malaikat nyan, laju geubeudôh keugeujak sambot awaknyan, 
<br /><span class="verse" id="2">2 </span>óh ban trok keunan laju geupeugah, "Teungku-teungku, neutamong laju lam rumoh lôn. Teungku bandua droe jeuet neurhah gaki dan neumudom bak rumoh lôn. Singoh beungoh, beunyoe neutem, Teungku-teungku jeuet neubeudôh banbeungoh that keu neujak lom teuma." Teuma geujaweueb lé malaikat dua droe nyan, "Teurimong gaséh, bah kheueh kamoe mudom disinoe mantong, bak blang banda." 
<br /><span class="verse" id="3">3 </span>Nabi Lot laju geulakée ngon meuharab that-that, dan akhé jih mandua droe malaikat nyan laju geutamong lam rumoh Nabi Lot nyan. Nabi Lot laju geuhidang peunajoh nyang mangat that-that sira geutot ruti bube nyang séb, dan óh lheueh nyan awaknyan pi laju geumakheun. 
<br /><span class="verse" id="4">4 </span>Teuma sigohlom mandua droe jamé nyan geujak éh, ureuëng-ureuëng Sodom laju jikeupong rumoh Nabi Lot nyan. Banmandum ureuëng agam nyang na lam banda nyan, bah kheueh nyan nyang tuha meunan cit nyang muda, na disinan. 
<br /><span class="verse" id="5">5 </span>Awaknyan jitawök ubak Nabi Lot sira jitanyong, "Dipat ureuëng-ureuëng nyang banteuka dan jimudom di rumoh gata? Peujok laju awaknyan ubak kamoe, mangat jeuet kamoe meugumpôi ngon awaknyan!" 
<br /><span class="verse" id="6">6 </span>Nabi Lot laju geuteubiet nibak rumoh geuh, dan óh ka lheueh geutob pintoe, 
<br /><span class="verse" id="7">7 </span>laju geupeugah ubak ureuëng-ureuëng Sodom nyang ka jikeulileng rumoh geuh nyan, "Syedara-syedara lôn banmandum, ulôn lakée ngon peunoh harab, bék kheueh gata peubuet hai-hai nyang jeuhet lagée nyan! 
<br /><span class="verse" id="8">8 </span>Deungoe kheueh ulôn peugah, ulôn na aneuëk dara dua droe dan mantong peurawan. Bah kheueh ulôn jok aneuëk nyan ubak gata dan gatanyoe banmandum jeuet gata peubuet ban galak droe ateueh aneuëk ulôn mandua nyan. Asai bék sagai-sagai gata peukaru jamé ulôn nyoe; sabab ulôn wajéb lôn jaga awaknyan." 
<br /><span class="verse" id="9">9 </span>Teuma laju jipeugah lé ureuëng-ureuëng Sodom nyan ubak Nabi Lot, "Jak wéeh keudeh! Gata ureuëng aséng keuneuk atoe kamoe? Bagaih, jak laju! Meunyoe hán, gata teuma teupoh leubeh brat nibak mandua ureuëng nyan." Óh lheueh jikheun lagée nyan awaknyan laju jitulak Nabi Lot óh lheueh nyan meusajan-sajan jicuba keuneuk dubrak pintoe rumoh Nabi Lot nyan. 
<br /><span class="verse" id="10">10 </span>Teuma lé jamé nyang na lam rumoh nyan laju geusunyueng jaroe geuh uluwa dan geutarek Nabi Lot nyan lam rumoh lom dan óh lheueh nyan pintoe pih laju geutob. 
<br /><span class="verse" id="11">11 </span>Lé malaikat nyang dua droe nyan laju geupeubuta mata ureuëng-ureuëng nyang na bansikeulileng rumoh nyan, sampoe awaknyan hana deuh jikalon pat pintoe rumoh Nabi Lot. 
<br /><span class="verse" id="12">12 </span>Ban dua droe jamé nyan geupeugah ubak Nabi lot, "Meunyoe gata na aneuëk agam, aneuëk inong, meulintée atawa waréh kawöm nyang laén nyang na tinggai lam banda nyoe, gata ba kheueh awaknyan mangat jiteubiet nibak teumpat nyoe, 
<br /><span class="verse" id="13">13 </span>sabab banda nyoe keuneuk kamoe peuhanco. TUHAN ka geudeungoe tudohan-tudohan nyang lumpah brat ateueh ureuëng-ureuëng duek lam banda nyoe, dan kamoe ka geukirém lé gobnyan keukamoe peuhanco banda Sodom nyoe." 
<br /><span class="verse" id="14">14 </span>Dan Nabi Lot pih laju geujak meurumpok ngon bandua droe tunangan aneuëk gobnyan, óh trok keunan laju geupeugah, "Bubagaih gata teubiet lam banda nyoe, sabab TUHAN keuneuk peuhanco banda Sodom nyoe." Teuma lé awaknyan jipike haba Nabi Lot nyan geumeukra. 
<br /><span class="verse" id="15">15 </span>Óh watée uroe ka suböh, mandum droe malaikat nyan geupaksa ubak Nabi Lot mangat bubagaih geujak geutinggai teumpat nyan. "Bagaih," Kheun malaikat nyan. "Gata jak kheueh laju ngon peurumoh gata dan bandua droe aneuëk dara gata nibak teumpat nyoe, mangat gata hana maté watée banda nyoe teupeuhanco." 
<br /><span class="verse" id="16">16 </span>Nabi Lot bingong. Teuma TUHAN wéueh watée geungieng ateueh Nabi Lot nyan; sabab nyan kheueh mandua droe jamé geuhnyan laju geutunton Nabi Lot, peurumoh gobnyan dan mandua droe aneuëk gobnyan geupeuteubiet uluwa banda. 
<br /><span class="verse" id="17">17 </span>Óh ka lheueh nyan, sidroe lamkawan malaikat nyan laju geupeugah ubak Nabi Lot lagée nyoe, "Plueng kheueh, jak peuseulamat nyawöng gata! Bék gata ngieng ulikot dan bék teuma gata piyoh lam pantôn. Gata plueng kheueh u gunong-gunong, mangat gata hana maté!" 
<br /><span class="verse" id="18">18 </span>Teuma Nabi Lot laju geujaweueb, "Hei, Teungku bék neuyue plueng kamoe u gunong-gunong. 
<br /><span class="verse" id="19">19 </span>Beutôi, Teungku ka neutulông ulôn dan ka neupeuseulamat nyawöng ulôn. Teuma gunong-gunong nyan jiôh lumpah na; pat tateupeue ulôn meuteumé jilet lé bala nyang raya nyan dan ulôn pih laju maté sigohlom trok ubak gunong nyan. 
<br /><span class="verse" id="20">20 </span>Ngieng kheueh, dikeue nyan na banda ubit nyang hana that jiôh. Neupeu idhin kheueh ulôn plueng keunan mangat ulôn seulamat." 
<br /><span class="verse" id="21">21 </span>Geujaweueb lé malaikat nyan, "Gét, meunyoe meunan banda ubit nyan hana ulôn peuhanco. 
<br /><span class="verse" id="22">22 </span>Bagaih, plueng kheueh laju! Sabab ulôn hana hase lôn peubuet sapeue sigohlom gata trok ubak teumpat nyan." Sabab Nabi Lot geupeugah banda nyan ubit, laju teuboh nan banda nyan Zoar. 
<br /><span class="verse" id="23">23 </span>Mata uroe teungoh jiteubiet watée Nabi Lot trok u Zoar. 
<br /><span class="verse" id="24">24 </span>Dan TUHAN laju geupeutreun ujeuen beulerang nyang meu apui ateueh banda Sodom dan Gomora. 
<br /><span class="verse" id="25">25 </span>Mandua boh banda nyan habéh geupeuhanco, meunan cit banmandum pantôn dan seunaman dan mandum peunduduek nyang na lam banda nyan habéh hanco sampan sapa. 
<br /><span class="verse" id="26">26 </span>Teuma peurumoh Nabi Lot geungieng ulikot, dan bak watée nyan cit teuma gobnyan meu-ubah jeuet keu taméh sira. 
<br /><span class="verse" id="27">27 </span>Óh singoh beungoh, banseuboh that, Nabi Ibrahim bagaih-bagaih geujak u teumpat gobnyan dong dikeue TUHAN siuroe sigohlom teujadi nyan. 
<br /><span class="verse" id="28">28 </span>Gobnyan laju geupandang u ateueh Sodom dan Gomora meunan cit ubak mandum pantôn, dan deuh geukalon asab meukeupong nibak tanoh nyan, lagée asab nyang na bak tungkée apui raya. 
<br /><span class="verse" id="29">29 </span>Meunan kheueh, watée Po teu Allah geupeubinasa banda-banda nyan bak pantôn teumpat Nabi Lot tinggai, Allah ingat ubak Nabi Ibrahim dan geutulông Nabi Lot keu jeuet geuplueng droe. 
<br /><span class="verse" id="30">30 </span>Sabab Nabi Lot teumakot tinggai bak banda Zoar, teuma geujak kheueh laju ubak gunong-gunong meusajan-sajan ngon mandua aneuëk inong gobnyan, dan geutinggai laju lam guha nyang na bak gunong nyan. 
<br /><span class="verse" id="31">31 </span>Aneuëk inong nyang tuha jipeugah ubak adoe jih, "Ayah ka tuha, dan bansaboh nanggroe nyoe hana ureuëng agam nyang jitem meukawen ngon tanyoe mangat tanyoe meuteumé aneuëk. 
<br /><span class="verse" id="32">32 </span>Jak, tapeujeuet ayah geutanyoe mabök, laju taéh ngon gobnyan mangat tanyoe hase tameu aneuëk." 
<br /><span class="verse" id="33">33 </span>Bak malam nyan awaknyan mandua adoe ngon po laju jipeujieb ayah jih ngon ié anggô, óh lheueh nyan aneuëk nyang tuha laju jiéh ngon ayah jih nyan; dan ayah jihnyan sabab brat that mabök sampoe hana geuteupeue peue nyang ka teujadi. 
<br /><span class="verse" id="34">34 </span>Óh singoh beungoh aneuëk nyang tuha nyan jipeugah ubak adoe jih, "Beuklam ulôn ka ulôn éh ngon ayah! Euntreuk malam tapeumabök gobnyan lom, dan laju gata teuma nyang éh ngon gobnyan. Singoh tanyoe maséng-maséng na aneuëk." 
<br /><span class="verse" id="35">35 </span>Dan meunan kheueh bak malam nyan aneuëk dara Nabi Lot nyan jipeumabök lom ayah jih nyan, dan aneuëk gobnyan nyang keudua laju jiéh ngon Nabi Lot. Dan Nabi Lot sabab ka mabök nyang lumpah brat sampoe hana geuteupeue peue nyang ka teujadi. 
<br /><span class="verse" id="36">36 </span>Dan mume kheueh mandua aneuëk Nabi Lot sabab buet ayah jih keudroe. 
<br /><span class="verse" id="37">37 </span>Aneuëk nyang tuha jipeulahé sidroe aneuëk agam nyang jiboh nan Moab. Dan Moab nyan kheueh nyang jeuet keu indatu bansa Moab nyang na bak saát nyoe. 
<br /><span class="verse" id="38">38 </span>Aneuëk nyang keudua jipeulahé aneuëk agam nyang jiboh nan Ben-Ami. Dan jihnyan jeuet keu indatu bansa Amon nyang na bak saát nyoe.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
