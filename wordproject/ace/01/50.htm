<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 50</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a>
<span class="chapread">50 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 50</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nabi Yusuf laju geupeureubah droe ateueh ayah geuh sira geumo ngon geucöm muka ureuëng syiek geuh nyan. 
<br /><span class="verse" id="2">2 </span>Dan Nabi Yusuf laju geupeurintah ubak tukang peuawet manyét mangat jijakcang laju reumpah-reumpah keungon peuawet manyét Nabi Yakub nyan. 
<br /><span class="verse" id="3">3 </span>Buet peuawet manyét nyan jipajoh watée peuet ploh uroe, na kheueh watée nyang lazem jih teupeuguna keu teuboh reumpah ateueh manyét. Ureuëng nanggroe Meusé laju meukabông ateueh meuninggai Nabi Yakub nyan, tujoh ploh uroe treb jih. 
<br /><span class="verse" id="4">4 </span>Óh ka seuleusoe masa meukabông nyan, geupeugah kheueh lé Nabi Yusuf ubak peugawée-peugawée raja, "Jak peusampoe laju peue nyang ulôn peugah nyoe ubak raja, 
<br /><span class="verse" id="5">5 </span>'Watée ayah ulôn kato that ajai gobnyan, geuyue ubak ulôn mangat lôn meujanji ubak gobnyan, bahwa ulôn teuma lôn kubu gobnyan lam kubu nyang ka geupeusiab di tanoh Kanaan. Sabab nyan, neupeu idhin kheueh ulôn jak keudeh keulôn peukubu ayah ulôn. Óh lheuehnyan lôn gisa teuma.' " 
<br /><span class="verse" id="6">6 </span>Dan geupeugah kheueh lé raja, "Jak kheueh kubu ayah gata lagée nyang ka gata meujanji ubak gobnyan." 
<br /><span class="verse" id="7">7 </span>Dan geujak kheueh Nabi Yusuf keugeujak kubu ayah gobnyan. Banmandum peugawée raja, banmandum ureuëng-ureuëng patot nyang na lam meuligoe dan ureuëng-ureuëng rayeuk nyang na lam nanggroe Meusé, geujak meusajan-sajan ngon Nabi Yusuf. 
<br /><span class="verse" id="8">8 </span>Keuluwarga gobnyan, banmandum syedara gobnyan, dan kawöm syedara gobnyan, banmandum geujak sajan. Nyang tinggai aneuëk-aneuëk miet dan beulatang peulara di daerah Gosyen. 
<br /><span class="verse" id="9">9 </span>Meunan cit deungon pasokan nyang ek geuritan ngon nyang meuguda jijak cit, sampoe iréng-iréngan nyan panyang lumpah na. 
<br /><span class="verse" id="10">10 </span>Watée awaknyan ka trok ubak teumpat ureuëng nyang koh dan jipéh boh gandom di Goren-Haatad, siblaih utimu Krueng Yordan, awaknyan laju jikliek ngon jimeumo meuba-e deungon seudeh dan su nyang meutaga. Nabi Yusuf laju geupeuna acara meukabông, tujoh uroe treb jih. 
<br /><span class="verse" id="11">11 </span>Watée peunduduek Kanaan jingieng na ureuëng meukabông di daerah Goren-Haatad nyan, jipeugah kheueh lé awaknyan, "Lumpah that seudeh upacara meukabông ureuëng Meusé nyan!" Nyang kheueh sabab jih teumpat nyan jiboh nan Abel-Mizraim. 
<br /><span class="verse" id="12">12 </span>Meunan kheueh cara jih aneuëk-aneuëk Nabi Yakub geupeubuet peue nyang ka geupeusan lé Nabi Yakub ayah gobnyan ubak awaknyan. 
<br /><span class="verse" id="13">13 </span>Awaknyan laju jiba manyét ayah geuhnyan u nanggroe Kanaan dan laju geupeukubu lam guha Makhpela, siblaih utimu Mamre, nibak ladang nyang ka geubloe lé Nabi Ibrahim nibak Efron ureuëng Het nyan, keu geupeujeuet keuteumpat teupeukubu ureuëng meuninggai. 
<br /><span class="verse" id="14">14 </span>Óh ka seuleusoe geupeukubu lé Nabi Yusuf ureuëng syiek geuhnyan, laju geugisa lom u nanggroe Meusé meusajan-sajan ngon banmandum syedara gobnyan dan banmandum ureuëng nyang na seutôt gobnyan keu teujak peukubu ayah gobnyan. 
<br /><span class="verse" id="15">15 </span>Óh ka lheueh meuninggai ayah awaknyan, aduen-aduen Nabi Yusuf laju geupeugah, "Pakriban meunyoe Nabi Yusuf jibalaih dam ateueh geutanyoe sabab jihnyan ka tanyoe iénanya yoh masa dilée?" 
<br /><span class="verse" id="16">16 </span>Sabab nyan awaknyan laju jikirém peusan nyang lagée nyoe ubak Nabi Yusuf, "Sigohlom ayah tanyoe meuninggai donya, 
<br /><span class="verse" id="17">17 </span>gobnyan geuyue ubak kamoe mangat kamoe peugah ubak droeneueh lagée nyoe, 'Peuamphon kheueh buet-buet nyang salah nyang yoh masa ilée jipeubuet lé aduen-aduen gata ateueh gata.' Jadi, sibagoe hamba-hamba Allah nyang geupujoe lé ureuëng syiek geutanyoe, kamoe lakée, peuamphon kheueh buet-buet kamoe nyang salah." Nabi Yusuf laju geumo watée geuteurimong peusan nyan. 
<br /><span class="verse" id="18">18 </span>Dan lé syedara-syedara geuhnyan keudroe jijak ubak gobnyan dan laju jisujut dikeue gobnyan sira jipeugah, "Kamoenyoe namiet droeneueh." 
<br /><span class="verse" id="19">19 </span>Teuma Nabi Yusuf geupeugah ubak mandum polem geuh nyan, "Bék teumakot; sabab ulôn hana jeuet lôn meutindak sibagoe Po teu Allah. 
<br /><span class="verse" id="20">20 </span>Droeneueh ka meusipakat keu droeneueh peubuet jeuhet ateueh ulôn, teuma lé Po teu Allah geu-ubah buet nyang jeuhet nyan jeuet nyang keu jroh, mangat jeuet na lagée nyang teujadi yoh masa dilée ramé ureuëng nyang udeb bak saát nyoe hase teupeuseulamat. 
<br /><span class="verse" id="21">21 </span>Bék yo teu, ulôn teuma lôn peuseb peue-peue nyang droeneueh peureulée dan meunan cit peue-peue nyang jipeureulée lé aneuëk-aneuëk awaknyoe." Meunan kheueh cara jih gobnyan geupeuleupie até banmandum polem geuh ngon tutoe haba nyang leumoh leumbot, sampoe awaknyan banmandum teuharu. 
<br /><span class="verse" id="22">22 </span>Nabi Yusuf teutab di nanggroe Meusé ngon waréh kawöm geuh; gobnyan udeb sampoe meu-umu sireutôh siploh thon. 
<br /><span class="verse" id="23">23 </span>Gobnyan mantong hase geukalon aneuëk cucoe Efraim. Gobnyan pih na meuteumé geu-useuha aneuëk-aneuëk Makhir, na kheueh cucoe Manasye, sibagoe aneuëk geuh keudroe. 
<br /><span class="verse" id="24">24 </span>Laju geupeugah ubak banmandum syedara geuh, "Ajai ulôn kato that, teuma Po teu Allah pasti geupeulara gata dan geupimpén gata mangat tateubiet nibak nanggroe nyoe, u nanggroe nyang ka geupeujanji ngon sumpah ubak Nabi Ibrahim, Nabi Ishaq dan Nabi Yakub." 
<br /><span class="verse" id="25">25 </span>Dan Nabi Yusuf laju geuyue ubak mandum kawöm syedara geuh mangat jimusumpah, kheun gobnyan, "Meujanji kheueh ubak ulôn, bahwa meunyoe Po teu Allah ka geupimpén gatanyoe u nanggroe nyan, gata teuma taba sajan manyét ulôn." 
<br /><span class="verse" id="26">26 </span>Óh lheueh geukheun nyan Nabi Yusuf laju meuninggai donya di nanggroe Meusé watée ka meu-umu sireutôh siploh thon. Awaknyan laju jipeuawet manyét gobnyan ngon reumpah-reumpah laju jikeubah lam peuto maté.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../02/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
