<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 42</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a>
<span class="chapread">42</span>
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 42</h3>
<!--... the Word of God:--><span class="dimver">
 </span>
<p><span class="verse" id="1">1 </span>Watée Nabi Yakub geudeungoe bahwa na gandom di nanggroe Meusé, laju geupeugah ubak aneuëk-aneuëk gobnyan, "Pakon gatanyoe teunang-teunang mantong? 
<br /><span class="verse" id="2">2 </span>Ka ulôn deungoe bahwa na gandom di nanggroe Meusé; jak kheueh keudeh dan gata bloe laju gandom nyang na disinan mangat geutanyoe mandom bék maté deuk." 
<br /><span class="verse" id="3">3 </span>Dan jijak kheueh bansiploh droe aduen Nabi Yusuf nyan u nanggroe Meusé keu jijak bloe gandom. 
<br /><span class="verse" id="4">4 </span>Teuma Nabi Yakub hana geubri jak Benyamin, adoe droe Nabi Yusuf, sabab gobnyan geutakot meuteumé ceulaka ateueh aneuëk geuh nyan. 
<br /><span class="verse" id="5">5 </span>Sabab musém deuk ka trok u nanggroe Kanaan, teuma aneuëk-aneuëk Nabi Yakub ngon ureuëng laén laju jijak u nanggroe Meusé keujijak bloe gandom. 
<br /><span class="verse" id="6">6 </span>Nyang publoe gandom keu ureuëng-ureuëng nyang teuka bansaboh donya na kheueh Nabi Yusuf, sibagoe gubunur nanggroe Meusé. Sabab nyan kheueh aduen-aduen Nabi Yusuf teuka laju jisujut ukeue gobnyan. 
<br /><span class="verse" id="7">7 </span>Watée Nabi Yusuf geukalon aduen-aduen geuh nyang teuka, gobnyan geuturi keu awaknyan banmandum, teuma gobnyan pura-pura hana geuturi. Ngon haba nyang gasa laju geutanyong bak awaknyan, "Gatanyoe ureuëng pane?" "Kamoe ureuëng Kanaan. Kamoe meuteuka keunoe keukamoe jakbloe peunajoh," jaweueb awaknyan. 
<br /><span class="verse" id="8">8 </span>Bahpi Nabi Yusuf geuturi keu aduen-aduen geuhnyan, teuma awaknyan meusidroe hana jituri keu Nabi Yusuf. 
<br /><span class="verse" id="9">9 </span>Dan laju teuingat keuhai lumpo gobnyan keuhai awaknyan. Dan laju geupeugah ubak awaknyan, "Kah nyoe banmandum mata-mata; kah nyoe kajak keunoe keukah seulidek pat keuleumahan nanggroe kamoe." 
<br /><span class="verse" id="10">10 </span>"Bukon, hai amphon," jaweueb awaknyan. "Kamoe, namiet-namiet po meujak keunoe hana laén tujuan na kheueh keu kamoe jak bloe peunajoh. 
<br /><span class="verse" id="11">11 </span>Kamoe nyoe meusyedara, hai amphon. Kamoe nyoe ureuëng gét-gét, bukon mata-mata." 
<br /><span class="verse" id="12">12 </span>Laju geujaweueb lé Nabi Yusuf, "Sulet! kahnyoe kajak keunoe keukah seulidek pat keuleumahan nanggroe nyoe." 
<br /><span class="verse" id="13">13 </span>Jaweueb awaknyan, "Kamoe nyoe dua blaih droe meusyedara, hai amphon, kamoe nyoe aneuëk nibak sidroe ayah di nanggroe Kanaan. Sidroe lamkawan kamoe ka meuninggai donya dan adoe kamoe nyang tulot na meusajan ayah kamoe." 
<br /><span class="verse" id="14">14 </span>"Biet-biet beutôi lagée ulôn peugah," jaweueb Nabi Yusuf, "kah-kah nyoe mata-mata. 
<br /><span class="verse" id="15">15 </span>Ulôn keuneuk ujoe kah nyoe banmandum: Ulôn meusumpah deumi nan raja bahwa kah-kah nyoe hana kah tinggai nanggroe nyoe meunyoe adoe gata nyang tulot nyan hana kahba keunoe. 
<br /><span class="verse" id="16">16 </span>Sidroe lamkawan kah nyoe harôh jiwoe jijakcok adoe kah nyan. Nyang laén teuteuen disinoe sampoe tutoe haba kah nyoe na bukeuti. Meunyoe hán, deumi nan raja, kahnyoe banmandum mata-mata musoh!" 
<br /><span class="verse" id="17">17 </span>Óh lheuehnyan awaknyan laju jipeutamong lam glab lhée uroe treb jih. 
<br /><span class="verse" id="18">18 </span>Bak uroe nyang keu lhée Nabi Yusuf laju geupeugah ubak awaknyan, "Ulôn ureuëng nyang teumakot dan taát ubak Po teu Allah. Kahnyoe teuma lôn peuseulamat ngon saboh syarat. 
<br /><span class="verse" id="19">19 </span>Keu teubukeuti bahwa kah-kahnyoe jujoe, sidroe lamkawan kahnyoe teutab teuteun dalam glab; nyang laén jeuet jiwoe sira jiba gandom nyang gata bloe keu keuluwarga gata nyang teungoh meudeurita deuk. 
<br /><span class="verse" id="20">20 </span>Óh ka lheueh nyan kahnyoe harôh kahba adoe kah nyang tulot ubak ulôn. Nyan kheueh bukeuti jih singoh bahwa tutoe haba kah nyan beutôi, dan kahnyoe hana lôn huköm maté." Awaknyan situju lagée keuputosan gubunur nyan. 
<br /><span class="verse" id="21">21 </span>Dan laju jimariet awaknyan sabe keudroe-droe, "Nyan, geutanyoe jinoenyoe jihuköm sabab buet tanyoe nyang salah teuhadab adoe tanyoe yoh masa ilée; adoe geutanyoe nyan jilakée tulông teuma lé geutanyoe hana tapako, bahpi takalon adoe tanyoe nyan lumpah that meudeurita. Nyang kheueh sabab jih geutanyoe kata rasa deurita nyang lagée nyoe bagoe." 
<br /><span class="verse" id="22">22 </span>Jipeugah lé Ruben, "Kon ka ulôn peugah bak gatanyoe yoh masa ilée mangat adoe geutanyoe nyan bék tapako-pako. Teuma gatanyoe banmandum hana tatem deungoe nyang ulôn peugah nyan. Dan jinoenyoe adoe geutanyoe nyang maté nyan teubalaih ateueh geutanyoe." 
<br /><span class="verse" id="23">23 </span>Nabi Yusuf muphom basa awaknyan, teuma awaknyan hana jiteupeue hainyan, sabab awaknyan jimariet ngon Nabi Yusuf jipeuguna jurubasa. 
<br /><span class="verse" id="24">24 </span>Nabi Yusuf geutinggai awaknyan disinan, dan laju geujak moe. Óh ka jeuet geumeututoe lom teuma, gobnyan laju geuriwang ubak awaknyan, laju geucok Simeon, dan laju geuyue ikat Simeon nyan dikeue banmandum syedara jihnyan. 
<br /><span class="verse" id="25">25 </span>Nabi Yusuf laju geupeurintah mangat eumpang-eumpang nyang na jiba lé aduen geuhnyan teupasoe laju beupunoh ngon gandom, dan péng awaknyan maséng-maséng jipeutamong lom lam eumpang-eumpang nyan. Meunan cit mangat ubak awaknyan jibri peunajoh keubeukai bak rot ueh. Banmandum peurintah geuh nyan laju jipeubuet. 
<br /><span class="verse" id="26">26 </span>Óh lheueh nyan lé aduen-aduen Nabi Yusuf laju jipeudieng ateueh rhueng keuleudée jih maséng-maséng ngon eumpang gandom nyang ka awaknyan bloe nyan, laju jijak kheueh awaknyan nibak teumpat nyan. 
<br /><span class="verse" id="27">27 </span>Bak teumpat awaknyan mudom, sidroe lamkawan awaknyan laju jipeuhah eumpang gandom jih keujibri makheun ubak keuleudée jih. Dan laju jiteumé péng lam eumpang gandom nyan. 
<br /><span class="verse" id="28">28 </span>"Péng ulôn jijok pulang," kheun ureuëng nyan ubak syedara-syedara jih. "Ngieng, na lam eumpang ulôn!" Até awaknyan meutamah teumakot, dan deungon rasa teumakot nyang luwabiasa awaknyan laju jiteumanyong sabe keudroe-droe, "Peue nyang geupeubuet lé Allah ateueh geutanyoe?" 
<br /><span class="verse" id="29">29 </span>Óh ka trok u Kanaan, awaknyan laju jimeucalitra ubak ayah jih peue-peue mantong nyang ka awaknyan rasa. 
<br /><span class="verse" id="30">30 </span>Jipeugah lé awaknyan, "Gubunur nanggroe Meusé nyan jimeututoe gasa that ubak kamoe dan jitudoh kamoenyoe mata-mata nanggroe jih. 
<br /><span class="verse" id="31">31 </span>Laju kamoe jaweueb, 'Kamoenyoe ureuëng gét-gét, bukon mata-mata, kamoenyoe ureuëng jujoe. 
<br /><span class="verse" id="32">32 </span>Kamoe banmandum na dua blaih droe meusyedara, aneuëk nibak saboh ayah, dan sidroe ka meuninggai donya, seudangkan nyang tulot na meusajan ayah kamoe di nanggroe Kanaan.' 
<br /><span class="verse" id="33">33 </span>Laju jipeugah lé gubunur nyan, 'Ulôn keuneuk ujoe kah-kahnyoe peu kheueh kah-kahnyoe biet-biet ureuëng jujoe: sidroe lamkawan kahnyoe harôh tinggai disinoe; nyang laén jeuet jiwoe sira jipuwoe gandom keu keuluwarga kah nyang teungoh deuk. 
<br /><span class="verse" id="34">34 </span>Óh ka lheueh kah gisa sira kahba adoe kah nyang tulot, barô kheueh lôn teupeu bahwa kahnyoe bukon mata-mata, teuma na kheueh ureuëng jujoe. Dan syedara kah nyang ulôn teuen nyan ulôn jok lom ubak kah dan kah jeuet tinggai di nanggroe nyoe dan beubaih kah meuniaga.' " 
<br /><span class="verse" id="35">35 </span>Óh lheuehnyan, bak watée awaknyan jipeusoh banmandum eumpang-eumpang jih, awaknyan laju jiteumé dumpet jih maséng-maséng nyang meuasoe péng; ngon nyan awaknyan pi laju jiteuka teumakot, meunan cit ayah awaknyan. 
<br /><span class="verse" id="36">36 </span>Laju geupeugah lé ayah awaknyan, "Lé sabab gatanyoe ka jeuet keusabab ateueh ulôn sampoe gadôh banmandum aneuëk-aneuëk lôn. Nabi Yusuf ka hana le; Simeon ka hana le; dan jinoenyoe gata keuneukcok teuma Benyamin. Hana wayang deurita ulôn nyoe!" 
<br /><span class="verse" id="37">37 </span>Laju geupeugah lé Ruben ubak ayah geuh, "Neujok kheueh Benyamin nyan ubak ulôn, Ayah; teuma ulôn puwoe lom, meunyoe hana, Ayah jeuet neupoh maté bandua droe aneuëk agam ulôn." 
<br /><span class="verse" id="38">38 </span>Teuma Nabi Yakub geupeugah, "Hán jeuet, Benyamin hana jeuet gata ba; aduen jih ka meuninggai dan jinoenyoe nyan kheueh jih nyang na tinggai. Pat tateupeue jihnyoe meuteumé bala nibak rot euh raya. Ulôn nyoe ka tuha, dan seudeh nyang gata peuteuka ubak ulôn nyan jeuet keuakibat ulôn nyoe maté." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="43.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
