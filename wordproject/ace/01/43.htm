<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 43</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a>
<span class="chapread">43</span>
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 43</h3>
<!--... the Word of God:--><span class="dimver">
 </span>
<p><span class="verse" id="1">1 </span>Musém deuk di nanggroe Kanaan meutamah-tamah hebat, dan óh ka lheueh keuluwarga Nabi Yakub ka habéh geupajoh banmandum gandom nyang teupuwoe nibak nanggroe Meusé, geupeugah kheueh lé Nabi Yakub ubak aneuëk-aneuëk geuh, "Gatajak kheueh lom u nanggroe Meusé dan gata bloe kheueh gandom keu geutanyoe." 
<br /><span class="verse" id="3">3 </span>Dan Yehuda laju jipeugah ubak ayah jih nyan, "Gubunur nanggroe Meusé nyan ka geupeuingat ngon haba nyang biet-biet brat kamoenyoe hana jeuet kamoe gisa u nanggroe Meusé meunyoe adoe kamoe Benyamin hana kamoe ba sajan. 
<br /><span class="verse" id="4">4 </span>Meunyoe Ayah neubri idhin adoe kamoe nyan jeuet jijak ngon kamoe, barô kamoe tem jak keudeh keu kamoe jakbloe peunajoh. 
<br /><span class="verse" id="5">5 </span>Teuma meunyoe Ayah hana neubri Benyamin jijak ngon kamoe, kamoe hán kamoetem jak, sabab gubunur nyan ka geupeugah hana jeuet kamoe meuhadab gobnyan meunyoe adoe kamoe Benyamin hana kamoe ba." 
<br /><span class="verse" id="6">6 </span>Geupeugah lé Nabi Yakub, "Keupeue gata nyoe tapeususah ulôn ngon cara gata peugah bahwa mantong na adoe gata di Kanaan nyoe?" 
<br /><span class="verse" id="7">7 </span>Jaweueb awaknyan, "Ureuëng nyan hana putôh-putôh jitanyong keuhai kamoe dan keuhai keuluwarga tanyoe, jipeugah lé gubunur nyan, 'Peu kheueh mantong udeb ayah gata? Peu kheueh gata mantong na adoe teuh nyang agam?' Dan kamoe teupaksa kamoe jaweueb peue-peue nyang jitanyong nyan. Pakriban jeuet kamoe sangka bahwa lé gubunur nyan geuyue jakcok adoe kamoe nyan?" 
<br /><span class="verse" id="8">8 </span>Dan laju geupeugah lé Yehuda ubak ayah jih Nabi Yakub nyan, "Neupeu idhin kheueh hai Ayah adoe kamoe nyan jiseutôt kamoe, dan ulôn nyang meutanggong jaweueb ateueh adoe kamoe nyan. Kamoe teuma kamoe jak ngon reujang-reujang mangat hana meusidroe pih nyang maté deuk lam keuluwarga geutanyoe. 
<br /><span class="verse" id="9">9 </span>Ulôn kheueh jaminan jih, dan Ayah jeuet neutuntot adoe lôn nyan ateueh ulôn. Meunyoe adoe kamoe nyan hana ulôn puwoe riwang deungon seulamat, ulôn tanggong huköman nyan siumu udeb. 
<br /><span class="verse" id="10">10 </span>Meunyoe tanyoe hana tapreh ka meunoe treb, ka pasti kamoenyoe ka lheueh kamoe jak woe keu nyang keu dua." 
<br /><span class="verse" id="11">11 </span>Dan laju geupeugah lé Nabi Yakub, "Meunyoe biet-biet harôh lagée gata peugah nyan, taba kheueh hase nyang paleng gét nibak nanggroe geutanyoe nyoe dan gata pasoe laju lam eumpang-eumpang gata sibagoe bungöng jaroe geutanyoe keu gubunur nyan: Kismis, meulisan, reumpah-reumpah, boh kréeh dan boh badam. 
<br /><span class="verse" id="12">12 </span>Meunan cit gata ba péng dua goe lipat, sabab péng nyang gata teumé lam eumpang gata nyan harôh teujok pulang ubak gobnyan. Mungken awaknyan kasilab jipeutamong lam eumpang-eumpang gata. 
<br /><span class="verse" id="13">13 </span>Dan gata ba kheueh adoe teuh nyan, dan meunyoe ka seuleusoe gatawoe kheueh bubagaih keunoe. 
<br /><span class="verse" id="14">14 </span>Seumoga Allah Nyang Mahakuasa geupeujeuet até gubunur nyan geugaséh ubak gata, sampoe gobnyan geutem jokpulang Benyamin ngon Simeon ubak gata. Keuhai ulôn nyoe, meunyoe ulôn biet-biet harôh gadôh banmandum aneuëk-aneuëk lôn, ulôn ka rila." 
<br /><span class="verse" id="15">15 </span>Óh lheuehnyan lé syedara-syedara Nabi Yusuf nyan laju jijak gisa u nanggroe Meusé sira jiba bungöng jaroe meunan cit péng dua goe lipat dan adoe jih Benyamin. Óh ka trok keudeh, awaknyan laju jijak meuhadab ubak Nabi Yusuf. 
<br /><span class="verse" id="16">16 </span>Watée Nabi Yusuf geukalon Benyamin ngon aduen-aduen geuh ka trok jigisa, laju geupeugah ubak peulayan nyang jeuet keu ulée lam rumoh gobnyan, "Jakba laju banmandum ureuëng nyan u rumoh lôn. Awaknyan teuma jimakheun meusajan ngon ulôn cot uroenyoe, ngon sabab nyan gata sie kheueh saboh beulatang peulara dan gata peusiab kheueh peunajoh kamoe." 
<br /><span class="verse" id="17">17 </span>Peulayan nyan laju jipeubuet peue-peue nyang ka geupeurintah lé Nabi Yusuf nyan dan laju jiba syedara-syedara Nabi Yusuf nyan u rumoh gubunur. 
<br /><span class="verse" id="18">18 </span>Watée awaknyan jiba u rumoh Nabi Yusuf, awaknyan laju teuka teumakot sira jipike, "Tanyoe ka jiba keunoe, sabab péng nyang tanyoe teumé lam eumpang geutanyoe ilée. Awaknyan jidrob geutanyoe lam sikeujab, laju jicok keuleudée tanyoe dan jipeujeuet geutanyoe keu namiet gobnyan." 
<br /><span class="verse" id="19">19 </span>Kareuna nyan, bak binéh pintoe rumoh Nabi Yusuf awaknyan laju jipeugah ubak ulée rumoh tangga, 
<br /><span class="verse" id="20">20 </span>"Meuáh, Teungku, kamoe ka lheueh kamoe jak keunoe keu kamoe jakbloe peunajoh. 
<br /><span class="verse" id="21">21 </span>Watée kamoe woe, óh trok bak saboh teumpat kamoe keuneuk mudom, laju kamoe peuhah eumpang gandom kamoe. Hana kamoe sangka-sangka banmandum péng ngon bayeue yuem gandom kamoe mantong na lam eumpang ateueh aneuk gandom kamoe. Kamoe tan kamoe teupeue soe nyang peutamong péng lam eumpang gandom kamoe nyan. Jinoe péng nyan kamoe ba lom ubak Teungku. Seulaén nibak nyan mantong na kamoe ba péng laén keu kamoe bayeue yuem gandom nyang teuma kamoe bloe lom." 
<br /><span class="verse" id="23">23 </span>Peulayan nyan laju jipeugah "Bék teumakot. Bék picek até. Allah droeneueh, na kheueh Allah nyang geupujoe lé ayah droeneueh, gobnyan kheueh nyang peutamong péng nyan lam eumpang droeneueh. Dan ulôn ka lôn teurimong yuem gandom droeneueh nyan." Óh lheuehnyan laju jiba Simeon ubak awaknyan, 
<br /><span class="verse" id="24">24 </span>dan laju ji intat awaknyan u dalam rumoh. Ubak awaknyan laju jijok ié ngon rhah gaki, dan eumpeuen keuleudée awaknyan pih jijok cit teuma. 
<br /><span class="verse" id="25">25 </span>Óh lheuehnyan awaknyan laju jipeusiab-siab bungöng jaroe keu jijok ubak Nabi Yusuf watée gobnyan geuwoe jak pajoh bu cot uroe, sabab awaknyan ka jibri tée bahwa awaknyan teuma jimakheun meusajan-sajan ngon Nabi Yusuf. 
<br /><span class="verse" id="26">26 </span>Watée Nabi Yusuf ka trok u rumoh, awaknyan laju jijok banmandum bungöng jaroe nyan ubak Nabi Yusuf sira jisujut dikeue gobnyan. 
<br /><span class="verse" id="27">27 </span>Nabi Yusuf laju geutanyong keuadaan awaknyan, "Gatanyoe ka lheueh tapeugah ubak ulôn keudaan ureuëng syiek gata nyang ka tuha nyan. Pakriban keuadaan gobnyan? Peu kheueh lam keuadaan seuhat-seuhat?" 
<br /><span class="verse" id="28">28 </span>Jaweueb awaknyan, "Nyoepat ulôn hai Teungku, ayah kamoe, gét-gét mantong keuadaan gobnyan." Dan laju awaknyan jisujut ubak gobnyan. 
<br /><span class="verse" id="29">29 </span>Watée Nabi Yusuf geungieng Benyamin, adoe gobnyan, laju geupeugah lagée nyoe, "Nyoe kheueh adoe droeneueh nyang tulot nyan, nyang ka lheueh gata peugah-peugah ubak ulôn? Seumoga Po teu Allah geubri beureukat ubak gata, aneuëk ulôn." 
<br /><span class="verse" id="30">30 </span>Até Nabi Yusuf meutô-tô sabab rasa rindu dan gaséh gobnyan ubak adoe geuh. Gobnyan rab hán hase geukuasa droe, lé sabab nyan geujak kheueh gobnyan nibak teumpat nyan laju geujak tamong lam kama dan laju geumo. 
<br /><span class="verse" id="31">31 </span>Óh lheuehnyan gobnyan laju geurhah muka geuh dan laju geuteubiet lom teuma, dan deungon geupeuteun até geuh, laju geuyue peuhidang peunajoh. 
<br /><span class="verse" id="32">32 </span>Nabi Yusuf geumakheun bak meuja geuh keudroe, dan bandum syedara gobnyan bak meja nyang laén. Ureuëng-ureuëng Meusé nyang na nibak teumpat nyan jimakheun cit bak meuja nyang laén, sabab awaknyan meurasa hina meunyoe awaknyan jimakheun meusajan-sajan ngon ureuëng Ibrani. 
<br /><span class="verse" id="33">33 </span>Banmandum syedara Nabi Yusuf geupeuduek nibak meuja nyang meuhadab ngon meuja Nabi Yusuf, meunurot urotan umu awaknyan maséng-maséng, phon nibak nyang tuha trok ubak nyang tulot. Watée jikalon lé awaknyan cara teuatoe nyan, awaknyan saléng jimeugieng ngon hireuen lagoe na. 
<br /><span class="verse" id="34">34 </span>Awaknyan jibri peunajoh nyang na nibak meuja Nabi Yusuf, dan Benyamin geupeutimang limong goe leubeh le nibak aduen-aduen gobnyan nyang laén. Laju awaknyan jimakheun ngon jijieb ié sipuih-puih jih meusajan ngon Nabi Yusuf. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="44.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
