<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 39</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a>
<span class="chapread">39</span>
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 39</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nabi Yusuf laju jiba u nanggroe Meusé lé ureuëng-ureuëng Nabi Ismail nyan, óh trok keudeh laju jipeubloe Nabi Yusuf nyan ubak Potifar, sidroe panglima raja nyang jeuet keu ulée peungawai meuligoe. 
<br /><span class="verse" id="2">2 </span>TUHAN geutulông Nabi Yusuf sampoe peue-peue nyang geupeubuet sabe na hase. Nabi Yusuf nyan tinggai di rumoh po geuh, ureuëng Meusé nyan. 
<br /><span class="verse" id="3">3 </span>Po geuhnyan deuh jikalon bahwa TUHAN geutulông Nabi Yusuf ngon sabab nyan Nabi Yusuf hase banmandum peue-peue mantong nyang geupeubuet. 
<br /><span class="verse" id="4">4 </span>Potifar galak that keu Nabi Yusuf akhé jih laju jiangkat gobnyan jeuet keupeugawée pribadi jih; dan laju jibri tugaih ubak Nabi Yusuf mangat geu-urôh banmandum nyang teupeureulée lam rumoh tangga dan peue-peue mantong atra milék Potifar nyan. 
<br /><span class="verse" id="5">5 </span>Phon saát nyan, deumi Nabi Yusuf, TUHAN laju geubri beureukat keu rumoh tangga ureuëng Meusé nyan dan peue-peue mantong nyang na bak jih, bah kheueh nyang na dirumoh meunan cit nyang na di blang. 
<br /><span class="verse" id="6">6 </span>Peue-peue mantong atra Potifar jipeucaya ubak Nabi Yusuf. Deungon lagée nyan Potifar mubacut pih hana jipike keuhai rumoh tangga, nyang jipike na kheueh keuhai peunajoh jih mantong. Nabi Yusuf ureuëng jih ceudah dan lagak lumpah na. 
<br /><span class="verse" id="7">7 </span>Na meupadub treb teuma, peurumoh Potifar ka jiteuka beureuhi ubak Nabi Yusuf, dan laju jipakat éh Nabi Yusuf nyan lé peurumoh Potifar nyan. 
<br /><span class="verse" id="8">8 </span>Nabi Yusuf hana geutem dan laju geupeugah bak ureuëng inong nyan, "Meuáh, hai ma, ulôn ka geupeucaya lé Po Potifar peue-peue mantong atra milék gobnyan keu lôn jaga ngon lôn peulara. Gobnyan hana peureulée lé geupike sapeue lam rumoh nyoe. 
<br /><span class="verse" id="9">9 </span>Lam rumoh nyoe kuasa ulôn sabe rayeuk ngon kuasa gobnyan. Hana meusapeue pih nyang hana geupeucaya ubak ulôn keucuali droeneueh ma. Pakriban mungken ulôn peulaku buet nyang jeuhet nyan dan ulôn meudesya ubak Po teu Allah?" 
<br /><span class="verse" id="10">10 </span>Bahpi peurumoh Potifar geurayu Nabi Yusuf tieb-tieb uroe, peumuda nyan teutab hana geutem éh ngon ureuëng inong nyan. 
<br /><span class="verse" id="11">11 </span>Bak siuroe watée Nabi Yusuf geutamong lam rumoh keu geujak keureuja buet-buet gobnyan, hana meusidroe ureuëng pih nyang na disinan. 
<br /><span class="verse" id="12">12 </span>Peurumoh Potifar laju jitarek Nabi Yusuf bak bajée jubah geuh sira jipeugah, "Jak keunoe tajak éh meusajan." Nabi Yusuf geumeulawan-lawan dan laju lheueh, dan geuplueng laju uluwa, teuma bajée jubah gobnyan teutab tinggai bak jaroe ureuëng inong nyan. 
<br /><span class="verse" id="13">13 </span>Watée jingieng lé peurumoh Potifar Nabi Yusuf ka geuplueng dan bajée jubah mantong tinggai bak jaroe jih, 
<br /><span class="verse" id="14">14 </span>laju jitawök bubena peulayan jih dan jipeugah, "Cuba gata ngieng! Ureuëng Ibrani nyang geuba lé lakoe lôn u rumoh nyoe, jihina tanyoe. Jihnyan jitamong lam kama lôn dan jikeuneuk peukosa ulôn, teuma di ulôn laju lôn kliek-kliek ngon su nyang teuga. 
<br /><span class="verse" id="15">15 </span>Watée teudeungoe su ulôn kliek, laju jiplueng uluwa dan bajée jubah jih tinggai." 
<br /><span class="verse" id="16">16 </span>Dan peurumoh Potifar laju jikeubah bajée jubah nyan sampoe lakoe jih jiwoe. 
<br /><span class="verse" id="17">17 </span>Óh watée lakoe jih katrok jiwoe u rumoh, calitra nyan laju jipeugah ubak lakoe jih, "Ureuëng Ibrani nyang droeneueh ba keunoe nyoe, jitamong lam kama lôn keu jikeuneuk hina lôn. 
<br /><span class="verse" id="18">18 </span>Teuma watée ulôn kliek nyan, laju jiplueng uluwa dan bajée jubah jih tinggai lam kama." 
<br /><span class="verse" id="19">19 </span>Potifar beungéh lumpah na. 
<br /><span class="verse" id="20">20 </span>Dan lé Potifar laju jipeurintah mangat Nabi Yusuf teudrob dan jak peutamong lam glab, lam teumpat tahanan raja-raja teukurông. 
<br /><span class="verse" id="21">21 </span>Teuma TUHAN geutulông Nabi Yusuf dan sabe geugaséh keu gobnyan, sampoe keumeundan rumoh glab pih lumpah jisayang keu gobnyan. 
<br /><span class="verse" id="22">22 </span>Dan di keumeundan rumoh glab nyan laju jipeucaya bak Nabi Yusuf mangat ureuëng-ureuëng nyang na lam glab nyan geu-urôh lé gobnyan, dan ubak Nabi Yusuf kheueh jibri tanggong jaweueb ateueh peue-peue mantong buet nyang teupeubuet lam rumoh glab nyan. 
<br /><span class="verse" id="23">23 </span>Ulée rumoh glab nyan hana jikawai peue-peue mantong nyang geupeubuet lé Nabi Yusuf, sabab TUHAN geutulông gobnyan sampoe gobnyan meuhase peue-peue mantong nyang geupeubuet. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="40.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
