<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 31</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 31</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nabi Yakub geudeungoe aneuëk-aneuëk Laban geupeugah lagée nyoe, "Nabi Yakub ka geucok banmandum hareuta ayah geutanyoe. Mandum atra keukayaan geuhnyan asai jih nibak atra ayah tanyoe." 
<br /><span class="verse" id="2">2 </span>Dan Nabi Yakub geukalon Laban tuwan geuhnyan hana ramah le lagée yoh ilée ubak gobnyan. 
<br /><span class="verse" id="3">3 </span>Laju TUHAN meufeureuman ubak Nabi Yakub, "Jakwoe kheueh u nanggroe ayah gata dan ubak waréh kawöm gata. Ulôn teuma Lôn jaga gata." 
<br /><span class="verse" id="4">4 </span>Óh lheuehnyan Nabi Yakub geuyue bak sidroe ureuëng mangat jijak peugah ubak Rahel dan Lea mangat meurumpok ngon gobnyan di padang, bak teumpat kawan kaméng ngon bubiri gobnyan. 
<br /><span class="verse" id="5">5 </span>Dan geupeugah laju lé Nabi Yakub ubak awaknyan, "Ulôn kalon ayah gata hana ramah le lagée nyangka-ka ubak ulôn; teuma Allah nyang geupujoe lé ayah ulôn geupeulara ulôn. 
<br /><span class="verse" id="6">6 </span>Dan gata bandua kon ka gata teupeu bahwa sikeubiet-keubiet jih ulôn mubuet bak ayah gata. 
<br /><span class="verse" id="7">7 </span>Bahpi meunan ulôn ka geutipée dan geu-ubah-ubah upah ulôn sampoe siploh goe. Teuma Po teu Allah hana geupeubiyeu gobnyan geupeubuet jeuhet ateueh ulôn. 
<br /><span class="verse" id="8">8 </span>Watée ayah gata geupeugah, 'Kaméng nyang meureunek-reunek jeuet keu upah gata,' dan mandum kawan beulatang nyan jipeulahé aneuëk meureunek-reunek. Watée geupeugah, 'Kaméng nyang meubalang jeuet keu upah gata,' dan banmandum kawan kaméng nyang jipeulahé aneuëk jih mubalang. 
<br /><span class="verse" id="9">9 </span>Meunan kheueh Po teu Allah ka geucok kawan beulatang atra ayah gata laju geubri ubak ulôn. 
<br /><span class="verse" id="10">10 </span>Dan watée musém meuagam banmandum beulatang nyan, ulôn meulumpo lôn ngieng kaméng agam nyang teungoh meukawen, kureng, meubalang, dan meureunek-reunek. 
<br /><span class="verse" id="11">11 </span>Dan Allah ngon rupa lagée malaikat laju meufeureuman ubak ulôn lam lumpo nyan, 'Nabi Yakub!' Laju lôn jaweueb, 'Nyoe'. 
<br /><span class="verse" id="12">12 </span>Malaikat nyan geupeugah lom, 'Ngieng kheueh, banmandum kaméng agam nyang teungoh meukawen nyan kureng, dan meureunek-reunek dan meubalang. Hai nyan lôn saja atoe keugata sabab ka lheueh lôn kalon banmandum nyang jipeubuet lé Laban ateueh gata. 
<br /><span class="verse" id="13">13 </span>Ulôn kheueh nyang ka lheueh Lôn peuleumah droe ubak gata di Betel. Disinan gata ka lheueh tapeuseumah sineuk batée peuingat, deungon gata ro minyéuk zaiton ateueh batée nyan. Dan bak teumpat nyan teuma gata meusumpah ubak Ulôn. Jinoenyoe meusiab-siab kheueh dan jakwoe kheueh u nanggroe teumpat gata lahé.' " 
<br /><span class="verse" id="14">14 </span>Lea dan Rahel laju geujaweueb, "Hana le jeumba ayah kamoe nyang jeuet geupeuwaréh ubak kamoe. 
<br /><span class="verse" id="15">15 </span>Kamoenyoe geuanggab ureuëng aséng. Gobnyan ka geupeubloe kamoe dan peue nyang ka geuteurimong keu nyan, nyan pih ka geupeuhabéh tan sapeue na le. 
<br /><span class="verse" id="16">16 </span>Banmandum keukayaan nyang ka geucok lé Allah bak ayah kamoe nyang sibeuna jih na kheueh atra kamoe dan milék aneuëk-aneuëk kamoe. Dan neupeubuet kheueh peue nyang ka geupeurintah lé Po teu Allah ubak droeneueh." 
<br /><span class="verse" id="17">17 </span>Dan Nabi Yakub laju meusiab-siab keuneuk woe ubak ayah gobnyan di nanggroe Kanaan. Laju geupeuék bandua droe peurumoh geuh dan aneuëk-aneuëk gobnyan ateueh unta, dan laju geuiréng banmandum kawan kaméng ngon bubiri dan peue-peue mantong atra nyang laén nyang na geuteumé di Mesopotamia. 
<br /><span class="verse" id="19">19 </span>Bak watée nyan Laban na di padang teungoh geugunteng bulée bubiri, dan watée nyan kheueh teuma Rahel geucue patong peulindong keuluwarga atra ayah gobnyan. 
<br /><span class="verse" id="20">20 </span>Nabi Yakub hana geupeugah ubak Laban keuhai gobnyan ka geubeurangkat. 
<br /><span class="verse" id="21">21 </span>Gobnyan geujakcok banmandum atra beunda milék gobnyan ngon cara meudab-dab. Laju geujeumeurang Krueng Efrat dan geutuju laju u daerah gunong-gunong Gilead. 
<br /><span class="verse" id="22">22 </span>Lhée uroe óh lheuehnyan barô kheueh jibri thée ubak Laban bahwa Nabi Yakub ka geuplueng. 
<br /><span class="verse" id="23">23 </span>Dan Laban laju geupeusapat ureuëng-ureuëng gobnyan óh lheueh nyan geujak peulet laju Nabi Yakub tujoh uroe treb jih barô kheueh meurumpok di daerah gunong-gunong Gilead. 
<br /><span class="verse" id="24">24 </span>Watée ka malam Allah teuka ubak Laban lam lumpo gobnyan, dan geupeugah, "Awaih, bék sagai-sagai gata ancam Nabi Yakub nyan bahpi ngon sikrék haba." 
<br /><span class="verse" id="25">25 </span>Bak watée nyan Nabi Yakub ka geupeudong khimah gobnyan bak saboh bukét. Óh lheueh nyan bak bukét nyang laén Laban ngon ureuëng-ureuëng gobnyan pih ka geupeudong khimah. 
<br /><span class="verse" id="26">26 </span>Óh lheuehnyan Laban geupeugah ubak Nabi Yakub, "Keupeue gata peungeut ulôn dan gata baplueng bandua aneuëk-aneuëk lôn, siulah-ulah aneuëk lôn nyan tawanan prang? 
<br /><span class="verse" id="27">27 </span>Pakon gata peungeut ulôn dan gata jak seungab-seungab, hana gata lakée idhin? Seukira jih na gata lakée idhin, pasti gata ulôn peuleuh ngon galak até dan teupeuleupah gatajak sira teuiréng ngon su rapa-i musik keucapi dan surune kale! 
<br /><span class="verse" id="28">28 </span>Dan gata sagai-sagai hana gata bri keuseumpatan ulôn cöm aneuëk cucoe lôn sibago kamoe ka meupisah. Bangai lumpah na buet gata nyan! 
<br /><span class="verse" id="29">29 </span>Ulôn mantong teuga meunyoe lôn peubuet jeuhet ateueh gata, teuma beuklam Allah nyang geupujoe lé ayah gata geupeuingat ubak ulôn mangat bék sagai-sagai ulôn peuyo gata. 
<br /><span class="verse" id="30">30 </span>Ulôn kuteupeue bahwa gata jaknyan sabab ka meuheuet that keuneuk woe u nanggroe gata. Teuma keupeue gata cue patong peulindong keuluwarga ulôn?" 
<br /><span class="verse" id="31">31 </span>Dan laju geujaweueb lé Nabi Yakub, "Ulôn jak ngon seungab-seungab sabab ulôn takot apha neupeuteun aneuëk droeneueh hana jeuet ulôn ba. 
<br /><span class="verse" id="32">32 </span>Keuhai patong nyan, meunyoe apha na neuteumé disinoe sidroe-droe ureuëng ka jicue patong apha nyan, ureuëng nyan teuma teuhuköm maté. Peureksa kheueh, peu kheueh na barang-barang atra apha disinoe. Meunyoe na, ngon galak até neucok laju. Dan ureuëng-ureuëng geutanyoe jeuet jikalon." Nabi Yakub hana geuteupeue bahwa Rahel nyang cue patong nyan. 
<br /><span class="verse" id="33">33 </span>Dan Laban laju geujak ubak khimah Nabi Yakub óh trok keunan laju geu-uengkie ngon geuteumeuweueh bansaboh nyan; óh lheuehnyan geujak teuma ubak khimah Lea dan ubak khimah mandua droe namiet inong aneuëk geuhnyan, patong nyan teutab hana geuteumé. Dan akhé jih laju geutamong lam khimah Rahel. 
<br /><span class="verse" id="34">34 </span>Rupari Rahel ka geucok patong nyan geukeubah lam baluem peulana unta, dan gobnyan keudroe geuduek ateueh peulana nyan. Bansaboh khimah Rahel habéh geuteuweueh lé Laban, patong nyang geumita nyan teutab hana meuteumé. 
<br /><span class="verse" id="35">35 </span>Dan Rahel laju geupeugah ubak ayah geuh, "Bék kheueh Ayah neubeungéh keu ulôn, ulôn hana hase lôn dong lôn sambot Ayah, sabab ulôn teungoh teuka he." Laban teutab geumita keudeh keunoe, patong nyan teutab hana geuteumé. 
<br /><span class="verse" id="36">36 </span>Dan bak saát nyan cit teuma jiteuka kheueh beungéh Nabi Yakub, "Peue buet nyang jeuhet nyang ka ulôn peubuet ateueh droeneueh hei apha?" Kheun Nabi Yakub sira beungéh ngon geungeuen lumpah na. "Peue salah lôn sampoe apha neulet-let ulôn? 
<br /><span class="verse" id="37">37 </span>Jinoe, óh ka lheueh neu-uengkie ngon neuteuweueh banmandum barang-barang lôn, peue na apha teumé barang apha nyan? Peuteubiet kheueh barang nyan dan keubah laju keunoe, mangat jeuet bubena ureuëng lôn dan ureuëng-ureuëng apha jeuet keusaksi keu jicok keuputosan soe nyang beutôi dan soe nyang hana beutôi tanyoe bandua. 
<br /><span class="verse" id="38">38 </span>Dua ploh thon ulôn ka lheueh lôn duek dirumoh apha. Kawan bubiri ngon kaméng apha ka meuhase meu aneuëk cucoe, dan gohlom na ulôn pajoh meusaboh kaméng pih nyang atra apha nyan. 
<br /><span class="verse" id="39">39 </span>Nyang maté jiteugom lé beulatang juah hántom na ulôn ba ubak apha, teuma ulôn keudroe nyang gantoe beulatang peulara apha nyan. Nyang jicue lé gob bah kheueh nyan watée uroe meunan cit watée malam sabe apha lakée mangat ulôn nyang bayeue atra apha nyan. 
<br /><span class="verse" id="40">40 </span>Kayém that lôn rasa seu-uem watée uroe dan leupie óh watée malam. Dan kayém that mata lôn hán teupet watée ulôn éh. 
<br /><span class="verse" id="41">41 </span>Meunan kheueh keuadaan ulôn watée lôn tinggai dan lôn mubuet ngon apha nyang treb jih dua ploh thon peunoh. Peuet blaih thon treb jih ulôn mubuet bak apha mangat jeuet lôn meukawen ngon aneuëk apha bandua droe -- dan nam thon teuk teuma beu meuteumé kawan kaméng dan bubiri nyan. Dan sidubnyan treb pih apha ka neu-ubah-ubah upah lôn sampoe siploh goe. 
<br /><span class="verse" id="42">42 </span>Seukira jih ulôn hana geulindong lé Allah indatu lôn, na kheueh Allah nyang geupujoe lé Nabi Ibrahim dan Nabi Ishaq, teuma lé Apha ka pasti neuyuejak ulôn ngon jaroe sôh. Teuma Po teu Allah ka geukalon keuadaan ulôn nyang apoh apah dan buet-buet nyang ka ulôn peubuet, dan beuklam gobnyan ka geubri keuputosan nyan." 
<br /><span class="verse" id="43">43 </span>Dan Laban laju geujaweueb ubak Nabi Yakub lagée nyoe, "Bandua droe inong nyan aneuëk ulôn; aneuëk jih na kheueh atra ulôn, dan kawan bubiri nyan pih atra ulôn. Nyang sibeuna jih, peue-peue mantong nyang gata ngieng disinoe na kheueh atra ulôn. Teuma diulôn hana hase lôn peubuet sapeue keu lôn peuteun aneuëk cucoe lôn nyan. 
<br /><span class="verse" id="44">44 </span>Kareuna nyan jak kheueh geutanyoe tapeugét peujanjian dan tasuson batée-batée sibagoe tanda bahwa geutanyoe ka meujanji." 
<br /><span class="verse" id="45">45 </span>Óh lheueh nyan Nabi Yakub laju geucok saboh batée dan geupeudong laju sampoe jeuet keu batée peuingat. 
<br /><span class="verse" id="46">46 </span>Dan óh lheueh nyan laju geuyue bak ureuëng-ureuëng gobnyan mangat jipeusapat batée keu jitamon. Óh lheueh batée-batée nyan ka habéh jitamon disinan. Barô kheueh awaknyan jimakheun meusajan bak binéh sinamon batée nyan. 
<br /><span class="verse" id="47">47 </span>Laban geuboh nan sinamon batée nyan Yegar-Sahaduta, seudangkan lé Nabi Yakub geunoh nan Galed. 
<br /><span class="verse" id="48">48 </span>Geupeugah lé Laban ubak Nabi Yakub, "Sinamon batée nyoe teuma jeuet keupeuingat keu geutanyoe bandua." Nyang kheueh sabab jih teumpat nyoe teuboh nan Galed. 
<br /><span class="verse" id="49">49 </span>Geupeugah teuma lé Laban, "Seumoga TUHAN geukawai geutanyoe simantong tanyoe udeb jiôh lagée nyoe bagoe." Nyang kheueh sabab jih teumpat nyan geuboh nan nyang laén Mizpa. 
<br /><span class="verse" id="50">50 </span>Geupeugah lom lé Laban, "Meunyoe gata tapeubuet jeuhet ateueh aneuëk-aneuëk ulôn, atawa gata meukawen ngon inong laén, bah kheueh hana nyang teupeu, ingat kheueh, Allah teutab geukawai geutanyoe. 
<br /><span class="verse" id="51">51 </span>Nyoe kheueh batée-batée nyang ka ulôn seubée, dan nyoe batée peuingat. 
<br /><span class="verse" id="52">52 </span>Bah kheueh sinamon nyoe, meunan cit ngon batée peuingat nyan sibagoe peuingat keu geutanyoe bahwa ulôn hana jeuet lôn léewat sinamon nyoe keu lôn jakprang gata, dan gata pih hana jeuet gata léewat sinamon nyoe dan batée peuingat nyoe keu tajak prang lôn. 
<br /><span class="verse" id="53">53 </span>Allah nyang geupujoe lé Nabi Ibrahim dan nyang geupujoe lé ayah ulôn Nahor teuma jeuet keuhakém keu geutanyoe bandua." Dan óh lheueh nyan Nabi Yakub laju geumeusumpah deumi Allah nyang geuseumah lé Nabi Ishaq, ayah gobnyan keu geupeuteupat janji nyan. 
<br /><span class="verse" id="54">54 </span>Gobnyan laju geusie saboh beulatang dan geupeuseumah laju ateueh bukét nyan. Dan geu-undang laju ureuëng-ureuëng gobnyan mangat jimakheun meusajan. Óh ka lheueh jimakheun, awaknyan laju geumudom ateueh bukét nyan. 
<br /><span class="verse" id="55">55 </span>Óh singoh beungoh ban seuboh buta, Laban laju geucöm tanda meupisah keu aneuëk-aneuëk ngon cucoe gobnyan, geubri beureukat ubak awaknyan, dan óh lheueh nyan laju geuwoe urumoh gobnyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
