<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 41</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a>
<span class="chapread">41</span>
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 41</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka liwat dua thon, raja nanggroe Meusé meulumpo, bahwa raja nyan teungoh jidong bak binéh Krueng Nil. 
<br /><span class="verse" id="2">2 </span>Hana jisangka-sangka na tujoh boh leumô nyang teumbon-teumbon dan kulét leumô nyan meukilat-kilat, jiteubiet lam krueng nyan dan laju jirôt naleueng nyang na bak binéh krueng nyan. 
<br /><span class="verse" id="3">3 </span>Óh lheueh nyan na teuma tujoh boh teuk leumô nyang laén jiteuka cit keunan; beulatang nyang pijuet-pijuet nyan nyang na tinggai cit kulét ngon balot tuleueng. Leumô-leumô nyang pijuet nyan jidong bak binéh leumô nyang teumbon-teumbon, dan nibak binéh krueng Nil nyan. 
<br /><span class="verse" id="4">4 </span>Óh lheuehnyan leumô-leumô nyang pijuet laju jipajoh leumô-leumô nyang teumbon. Óh ka lheueh nyan raja laju teubeudôh nibak geuéh. 
<br /><span class="verse" id="5">5 </span>Óh lheuehnyan raja nyan pi teugantuek dan laju teungéut lam teungéut nyan jiteuka lom lumpo. Lam lumpo jihnyan laju jingieng tujoh neuk aneuëk gandom nyang meuasoe ngon masak-masak meugantueng dan jitimoh bak saboh tangke. 
<br /><span class="verse" id="6">6 </span>Óh lheueh nyan timoh teuma tujoh neuk aneuëk gandom nyang laén, nyang pijuet-pijuet dan krôt ngon tho kreng sabab jipôt lé angén guron. 
<br /><span class="verse" id="7">7 </span>Dan aneuëk gondom nyang pijuet nyan laju jiuét bantujoh neuk aneuëk gandom nyang meuasoe bunoe. Óh lheuehnyan raja laju jaga bak teungéut dan barô kheueh geusadar bahwa droe geuh nyan bunoe lam tengéut ka meulumpo. 
<br /><span class="verse" id="8">8 </span>Beungoh nyan raja deuh jih apoh apah até geuh hana meuteuntée, ngon sabab nyan laju geupeurintah mangat banmandum tukang sihe dan nyang na iéuleumé di nanggroe Meusé mangat meugumpôi ubak gobnyan, óh trok keunan laju geucalitra banmandum peue-peue nyang ka geulumpo lam teungéut geuh beuklam ubak awaknyan, teuma hana meusidroe pi lamkawan ureuëng nyang meuhase jiboh makna lumpo raja nyan. 
<br /><span class="verse" id="9">9 </span>Óh lheueh nyan tukang urôh ié jieb raja laju jipeurab dan jipeugah ubak raja, "Nibak uroenyoe ulôn harôh lôn aku keusalahan ulôn. 
<br /><span class="verse" id="10">10 </span>Yoh masa ilée Po raja neubeungéh ubak tukang urôh ruti dan keu ulôn, dan laju kamoe Po raja peutamong lam glab, nibak rumoh ulée kawai meuligoe. 
<br /><span class="verse" id="11">11 </span>Bak simalam kamoe mandua na meulumpo, dan lumpo kamoe nyan hana saban makna jih. 
<br /><span class="verse" id="12">12 </span>Sidroe ureuëng muda bansa Ibrani na disinan meusajan ngon kamoe. Gobnyan jeuet keu ulée kawan peulayan meuligoe di meuligoe nyan. Laju kamoe peugah lumpo kamoe bak ureuëng nyan, dan laju jipeutrang bak kamoe makna lumpo nyan. 
<br /><span class="verse" id="13">13 </span>Banmandum nyang jipeugah makna lumpo kamoe nyan paih that lagée nyang geupeugah, Po raja neupeugisa ulôn bak jabatan ulôn yoh awai, dan neuhuköm maté tukang urôh ruti nyan." 
<br /><span class="verse" id="14">14 </span>Ban geudeungoe haba nyan raja laju geupeutreun peurintah geuyuejak cok Nabi Yusuf didalam glab, dan deungon pantaih that Nabi Yusuf laju jipeuteubiet lam glab nyan. Óh ka lheueh Nabi Yusuf geumeucuko dan geugantoe peukayan geuh, laju geujak meuhadab ubak raja. 
<br /><span class="verse" id="15">15 </span>Geupeugah lé raja ubak Nabi Yusuf, "Ulôn ka meulumpo, dan hana meusidroe pih nyang hase jipeutrang peue makna lumpo ulôn nyan. Na nyang peugah ubak ulôn bahwa droeneueh jeuet neutafeuse makna lumpo." 
<br /><span class="verse" id="16">16 </span>Geujaweueb lé Nabi Yusuf, "Bukon, ya Po raja, teuma Po teu Allah nyang bri tafeusé lumpo nyang paih." 
<br /><span class="verse" id="17">17 </span>Dan geupeugah kheueh lé raja, "Ulôn meulumpo bahwa ulôn teungoh lôn dong bak binéh Krueng Nil. 
<br /><span class="verse" id="18">18 </span>Dan laju jiteungoh nibak lam krueng nyan tujoh boh leumô nyang teumbon-teumbon dan kulét meukilat-kilat, dan laju jirot naleueng nyang na bak binéh krueng nyan. 
<br /><span class="verse" id="19">19 </span>Óh lheueh nyan jiteuka teuma tujoh boh leumô nyang laén, pijuet-pijuet tinggai kulét ngon balot tuleueng. Gohlom na ulôn kalon leumô nyang meunan brôk bansaboh nanggroe Meusé. 
<br /><span class="verse" id="20">20 </span>Leumô-leumô nyang pijuet nyan laju jipajoh habéh banmandum leumô-leumô nyang teumbon bunoe. 
<br /><span class="verse" id="21">21 </span>Óh lheuehnyan leumô nyang pijuet nyan teutab pijuet, óh lheuehnyan teujaga kheueh ulôn nibak teungéut nyan. 
<br /><span class="verse" id="22">22 </span>Óh lheuehnyan ulôn teungéut lom dan meulumpo lom, bahwa na deuh ulôn kalon tujoh neuk aneuëk gandom nyang meuasoe dan masak-masak, jitimoh bak saboh tangke. 
<br /><span class="verse" id="23">23 </span>Dan timoh teuma tujoh neuk aneuëk gandom nyang pijuet ngon tho kreng sabab jipupot lé angén guron. 
<br /><span class="verse" id="24">24 </span>Aneuëk gandom nyang pijuet nyan laju jiuét aneuëk gandom nyang meuasoe bunoe. Dan ka lheueh ulôn peugah bandua boh lumpo nyan ubak tukang sihe, teuma hana meusidroe pih nyang hase jipeutrang peue makna lumpo ulôn nyan." 
<br /><span class="verse" id="25">25 </span>Dan laju geupeugah lé Nabi Yusuf ubak raja nyan, "Mandua boh lumpo nyan saban makna jih; Po teu Allah ka geubri tée ubak Po raja peue nyang teuma geupeubuet. 
<br /><span class="verse" id="26">26 </span>Tujoh boh leumô nyang teumbon-teumbon nyan na kheueh tujoh thon, dan tujoh neuek aneuëk gandom nyang meuasoe nyan saban cit tujoh thon; mandua nyan saban makna jih. 
<br /><span class="verse" id="27">27 </span>Tujoh boh leumô nyang pijuet, nyang teuka óh lheueh nyan, meunan cit tujoh neuk gandom nyang pijuet nyang tho kreng sabab jipupot lé angén guron nyan na kheueh masa musém deuk nyang treb jih tujoh thon teuma. 
<br /><span class="verse" id="28">28 </span>Lagée toh nyang ka lheueh ulôn peugah ubak Po raja, Po teu Allah ka geupeuleumah ubak Po raja peue nyang teuma geupeubuet. 
<br /><span class="verse" id="29">29 </span>Singoh teuma teuka tujoh thon masa nyang makmu bansaboh nanggroe Meusé nyoe. 
<br /><span class="verse" id="30">30 </span>Óh lheuehnyan teuka tujoh thon masa musém deuk, dan watée nyang peunoh ngon makmu nyan ka jipeutuwoe mandum, sabab watée meuseum deuk nyan keubit parah lumpah na sampoe bansaboh nanggroe nyoe ka habéh tho. 
<br /><span class="verse" id="32">32 </span>Lumpo Po raja nyan teuka jih dua goe, nyan sibagoe tanda bahwa hainyan ka geupeuteutab lé po teu Allah dan bahwa Allah teuma geupeubuet deungon sigra. 
<br /><span class="verse" id="33">33 </span>Ngon sabab nyan, Po raja neupiléh sidroe ureuëng nyang ceureudek ngon bijaksana dan neubri kuasa ubak ureuëng nyan keu jeuet jiatoe nanggroe nyoe. 
<br /><span class="verse" id="34">34 </span>Po raja harôh teuma neuangkat peugawée-peugawée nyang laén, dan neubri bak peugawéenyan kuasa keu jikuteb siper limong nibak banmandum wasé teupot aneuëk gandom lam watée tujoh thon nyang peunoh ngon makmu nyan, laju jitamon di banda-banda dan jijaga teuma. 
<br /><span class="verse" id="36">36 </span>Gandom nyan jeuet keu keuneubah sibagoe cadangan óh trok watée musém deuk nyang teuma teuka di nanggroe Meusé. Deungon lagée nyan rakyat hana maté ngon sabab lé deuk." 
<br /><span class="verse" id="37">37 </span>Raja dan banmandum peugawée situju reuncana Nabi Yusuf nyan. 
<br /><span class="verse" id="38">38 </span>Dan laju geupeugah lé raja ubak awaknyan, "Hana mungken tanyoe teumé ureuëng laén nyang sisuai nibak Nabi Yusuf, sabab gobnyan geupimpén lé roh Allah." 
<br /><span class="verse" id="39">39 </span>Dan raja laju geupeugah ubak Nabi Yusuf, "Allah ka geubri tée banmandum nyoe ubak gata, dan ka jeulaih bahwa gata leubeh carông dan bijaksana nibak soemantong nyan. 
<br /><span class="verse" id="40">40 </span>Gata teuma lôn angkat jeuet keu gubunur, dan banmandum rakyat ulôn jitaát peue-peue nyang gata peurintah. Teuma ulôn kheueh mantong nyang leubeh meukuasa nibak gata." 
<br /><span class="verse" id="41">41 </span>Óh lheuehnyan raja laju geusuet nibak jaroe geuh euncien nyang na cab keurajeuen, dan laju geupeusok bak jaroe Nabi Yusuf sira geupeugah, "Deungon nyoe gata ulôn angkat jeuet keu gubunur bansaboh nanggroe Meusé." Óh lheueh nyan laju geusôk bak Nabi Yusuf bajée jubah nyang teupeugét nibak ija lineun nyang halôh, dan geupeungui bak takue Nabi Yusuf saboh rante méuh. 
<br /><span class="verse" id="43">43 </span>Dan laju geubri ubak Nabi Yusuf geuritan keurajeuen nyang keudua keu geuritan gobnyan, dan peungawai keuhormatan raja jijak dikeue geuritan nyan sira jitawök-tawök, "Awas! Jok rot! Jok rot!" Meunan kheueh jeuet jih Nabi Yusuf jiangkat jeuet keu gubunur bansaboh nanggroe Meusé. 
<br /><span class="verse" id="44">44 </span>Geupeugah lé raja ubak Nabi Yusuf, "Ulôn kheueh raja -- dan ulôn peumaklum bahwa meunyoe hana idhin gata hán jeuet meusidroe ureuëng pih bansaboh nanggroe Meusé jipeubuet sapeue." 
<br /><span class="verse" id="45">45 </span>Dan raja laju geubri saboh nan Meusé keu Nabi Yusuf, nan nyan na kheueh, Zafnat-Paaneah. Dan geubri teuma sidroe peurumoh keu Nabi Yusuf nyang nan jih Asnat binti Potifera nyang jeuet keu imeum nibak banda Heliopolis. Nabi Yusuf meu-umu lhée ploh thon watée gobnyan jeuet keu gubunur raja nanggroe Meusé. Dan geubeudôh kheueh Nabi Yusuf nibak meuligoe raja geujak keulileng bansaboh nanggroe Meusé. 
<br /><span class="verse" id="47">47 </span>Lam masa tujoh thon nyang peunoh ngon makmu nyan, tanoh di nanggroe Meusé nyan jipeuteubiet hase meukuyan-kuyan. 
<br /><span class="verse" id="48">48 </span>Gandom nyang jipeuhase lé tanoh nyan laju geupeusapat lé Nabi Yusuf dan geukeubah laju di banda-banda bansaboh nanggroe. Nibak tieb-tieb banda geucok hase gandom nyang na di blang-blang disinan laju geukeubah lam banda nyang na tho disinan. 
<br /><span class="verse" id="49">49 </span>Gandom nyang geupeusapat nyan lumpah that jai sampoe lé Nabi Yusuf hana le geusukat gandom-gandom nyan, sabab jai jih lagée anoe bak binéh laôt. 
<br /><span class="verse" id="50">50 </span>Sigohlom trok musém deuk nyan teuka, Asnat peurumoh Nabi Yusuf laju geupeulahé dua droe aneuëk agam. 
<br /><span class="verse" id="51">51 </span>Geupeugah lé Nabi Yusuf, "Allah ka geupeujeuet ulôn tuwoe ubak banmandum nyang ulôn deurita dan ubak waréh kawöm ayah ulôn." Sabab nyan kheueh geuboh nan aneuëk geuh nyang tuha "Manasye". 
<br /><span class="verse" id="52">52 </span>Geupeugah lom lé gobnyan, "Allah ka geubri aneuëk-aneuëk ubak ulôn bak watée ulôn susah," dan laju geuboh nan aneuëk nyang keudua "Efraim". 
<br /><span class="verse" id="53">53 </span>Tujoh thon masa nyang peunoh ngon makmu nyang ka jirasa lé bansa Meusé nyan pih habéh. 
<br /><span class="verse" id="54">54 </span>Dan teuka kheueh masa tujoh thon musém deuk nyang cukob brat, paih lagée nyang ka geupeugah lé Nabi Yusuf. Bansigom donya ka habéh deuk, teuma di nanggroe Meusé na teukeubah meunajoh. 
<br /><span class="verse" id="55">55 </span>Watée rakyat nanggroe Meusé jirasa bahwa jihnyan ka deuk, awaknyan laju jijak lakée peunajoh ubak Po raja. Dan raja laju geuyuejak awaknyan ubak Nabi Yusuf dan laju jitaát peue-peue mantong nyang geupeurintah lé Nabi Yusuf ubak awaknyan. 
<br /><span class="verse" id="56">56 </span>Watée musém deuk nyan meutamah-tamah hebat dan ka trok bansaboh nanggroe, Nabi Yusuf laju geubuka banmandum beurandang dan laju geupeubloe gandom ubak ureuëng Meusé. 
<br /><span class="verse" id="57">57 </span>Bansaboh donya manusia jijak ubak Nabi Yusuf keu jijak bloe gandom, sabab musém deuk nyan biet-biet parah bansaboh donya.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="42.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
