<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 34</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a>
<span class="chapread">34</span>
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 34</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nibak siuroe, Dina aneuëk inong Nabi Yakub ngon Lea, jijak saweue na meupadub droe ureuëng inong Kanaan. 
<br /><span class="verse" id="2">2 </span>Bak watée Sikhem, aneuëk Hemor ureuëng Hewi nyang jeuet keuraja lam wilayah nyan, meunan jikalon Dina, jicok laju jipeuplueng aneuëk dara nyan dan jipeukosa. 
<br /><span class="verse" id="3">3 </span>Rupari jihnyan galak that keu Dina, sampoe jihnyan rhot cinta keu aneuëk dara nyan dan jiuseuha mangat aneuëk dara nyan pi jicinta cit ubak jih. 
<br /><span class="verse" id="4">4 </span>Jikheun lé Sikhem ubak ureuëng syiek jih, "Ulôn meuharab that Ayah beumeuteume keulôn aneuëk dara nyan. Ulôn meuharab that beumeuteumé lôn meukawen ngon jihnyan." 
<br /><span class="verse" id="5">5 </span>Nabi Yakub geudeungoe bahwa aneuëk dara gobnyan ka jipeukosa, teuma lé sabab aneuëk-aneuëk gobnyan teungoh jirabe beulatang peulara geuh ideh lam padang, gobnyan hana hase geucok tindakan sapeue pih sigohlom awaknyan jiwoe. 
<br /><span class="verse" id="6">6 </span>Hemor, ayah Sikhem, jijak ubak Nabi Yakub keuneuk meurok pakat ngon gobnyan. 
<br /><span class="verse" id="7">7 </span>Teuma nibak watéenyan aneuëk-aneuëk Nabi Yakub ka habéh jiwoe nibak lam padang. Watée jideungoe peue nyang ka teujadi nyan, awaknyan teukeujot that dan beungéh lagoena. Sabab, deungon jipeukosa aneuëk Nabi Yakub nyan, Sikhem ka jihina banmandum ureuëng Israel. 
<br /><span class="verse" id="8">8 </span>Geukheun lé Hemor ubak Nabi Yakub, "Aneuëk ulôn Sikhem ka rhot cinta ubak aneuëk Droeneueh; ulôn meuharab beujeuet aneuëk lôn jimeukawen ngon jihnyan. 
<br /><span class="verse" id="9">9 </span>Jak kheueh geutanyoe tapeuget peujanjian bahwa bansa Droeneueh dan bansa ulôn jeuet meukawen meujampu. 
<br /><span class="verse" id="10">10 </span>Deungon nyan teuma droeneueh banmandum jeuet tinggai meusajan ngon kamoe lam nanggroe nyoe; dipat mantong nyang Droeneueh galak. Syedara banmandum beubaih neumeukat dan neupeusapat dumna hareuta." 
<br /><span class="verse" id="11">11 </span>Óh lheueh nyan Sikhem jikheun ubak ayah Dina meunan cit ubak aduen-aduen jih, "Neupeupunoh kheueh peue nyang lôn lakéenyan, teuma droeneueh ulôn bri peue mantong nyang droeneueh lakée. 
<br /><span class="verse" id="12">12 </span>Kheun kheueh laju hadiah peue nyang keuneuk droeneueh lakée, meunan cit peuteuntée kheueh laju méuh meukawen nyan. Ulôn teuma lôn bri peue mantong nyang droeneueh lakée, asai droeneueh mandum neupeu idhin ulôn meukawen ngon sidara nyan." 
<br /><span class="verse" id="13">13 </span>Sabab Sikhem ka jipeukosa adoe awaknyan Dina, aneuëk-aneuëk Nabi Yakub jimeusulet ubak Sikhem dan Hemor ayah jihnyan. 
<br /><span class="verse" id="14">14 </span>Kheun awaknyan ubak bandua droe ureuëng nyan, "Kamoe malée kamoe peuidhin adoe kamoe jimeukawen ngon ureuëng nyang hana meukatan. 
<br /><span class="verse" id="15">15 </span>Teuma kamoe hase kamoe peupeunoh nyang droeneueh lakée nyan ngon saboh syarat: Syarat nyan na kheueh gata meuseuti beujeuet lagée kamoe, meukeusut jih na kheueh banmandum ureuëng agam nyang na lamkawan gata harôh teupeukatan. 
<br /><span class="verse" id="16">16 </span>Óh lheuehnyan barô kheueh jeuet kamoe situju ateueh usui droeneueh nyan meukawen meujampu. Kamoe tinggai teutab lamkawan gata dan jeuet keusaboh bansa ngon gata. 
<br /><span class="verse" id="17">17 </span>Teuma meunyoe gata hana neutem teurimong banmandum syarat-syarat kamoe nyan, dan hana neutem teupeukatan, kamoe teuma kamoe cok lom teuma aneuëk daranyan dan laju kamoe jak." 
<br /><span class="verse" id="18">18 </span>Hermon ngon Sikhem teurasa banmandum syarat-syarat nyan ka pantaih, 
<br /><span class="verse" id="19">19 </span>dan Sikhem ka siabseudia jipeupunoh banmandum syarat-syarat nyan sabab jihnyan cinta that ubak Dina. Lam banmandum waréh kawöm Sikhem nyan, Sikhem nyan kheueh nyang paleng rayeuk peungaroh. 
<br /><span class="verse" id="20">20 </span>Óh lheuehnyan Hermon ngon Sikhem laju jijak ubak teumpat meurok pakat nibak babah pintoe geureubang banda, dan laju jipeugah ubak wareuga banda awaknyan lagée nyoe, 
<br /><span class="verse" id="21">21 </span>"Ureuëng-ureuëng Israel nyan sabat tanyoe. Ngon lagéenyan bah kheueh awaknyan tinggai lam nanggroe nyoe meusajan tanyoe dan bah kheueh jijak lam nanggroe nyoe ho-ho nyang jigalak. Nanggroe nyoe keubiet that luwah keu awaknyan mandum, tanyoe jeuet tameukawen ngon aneuëk-aneuëk dara awaknyan, dan awaknyan pi jeuet jimeukawen ngon aneuëk-aneuëk dara geutanyoe. 
<br /><span class="verse" id="22">22 </span>Teuma ureuëng-ureuëng nyan teuma jitem tinggai ngon geutanyoe dan jeuet keusaboh bansa ngon geutanyoe deungon saboh syarat, na kheueh: banmandum ureuëng agam nyang na lamkawan geutanyoe meuseuti teupeukatan. 
<br /><span class="verse" id="23">23 </span>Teuma banmandum kawan beulatang awaknyan meunan cit hareuta beunda awaknyan jeuet keu atra geutanyoe teuma. Ngon lagéenyan jak kheueh geutanyoe tasituju mandum nyang jilakée lé awaknyan mangat awaknyan jeuet tinggai meusajan ngon geutanyoe." 
<br /><span class="verse" id="24">24 </span>Banmandum peunduduek banda nyang meusapat inan situju peue nyang geupeugah lé Hermor dan Sikhem, ngon lagéenyan teuma banmandum ureuëng agam nyang na lam banda nyan teupeukatan. 
<br /><span class="verse" id="25">25 </span>Lhée uroe teuma óh lheuehnyan, watée ureuëng-ureuëng agam nyan mantong lam keuadaan sakét sabab meukatan nyan, dua droe aneuëk Nabi Yakub na kheueh aduen-aduen Dina nyang nan jih Simeon dan Lewi, jijakcok peudeueng droejih, ngon lagéenyan seucara seungab-seungab jitamong laju u dalam banda. Óh lheuehnyan laju jipoh maté banmandum ureuëng agam nyang na disinan, 
<br /><span class="verse" id="26">26 </span>meunan cit Hermor ngon Sikhem maté meusajan ngon wareuga banda nyan. Laju awaknyan jijakcok Dina di rumoh Sikhem lheuehnyan laju jijak. 
<br /><span class="verse" id="27">27 </span>Óh ka lheueh ceumeucang nyan, aneuëk-aneuëk Nabi Yakub nyang laén laju jijak rampok bubena asoe bandanyoe sibagoe balaih dam sabab adoe awaknyan ka jipeukosa lé awaknyan. 
<br /><span class="verse" id="28">28 </span>Laju awaknyan jicok bubena kawan kaméng, bubiri, leumô, keuleudée, dan banmandum nyang na lam banda meunan cit lam padang. 
<br /><span class="verse" id="29">29 </span>Awaknyan laju jicok banmandum barang-barang nyang meuyuem, jiteun banmandum ureuëng inong dan aneuëk-aneuëk manyak, dan jireupah bunena asoe rumoh nyang na lam banda nyan. 
<br /><span class="verse" id="30">30 </span>Nabi Yakub geupeugah ubak Simeon dan Lewi, "Gatanyoe bit tapeususah ulôn, jinoenyoe bunena ureuëng Kanaan meunan cit ngon ureuëng Feris lam nanggroe nyoe jibanci keulôn. Ureuëng-ureuëng geutanyoe hana le; meunyoe peunduduek nyan mandum meusaboh jilawan ngon jiseurang ulôn, banmandum keuluwarga geutanyoe teuma binasa." 
<br /><span class="verse" id="31">31 </span>Teuma awaknyan jijaweueb, "Kamoe hana mungken kamoe teurimong adoe kamoe jipeusa ngon inong lunte."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="35.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
