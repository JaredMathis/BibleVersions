<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 26</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 26</h3>
<!--... the Word of God:--><span class="dimver">
 </span>
<p><span class="verse" id="1">1 </span>Lam nanggroe nyan teuka lom musém deuk lagée nyang ka lheueh teujadi bak jamén Nabi Ibrahim. Nabi Ishaq laju geujak meuhadab ubak Abimelekh, raja ureuëng Filistin di Gerar dan geulakée idhin mangat geubri tinggai gobnyan disinan. 
<br /><span class="verse" id="2">2 </span>Hai nyan geupeubuet sabab TUHAN ka geupeuleumah droe ubak gobnyan ngon feureuman TUHAN lagée nyoe, "Bék gata jak u nanggroe Meusé; tinggai mantong di nanggroe nyoe, lagée nyang ka Ulôn peurintah ubak gata. 
<br /><span class="verse" id="3">3 </span>Ulôn teuma Lôn lindong dan Lôn bri beureukat ubak gata. Banmandum wilayah nyoe teuma Ulôn bri keue gata dan ubak keuturonan gata. Ulôn teuma Lôn peutrok janji lagée nyang ka lheueh Ulôn meujanji bak ayah gata Nabi Ibrahim. 
<br /><span class="verse" id="4">4 </span>Ulôn teuma Lôn bri keugata aneuëk cucoe nyang le jih lagée bintang di langét, dan banmandum wilayah nyoe Ulôn bri ubak awaknyan. Banmandum bansa nyang na ateueh bumoe nyoe jilakée ubak Ulôn mangat Ulôn bri beureukat ubak awaknyan lagée nyang ka Ulôn bri beureukat ubak keuturonan gata. 
<br /><span class="verse" id="5">5 </span>Ulôn teuma Lôn bri beureukat ubak gata, sabab Nabi Ibrahim ka jitaát ubak Ulôn dan jipeulara banmandum huköm dan peurintah Ulôn." 
<br /><span class="verse" id="6">6 </span>Dan phon saát nyan tinggai kheueh Nabi Ishaq di Gerar. 
<br /><span class="verse" id="7">7 </span>Watée ureuëng-ureuëng nyang na disinan jitanyong keuhai Ribka, Nabi Ishaq laju geujaweueb bahwa Ribka nyan na kheueh adoe gobnyan, dan bukon peurumoh gobnyan. Nabi Ishaq teumakot ureuëng-ureuëng nyang na disinan teuma jipoh maté gobnyan keu jicok Ribka nyang lumpah ceudah nyan. 
<br /><span class="verse" id="8">8 </span>Óh ka lheueh Nabi Ishaq tinggai disinan na padub na treb teuma, bak siuroe Raja Abimelekh geukalon gobnyan nibak peuradeun rumoh geuh, deuh laju jingieng bahwa Nabi Ishaq teungoh meuayang dan meuseunda ngon peurumoh gobnyan Ribka. 
<br /><span class="verse" id="9">9 </span>Dan laju geutawök Nabi Ishaq sira geupeugah lagée nyoe, "Inong nyan peurumoh gata? Keupeue gata peugah jihnyan adoe gata?" Geujaweueb lé Nabi Ishaq, "Ulôn pike ulôn nyoe jipoh maté meunyoe ulôn peugah Ribka nyan peurumoh ulôn." 
<br /><span class="verse" id="10">10 </span>"Peue nyang ka gata peubuet ateueh kamoe nyoe?" tanyong Abimelekh. "Sidroe lamkawan rakyat lôn jeuet mantong jiéh ngon peurumoh gata, dan meunyoe hainyan teujadi, gata kheueh nyang meutanggong jaweueb ateueh keusalahan kamoe nyan." 
<br /><span class="verse" id="11">11 </span>Óh lheueh nyan Raja Abimelekh laju geupeuingat banmandum rakyat geuh lagée nyoe, "Soe mantong nyang peukaru ureuëng nyoe atawa peurumoh jih, ureuëng nyan teuhuköm maté." 
<br /><span class="verse" id="12">12 </span>Nabi Ishaq laju geutabu bijéh keu teupula seunaman di nanggroe nyan, dan bak thon nyan meuteumé hase sireutôh goe lipat nibak nyang geutabu nyan, sabab TUHAN geubri beureukat ubak gobnyan. 
<br /><span class="verse" id="13">13 </span>Hareuta gobnyan laju meutamah-tamah dan gobnyan ka jeuet keu ureuëng nyang kaya lumpah na. 
<br /><span class="verse" id="14">14 </span>Ureuëng Filistin bingik até ubak Nabi Ishaq nyan sabab gobnyan jai that geupeulara namiet, kawan bubiri dan kawan leumô. 
<br /><span class="verse" id="15">15 </span>Dan awaknyan laju jidho ngon tanoh banmandum mon nyang ka jikhueh lé namiet-namiet Nabi Ibrahim yoh gobnyan mantong udeb. 
<br /><span class="verse" id="16">16 </span>Óh lheueh nyan Abimelekh geupeugah ubak Nabi Ishaq, "Gata tinggai kheueh nanggroe kamoe nyoe. Sabab gata ka leubeh meukuasa nibak kamoe." 
<br /><span class="verse" id="17">17 </span>Dan geujak kheueh laju Nabi Ishaq geujak peudong khimah gobnyan bak Pantôn Gerar. Bak teumpat nyan gobnyan tinggai na meupadub treb teuma. 
<br /><span class="verse" id="18">18 </span>Gobnyan laju geukueh lom banmandum mon nyang ka lheueh geukueh bak jamén Nabi Ibrahim dan nyang ka jiseubée ngon tanoh lé ureuëng Filistin óh lheueh geutinggai lé Nabi Ibrahim. Mon-mon nyan laju geuboh nan nyang saban lagée nyang ka lheueh geuboh nan lé ureuëng syiek gobnyan. 
<br /><span class="verse" id="19">19 </span>Namiet-namiet Nabi Ishaq geukhueh mon di Pantôn Gerar nyan dan laju jiteubiet ié nibak mata ié nyang meulimpah ruwah. 
<br /><span class="verse" id="20">20 </span>Teuma di ureuëng meurabe nyang na di Gerar jimeudakwa ngon ureuëng meurabe atra Nabi Ishaq. Jipeugah lé awaknyan, "Ié nyoe atra kamoe." Sabab nyan kheueh Nabi Ishaq geuboh nan mon nyan "Mon Meudakwa". 
<br /><span class="verse" id="21">21 </span>Namiet-namiet Nabi Ishaq geukhueh teuma mon nyang laén, teuma jiteuka lom dakwa ngon dakwi keuhai mon nyan cit teuma. Sabab nyan, Nabi Ishaq geuboh nan mon nyan "Mon Meumusoh". 
<br /><span class="verse" id="22">22 </span>Óh lheueh nyan gobnyan laju geuminah nibak teumpatnyan laju geukhueh teuma mon nyang keu lhée. Goenyoe hana jiteuka dakwa ngon dakwi. Sabab nyan Nabi Ishaq geuboh nan mon nyan, "Mon Beubaih". Kheun gobnyan, "Jinoenyoe TUHAN ka geubri ubak geutanyoe beubaih keu jeuet tatinggai di nanggroe nyoe, dan tanyoe teuma jeuet keu ureuëng nyang makmu nibak teumpat nyoe." 
<br /><span class="verse" id="23">23 </span>Óh lheueh nyan Nabi Ishaq geujak lom dan trok laju u Bersyeba. 
<br /><span class="verse" id="24">24 </span>Bak malam nyan TUHAN geupeuleumah droe ubak gobnyan sira geu peutreun feureuman lé TUHAN ubak gobnyan lagée nyoe, "Ulôn kheueh Allah ayah gata Nabi Ibrahim. Bék teumakot; Ulôn teutab Lôn lindong gata. Ulôn teutab Lôn bri beureukat ubak gata dan Ulôn bri ubak gata keuturonan nyang le sabab janji Ulôn ubak hamba Lôn Nabi Ibrahim." 
<br /><span class="verse" id="25">25 </span>Dan Nabi Ishaq pi laju geupeudong miseubah dan geuseumah TUHAN nibak teumpat nyan. Gobnyan geupeudong khimah disinan dan namiet-namiet gobnyan laju jikhueh mon nyang laén. 
<br /><span class="verse" id="26">26 </span>Bak siuroe teuka kheueh Abimelekh nibak Gerar, ngon Ahuzat, nyang bri naseuhat ubak gobnyan, dan Pikhol, panglima sidadu geuh, keugeujak meurumpok ngon Nabi Ishaq. 
<br /><span class="verse" id="27">27 </span>Dan geutanyong kheueh lé Nabi Ishaq ubak awaknyan, "Pakon gatanyoe tajak meurumpok ngon lôn saát nyoe, padahai yohmasa ilée gata meumusoh ngon lôn di nanggroe gata?" 
<br /><span class="verse" id="28">28 </span>Dan laju jijaweueb lé awaknyan, "Jinoenyoe barô kheueh kamoe teupeu bahwa Droeneueh geulindong lé TUHAN, teuma ngon sabab nyan nyang gét jih tanyoe peu ikat janji. Meusumpah 
<br /><span class="verse" id="29">29 </span>bahwa droeneueh hana neupeubuet jeuhet ateueh kamoe, lagée kamoe pih hántom na kamoe peubuet jeuhet ateueh droeneueh. Kamoe ka kamoe meusikeub nyang gét ubak droeneueh dan kamoe peubiyeu droeneueh jak deungon aman. Ka jeulaih nibak kamoe bahwa droeneueh geubri beureukat lé TUHAN." 
<br /><span class="verse" id="30">30 </span>Óh lheueh nyan Nabi Ishaq laju geupeujamé awaknyan, dan awaknyan pih laju makheun meusajan teuma. 
<br /><span class="verse" id="31">31 </span>Óh singoh beungoh awaknyan maséng-maséng laju geuikat janji nyang teupeusah ngon sumpah. Dan Nabi Ishaq pih laju geupeugah seulamat jijak ubak awaknyan sibago sahabat. 
<br /><span class="verse" id="32">32 </span>Bak uroenyan cit teuma namiet-namiet Nabi Ishaq jijak meulapor ubak gobnyan keuhai mon-mon nyang ka lheueh awaknyan khueh. Kheun awaknyan, "Kamoe ka meuteumé ié." 
<br /><span class="verse" id="33">33 </span>Laju Nabi Ishaq geuboh nan mon nyan, "Mon Sumpah". Nyang kheueh asaiphon banda nyan nan jih Bersyeba. 
<br /><span class="verse" id="34">34 </span>Watée Esau ka meu-umu peuet ploh thon, gobnyan laju geumeukawen ngon dua droe aneuëk dara nibak sukée bansa Het, na kheueh Yudit binti Beeri, dan Basmat binti Elon. 
<br /><span class="verse" id="35">35 </span>Mandua droe inong nyan jipeususah udeb Nabi Ishaq dan Ribka.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
