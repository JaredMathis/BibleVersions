<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keujadian - Aceh Bible - Old Testament / The Book of Genesis, Chapter 46</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keujadian</h1>
<p class="ym-noprint">
 <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a>
<span class="chapread">46</span>
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 46</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nabi Yakub laju geupeukeumah banmandum atra milék gobnyan dan laju geubeurangkat. Óh trok u Bersyeba laju geupeuseumah keureubeuen ubak Po teu Allah nyang geupujoe lé Nabi Ishaq ayah gobnyan. 
<br /><span class="verse" id="2">2 </span>Lam keumalon gobnyan nyang deuh teukalon bak simalam, Po teu Allah meufeureuman ubak gobnyan, "Yakub, Yakub!" "Nyoepat lôn, TUHAN," jaweueb gobnyan. 
<br /><span class="verse" id="3">3 </span>"Ulôn nyoe Allah, Allah nyang jipujoe lé ayah gata," kheun gobnyan. "Bék teumakot keu gatajak u nanggroe Meusé. Ulôn teuma Lôn peujeuet keuturonan gata bansa nyang rayeuk di nanggroe nyan. 
<br /><span class="verse" id="4">4 </span>Ulôn teuma Lôn peungon gata u nanggroe Meusé dan Ulôn ba keuturonan gata jigisa lom u nanggroe nyoe. Nabi Yusuf teuma na bak binéh gata watée ajai gata ka sampoe." 
<br /><span class="verse" id="5">5 </span>Óh lheuehnyan geubeurangkat kheueh laju Nabi Yakub geutinggai Bersyeba. Aneuëk-aneuëk gobnyan laju jipeuék ayah jih dan peurumoh ngon aneuëk jih ateueh geuritan nyang geukirém lé raja Meusé. 
<br /><span class="verse" id="6">6 </span>Meunan cit awaknyan laju jiba beulatang peulara dan hareuta nyang laén nyang na awaknyan teumé di nanggroe Kanaan, dan jijak kheueh laju u nanggroe Meusé. Nabi Yakub geuba banmandum keuturonan gobnyan, na kheueh 
<br /><span class="verse" id="7">7 </span>banmandum aneuëk cucoe gobnyan nyang agam dan nyang inong. 
<br /><span class="verse" id="8">8 </span>Anggota-anggota keuluwarga Nabi Yakub nyang geuba sajan u nanggroe Meusé na kheueh: 
<br /><span class="verse" id="9">9 </span>Ruben, aneuëk tuha; aneuëk-aneuëk gobnyan: Henokh, Palu, Hezron dan Karmi. 
<br /><span class="verse" id="10">10 </span>Simeon; aneuëk-aneuëk gobnyan na kheueh: Yemuel, Yamin, Ohad, Yakhin, Zohar dan Saul, aneuëk nibak peurumoh gobnyan sidroe ureuëng inong Kanaan. 
<br /><span class="verse" id="11">11 </span>Lewi; aneuëk-aneuëk geuh: Gerson, Kehat dan Merari. 
<br /><span class="verse" id="12">12 </span>Yehuda; aneuëk-aneuëk gobnyan na kheueh: Syela, Peres dan Zerah, seudangkan aneuëk Yehuda nyang laén na kheueh: Er dan Onan nyang meuninggai di nanggroe Kanaan. Aneuëk-aneuëk Peres: Hezron dan Hamul. 
<br /><span class="verse" id="13">13 </span>Isakhar; aneuëk-aneuëk gobnyan na kheueh: Tola, Pua, Ayub dan Simron. 
<br /><span class="verse" id="14">14 </span>Zebulon; aneuëk-aneuëk gobnyan na kheueh: Sered, Elon dan Yahleel. 
<br /><span class="verse" id="15">15 </span>Awaknyan banmandum na kheueh aneuëk-aneuëk nyang geupeulahé lé Lea keu Nabi Yakub di Mesopotamia, seulaén nibak nyan na teuma aneuëk geuh nyang inong nyang nan jih Dina. Jadi banmandum keuturonan Nabi Yakub nibak peurumoh gobnyan Lea jeumeulah jih lhée plôh lhée droe. 
<br /><span class="verse" id="16">16 </span>Gad; aneuëk-aneuëk gobnyan na kheueh: Zifyon, Hagi, Syuni, Ezbon, Eri, Arodi dan Areli. 
<br /><span class="verse" id="17">17 </span>Asyer; aneuëk-aneuëk gobnyan na kheueh: Yimna, Yiswa, Yiswi dan Beria ngon Serah, syedara awaknyan nyang inong. Aneuëk-aneuëk Beria na kheueh Heber dan Malkiel. 
<br /><span class="verse" id="18">18 </span>Ban nam blaih droe awaknyan na kheueh keuturonan Nabi Yakub nibak Zilpa, na kheueh namiet inong nyang geubri lé Laban keu Lea, aneuëk inong gobnyan. 
<br /><span class="verse" id="19">19 </span>Rahel peurumoh Nabi Yakub na geumeu aneuëk dua droe, awaknyan na kheueh Nabi Yusuf dan Benyamin. 
<br /><span class="verse" id="20">20 </span>Di nanggroe Meusé Nabi Yusuf na geumeu aneuëk dua droe, aneuëk-aneuëk geuh nyan na kheueh Manasye dan Efraim nyang geupeulahé lé peurumoh geuh Asnat, binti Potifera, nyang jeuet keu imeum di Heliopolis. 
<br /><span class="verse" id="21">21 </span>Benyamin; aneuëk-aneuëk gobnyan na kheueh: Bela, Bekher, Asybel, Gera, Naaman, Ehi, Ros, Mupim, Hupim dan Ared. 
<br /><span class="verse" id="22">22 </span>Ban peuet blaih droe nyan na kheueh keuturonan Nabi Yakub nibak peurumoh gobnyan Rahel. 
<br /><span class="verse" id="23">23 </span>Óh lheueh nyan Dan; aneuëk gobnyan Husim. 
<br /><span class="verse" id="24">24 </span>Naftali; aneuëk-aneuëk gobnyan na kheueh: Yahzeel, Guni, Yezer dan Syilem. 
<br /><span class="verse" id="25">25 </span>Bantujoh droe nyan na kheueh keuturonan Nabi Yakub nibak Bilha, namiet inong nyang geubri lé Laban ubak Rahel aneuëk gobnyan. 
<br /><span class="verse" id="26">26 </span>Keuturonan Nabi Yakub nyang jak u nanggroe Meusé jeumeulah jih banmandum na nam ploh nam droe, hana jitamong lam itongan nyan meulintée-meulintée gobnyan. 
<br /><span class="verse" id="27">27 </span>Aneuëk-aneuëk Nabi Yusuf nyang lahé di nanggroe Meusé na dua droe, ngon nyan keuluwarga Nabi Yakub nyang trok u Meusé banmandum na tujoh ploh droe. 
<br /><span class="verse" id="28">28 </span>Nabi Yakub geuyue Yehuda mangat geujak leubeh awai nibak gobnyan mangat jeuet jijak hôi Nabi Yusuf mangat jeuet meurumpok ngon ayah geuhnyan di Gosyen. Watée awaknyan trok u Gosyen, 
<br /><span class="verse" id="29">29 </span>Nabi Yusuf geu-ék geuritan droegeuh keu geujak meurumpok ngon ureuëng syiek geuh nibak teumpat nyan. Watée awaknyan ka meurumpok, Nabi Yusuf laju geuwa ayah geuh dan treb lumpah na. 
<br /><span class="verse" id="30">30 </span>Geukheun lé Nabi Yakub ubak Nabi Yusuf, "Jinoenyoe ulôn ka rila maté, sabab ka lheueh lôn ngieng gata dan lôn teupeu bahwa gata mantong udeb." 
<br /><span class="verse" id="31">31 </span>Laju geupeugah lé Nabi Yusuf ubak mandum syedara geuh dan meunan cit ubak kawöm gobnyan nyang laén, "Ulôn harôh lôn jak britée hainyoe ubak raja bahwa syedara-syedara lôn dan banmandum waréh kawöm lôn nyang na tinggai di Kanaan katrok geuteuka, 
<br /><span class="verse" id="32">32 </span>ulôn jak peugah bak geuhnyan bahwa droeneueh na kheueh tukang-tukang meurabe bubiri ngon leumô, dan ka neuba beulatang peulara gata dan banmandum hareuta gata. 
<br /><span class="verse" id="33">33 </span>Meunyoe raja geutawök gata dan geutanyong buet gata, 
<br /><span class="verse" id="34">34 </span>peugah kheueh ubak gobnyan bahwa gatanyoe na kheueh ureuëng peulara beulatang phon yoh ubitkon, saban lagée indatu gata. Deungon lagéenyan gobnyan geuyue tinggai gata nibak daerah Gosyen." Nabi Yusuf geupeugah meunan sabab ureuëng Meusé meurasa hina keujimeurakan ngon tukang-tukang meurabe.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="47.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
