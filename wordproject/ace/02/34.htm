<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keuluaran - Aceh Bible - Old Testament / Exodus-34</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keuluaran</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a>
<span class="chapread">34</span>
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 34</h3>
<!--... the Word of God:--><span class="dimver">
 </span>
<p><span class="verse" id="1">1 </span>Feureuman TUHAN ubak Nabi Musa, "Gata peuet laju dua boh batée tuléh lagée atra awai. Ateueh batée nyan teuma Ulôn tuléh tutoe haba nyang saban lagée haba bak batée nyang ka gata peubeukah nyan. 
<br /><span class="verse" id="2">2 </span>Beusiab-siab kheueh singoh beungoh gata jak teungoh Gunong Sinai dan gata meuhadab Ulôn bak pucak gunong nyan. 
<br /><span class="verse" id="3">3 </span>Hana meusidroe pih nyang jeuet jiseutôt ngon gata atawa jidong bak sagoe toh mantong ateueh gunong nyan. Leumô-leumô dan bubiri-bubiri bék gata peubiyeu jimeurot naleueng bak gaki gunong nyan." 
<br /><span class="verse" id="4">4 </span>Óh lheuehnyan Nabi Musa laju geujak peuet dua boh keupéng batée, dan óh singoh beungoh mantong seuboh that laju geuba batée nyan geupeuteungoh ateueh Gunong Sinai lagée nyang ka geupeurintah lé TUHAN ubak gobnyan. 
<br /><span class="verse" id="5">5 </span>Dan geutreun kheueh TUHAN nibak saboh gumpai awan; TUHAN laju geudong ngon Nabi Musa nibak teumpat nyan, dan laju geupeugah nan Gobnyan nyang suci, na kheueh TUHAN. 
<br /><span class="verse" id="6">6 </span>Óh lheuehnyan TUHAN laju geujak dikeue Nabi Musa sira geupeugah lagée nyoe, "Ulôn nyoe TUHAN, na kheueh Allah nyang peunoh ngon murah até dan gaséh sayang. Geunaséh Ulôn meulimpah-limpah, Ulôn nyoe seutia dan hana bagaih beungéh. 
<br /><span class="verse" id="7">7 </span>Ulôn teutab Ulôn gaséh meuribée-ribée keuturonan dan Ulôn peuamphon ureuëng nyang salah dan desya-desya; teuma ureuëng nyang meusalah sagai-sagai hana Ulôn peubeubaih nibak huköman, dan Ulôn huköm teuma aneuëk-aneuëk jih meunan cit cucoe-cucoe jih sampoe trok ubak keuturonan nyang keu lhée dan nyang keupeuet sabab desya ureuëng syiek awaknyan." 
<br /><span class="verse" id="8">8 </span>Bak watée nyan cit teuma Nabi Musa geusujut sira geuseumah. 
<br /><span class="verse" id="9">9 </span>Geupeugah lé Nabi Musa, "TUHAN, meunyoe Droeneueh beutôi-beutôi neugaséh ulôn, ulôn lakée, beuneutem kheueh TUHAN neujak meusajan ngon kamoe. Bansa nyan beutôi kreueh that ulée, teuma neupeuamphon kheueh buet nyang jeuhet dan desya kamoe dan neuteurimong kheueh kamoe sibagoe umat Droeneueh keudroe." 
<br /><span class="verse" id="10">10 </span>Feureuman TUHAN ubak Nabi Musa, "Jinoenyoe Ulôn peugét peujanjian ngon bansa Israel. Dikeue mata awaknyan Ulôn teuma Lôn peutahe ngon buet-buet nyang ajaéb nyang gohlom na peureunah jipeubuet lé bansa yoh mantong na ateueh rhueng bumoe. Banmandum bansa teuma jikalon buet-buet nyang ajaéb nyang Ulôn peubuet, sabab Ulôn, TUHAN teuma Ulôn peubuet sipeue-peue nyang paleng parah ateueh gata. 
<br /><span class="verse" id="11">11 </span>Taát kheueh huköm-huköm nyang Ulôn peugah ubak gata nibak uroe nyoe. Ulôn teuma Lôn use bansa Amori, bansa Kanaan, bansa Het, bansa Feris, bansa Hewi dan bansa Yebus bak watée gata tamaju. 
<br /><span class="verse" id="12">12 </span>Bék kheueh gata peugét janji ubak ureuëng-ureuëng lam nanggroe teumpat gata teuka, sabab nyan jeuet keupeurangkab nyang akibat jih mawöt ateueh gata. 
<br /><span class="verse" id="13">13 </span>Deungon lagée nyan, bék kheueh gata peubuet lagée nyan, teuma gata reulôh laju bubena mezbah-mezbah awaknyan, peuhanco bubena tugu-tugu keuramat awaknyan dan gata koh kheueh laju taméh-taméh Asyera, beurala awaknyan. 
<br /><span class="verse" id="14">14 </span>Bék gata seumah ilah nyang laén, sabab Ulôn nyoe TUHAN, na kheueh Po teu Allah nyang hana Lôntem jipeusa ngon peue mantong. 
<br /><span class="verse" id="15">15 </span>Bék gata peuna janji ngon bansa nanggroe nyan, sabab bak watée awaknyan jiseumeumah dan jipeuseumah keureubeuen keu ilah-ilah awaknyan, awaknyan teuma jipakat gata, dan gata teuma gata turot. 
<br /><span class="verse" id="16">16 </span>Meunyoe aneuëk-aneuëk gata jimeukawen ngon ureuëng-ureuëng inong bansa aséng, awaknyan teuma jirayu lé ureuëng-ureuëng inong nyan keu jitinggai Ulôn dan jiseumah ilah-ilah awaknyan. 
<br /><span class="verse" id="17">17 </span>Bék gata peugét atawa gata seumah ilah-ilah nyang teupeugét nibak logam. 
<br /><span class="verse" id="18">18 </span>Peuraya kheueh Khanuri Ruti Nyang Hana Meurago. Lagée nyang ka Ulôn peurintah ubak gata, gata harôh gata pajoh ruti nyang hana meurago nyang treb jih tujoh uroe nibak buleuen Abib, sabab lam buleuen nyan gata tinggai nanggroe Meusé. 
<br /><span class="verse" id="19">19 </span>Tieb-tieb aneuëk agam lahé nyang tuha dan beulatang agam nyang phon lahé nyan na kheueh atra Ulôn, 
<br /><span class="verse" id="20">20 </span>teuma gata harôh gata teuböih aneuëk keuleudée nyang phon lahé deungon cara gata peuseumah saboh aneuëk bubiri keugeunantoe jih. Meunyoe hainyan hana gatatem teuboih, takue keuleudée nyan harôh gata wiet. Tieb-tieb aneuëk agam gata nyang tuha harôh gata teuboih. Hana meusidroe pih nyang jeuet jijak ubak Ulôn meunyoe hana jiba peuseumahan. 
<br /><span class="verse" id="21">21 </span>Na nam uroe watée teumeubuet; bék kheueh meubuet bak uroe nyang keutujoh, bah kheueh bak musém meu-uéue atawa musém mupot. 
<br /><span class="verse" id="22">22 </span>Peuna kheueh Khanuri musém Mupot nyang raya bak watée gata peuphon pot hase phon nibak boh gandom. Dan meunan cit gata peuna kheueh Khanuri Jambo Ôn nibak akhé thon, watée gata pot boh-boh kayée. 
<br /><span class="verse" id="23">23 </span>Lhée goe lam sithon banmandum ureuëng agam harôh jiteuka jijak seumah Ulôn, TUHAN, Allah Israel. 
<br /><span class="verse" id="24">24 </span>Óh ka lheueh Ulôn use bansa-bansa dikeue gata dan Ulôn peuluwah daerah gata, hana meusidroe pih nyang jijeuet reupah nanggroe gata watée gata tajak peuna Khanuri Ruti Hana Meurago, Khanuri Mupot dan Khanuri Jambo Ôn. 
<br /><span class="verse" id="25">25 </span>Bak watée gata tapeuseumah beulatang peulara nyang teusie, bék gata peuseumah peue mantong nyang teuboh rago. Beulatang peulara nyang teusie keu keureubeuen peurayaan Paskah harôh teupeuhabéh bak malam nyan cit teuma; hana jeuet tinggai sampoe óh singoh beungoh. 
<br /><span class="verse" id="26">26 </span>Tieb-tieb thon gata harôh gata ba u Rumoh TUHAN Allah gata wase nyang phon nibak tanoh gata. Sie aneuëk bubiri atawa aneuëk kaméng hana jeuet teutaguen ngon ié mom nang jih." 
<br /><span class="verse" id="27">27 </span>Feureuman TUHAN ubak Nabi Musa, "Tuléh kheueh tutoe haba nyan, sabab ngon dasai haba nyan, Ulôn peugét janji ngon gata dan deungon bansa Israel." 
<br /><span class="verse" id="28">28 </span>Peuet ploh uroe peuet ploh malam Nabi Musa tinggai disinan meusajan ngon TUHAN, dan sidubnyan treb gobnyan hana geumakheun dan hana geujieb ié. Tutoe haba peujanjian nyan, na kheueh Siploh Peurintah Allah, nyang teutuléh ateueh keupéng batée. 
<br /><span class="verse" id="29">29 </span>Watée Nabi Musa geutreun di ateueh Gunong Sinai sira geuba Siploh Peurintah TUHAN nyan, muka gobnyan muble-ble cahya sabab gobnyan ka meuhadab keue deungon TUHAN, teuma Nabi Musa keudroe hana geuteupeue bahwa muka gobnyan muble-ble cahya. 
<br /><span class="verse" id="30">30 </span>Nabi Harun meunan cit banmandum rakyat deuh jikalon bahwa Nabi Musa muble-ble cahya muka gobnyan, dan awaknyan teumakot jipeurab ubak gobnyan. 
<br /><span class="verse" id="31">31 </span>Teuma Nabi Musa laju geuhôi awaknyan, dan Nabi Harun meunan cit banmandum peumimpén awaknyan jipeurab ubak gobnyan, dan óh lheuehnyan Nabi Musa laju geumeututoe ubak awaknyan. 
<br /><span class="verse" id="32">32 </span>Óh lheuehnyan banmandum rakyat Israel meusapat jikeulileng gobnyan, dan ubak awaknyan banmandum Nabi Musa laju geupeusampoe banmandum huköm nyang ka geubri lé TUHAN ubak gobnyan di ateueh Gunong Sinai. 
<br /><span class="verse" id="33">33 </span>Óh ka lheueh geumariet ngon awaknyan, Nabi Musa laju geutob muka geuh ngon ija. 
<br /><span class="verse" id="34">34 </span>Pajan mantong Nabi Musa geutamong lam Khimah TUHAN keu geujak meututoe ngon TUHAN, ijanyan laju geupeuhah sampoe gobnyan geuteubiet uluwa. Óh lheueh nyan laju geupeusampoe ubak bansa Israel banmandum peusan TUHAN, 
<br /><span class="verse" id="35">35 </span>dan awaknyan laju jingieng muka Nabi Musa muble-ble cahya. Dan geutob lom muka gobnyan sampoe ubak gileran seulanjut jih meunyoe gobnyan geujak meututoe ngon TUHAN.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="35.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
