<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keuluaran - Aceh Bible - Old Testament / Exodus-19</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keuluaran</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheueh nyan bansa Israel laju geutinggai Rafidim, dan bak tanggai sa buleuen nyang keu lhée watée awaknyan ka lheueh jitinggai nanggroe Meusé, trok kheueh laju awaknyan bak padang pasi Sinai. Awaknyan laju jipeudong khimah bak gaki Gunong Sinai, 
<br /><span class="verse" id="3">3 </span>dan Nabi Musa laju geuteungoh gunong nyan keu geujak meurumpok ngon Po teu Allah. TUHAN meufeureuman ubak Nabi Musa nibak ateueh gunong nyan dan geuyue ubak Nabi Musa nyan mangat geupeumaklum ubak ureuëng Israel, keuturonan Nabi Yakub, 
<br /><span class="verse" id="4">4 </span>"Gata ka deuh takalon peue nyang Ulôn peubuet ateueh ureuëng Meusé, dan pakriban Ulôn ba gata ubak Ulôn bak teumpat nyoe ngon kuasa nyang raya, lagée cicém rajawali jipeupo aneuëk jih ateueh sayeub jih. 
<br /><span class="verse" id="5">5 </span>Jinoenyoe meunyoe gata taát ubak Ulôn dan seutia ubak peujanjian Lôn. Gata teuma Lôn peujeuet keu umat Lôn keudroe. Bansigom bumoe na kheueh atra Ulôn, dan gata jeuet keumilék Ulôn nyang Ulôn gaséh, 
<br /><span class="verse" id="6">6 </span>khusos keu Lôn keudroe, dan gata teuma tapeutimang Ulôn sibagoe Imeum-imeum." 
<br /><span class="verse" id="7">7 </span>Dan geutreun kheueh laju Nabi Musa geujak peusapat bubena peumimpén mangat meusapat, óh lheuehnyan laju geucalitra ubak awaknyan peue-peue nyang ka TUHAN peurintah ubak gobnyan. 
<br /><span class="verse" id="8">8 </span>Awaknyan banmandum jijaweueb ngon su nyang meusigoe, "Kamoe teutab kamoe tem peubuet peue-peue nyang geuyue lé TUHAN," dan jeunaweueb awaknyan laju geupeusampoe lé Nabi Musa ubak TUHAN. Dan TUHAN laju meufeureuman ubak Nabi Musa, "Ulôn teuma Lôn jak ubak gata sira meukeurubông lam awan nyang teubai; ureuëng laén teuma jideungoe Ulôn meututoe ngon gata, dan phon saát nyan awaknyan sabe jipeucaya ubak gata. 
<br /><span class="verse" id="10">10 </span>Jinoenyoe jak meurumpok kheueh ngon awaknyan, dan gata yue kheueh ubak awaknyan phon uroe nyoe dan singoh mangat jipeusiab droe keu jimeu iébadat. Awaknyan harôh jijak rhah peukayan jih keudroe. 
<br /><span class="verse" id="11">11 </span>Lusa awaknyan harôh ka siab seudia. Bak uroenyan Ulôn teuma Lôn treun ateueh Gunong Sinai, bak teumpat mandum ureuëng hase jikalon Ulôn. 
<br /><span class="verse" id="12">12 </span>Peugét kheueh tanda bansikeulileng gunong nyoe sibagoe bataih nyang hana jeuet jijak lé bansa nyan. Gata tam kheueh awaknyan bék jiteungoh ateueh gunong, peulom jipeutoe sagai-sagai hana jeuet. Soemantong nyang liengkeue bataih nyan, ureuëng nyan teuma teuhuköm maté; 
<br /><span class="verse" id="13">13 </span>ureuëng nyan harôh teugeulawa ngon batée atawa teugando ngon aneuëk panah, dan hana jeuet teucukéh. Hainyan keunong banmandum bah kheueh nyan manusia meunan cit ateueh beulatang; banmandum ureuëng nyang jiliengkeue bataih nyan harôh teuhuköm maté. Watée teudeungoe su beureuguih nyang panyang, bubena awaknyan harôh jiteungoh gunong." 
<br /><span class="verse" id="14">14 </span>Óh lheuehnyan Nabi Musa laju geutreun nibak ateueh gunong dan geuyue laju ubak awaknyan mangat meusiab-siab keu meu iébadat, geupeugah lé Nabi Musa, "Lusa gata harôh ka siab, dan siatnyoe gata hana jeuet tameusituboh." Dan watée jideungoe haba nyan bansa nyan pih laju meusiab-siab jirhah peukayan jih. 
<br /><span class="verse" id="16">16 </span>Bak uroe nyang keu lhée, bak watée beungoh, dan su go-go ngon geulanteue. Awan nyang teubai laju teuka ateueh gunong dan laju teudeungoe su beureuguih nyang lumpah teuga. Banmandum ureuëng nyang lam khimah-khimah habéh teumakot. 
<br /><span class="verse" id="17">17 </span>Nabi Musa laju geuba awaknyan keu jijak meurumpok ngon Po teu Allah, dan laju awaknyan jidong bak gaki gunong nyan. 
<br /><span class="verse" id="18">18 </span>Bansaboh Gunong Sinai ka habéh teutôb ngon asab, kareuna TUHAN geutreun ateueh nyan lam apui hu. Asabnyan meukeubok lagée asab bak teumpat ureuëng teumeutot, dan bansaboh gunong meugok-gok meutaga-taga. 
<br /><span class="verse" id="19">19 </span>Su beureuguih meutamah-tamah teuga. Laju geupeugah lé Nabi Musa, dan Po teu Allah geujaweueb ngon su go-go. 
<br /><span class="verse" id="20">20 </span>TUHAN laju geutreun ateueh pucak Gunong Sinai, dan geutawök Nabi Musa mangat geujak ubak pucak gunong nyan. Dan Nabi Musa laju geuteungoh ateueh gunong nyan, 
<br /><span class="verse" id="21">21 </span>dan TUHAN laju meufeureuman ubak gobnyan, "Jak treun kheueh dan gata peugah laju ubak awaknyan bahwa awaknyan hana jeuet jiliengkeue bataih keu jijak ubak Ulôn. Meunyoe hainyan awaknyan iengkeue, jai that-that lamkawan awaknyan teuma maté. 
<br /><span class="verse" id="22">22 </span>Meunan cit deungon imeum-imeum nyang keuneuk peurab ubak Ulôn, harôh jipeusuci droe; meunyoe hán, awaknyan teuma Lôn huköm." 
<br /><span class="verse" id="23">23 </span>Geupeugah lé Nabi Musa ubak TUHAN, "Awaknyan hana hase jiteungoh, ya TUHAN, sabab Droeneueh ka neupeurintah ubak kamoe mangat kamoe anggab gunong nyoe sibagoe teumpat nyang suci dan jipeurati bataih nyang na ban sikeulileng nyan." 
<br /><span class="verse" id="24">24 </span>Geujaweueb lé TUHAN, "Jak treun kheueh, dan gisa kheueh u Sinai meusajan ngon Nabi Harun. Teuma imeum-imeum ngon rakyat ba hana jeuet jiliengkeue bataih keu jijak ubak Ulôn. Meunyoe awaknyan teutab jilieng bataih nyan, awaknyan Lôn huköm." 
<br /><span class="verse" id="25">25 </span>Dan geutreun kheueh laju Nabi Musa geujak meurumpok ngon bansa nyan dan geupeusampoe laju peusan TUHAN ubak awaknyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
