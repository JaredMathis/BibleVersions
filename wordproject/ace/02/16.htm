<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Keuluaran - Aceh Bible - Old Testament / Exodus-16</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Keuluaran</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheuehnyan banmandum umat Israel jijak nibak Elim, dan bak tanggai limong blaih buleuen nyang keudua óh ka lheueh awaknyan jitinggai nanggroe Meusé, trok kheueh laju awaknyan ubak padang guron nyang nan jih padang pasi Sin, teumpat nyan teuduek jih lamkawan Elim ngon Gunong Sinai. 
<br /><span class="verse" id="2">2 </span>Lam padang pasi nyan awaknyan mandum meukrôb-krôb ubak Nabi Musa ngon Nabi Harun. 
<br /><span class="verse" id="3">3 </span>Kheun awaknyan, "Leubeh gét meunyoe kamoe nyoe ka maté geupoh lé TUHAN di nanggroe Meusé. Disideh sihana-hana jih kamoe mantong jeuet kamoe duek sira kamoe pajoh eungkot sie ngon ruti sitroe-troe jih. Teuma bak saát nyoe droeneueh ka neuba kamoe keunoe mangat kamoe banmandum maté sabab keunong deuk." 
<br /><span class="verse" id="4">4 </span>Feureuman TUHAN ubak Nabi Musa, "Jinoenyoe Ulôn peutreun peunajoh nyang meulimpah ruwah lagée ujeuen keu gata banmandum. Tieb-tieb uroe gata harôh tapeusapat peunajoh nyan siseb-seb jih keu siuroe pajoh. Deungon cara lagée nyan Ulôn keuneuk ujoe umat Ulôn mangat jeuet Lôn teupeue peu kheueh awaknyan taát ubak peue-peue nyang ka Ulôn peurintah atawa hana? 
<br /><span class="verse" id="5">5 </span>Bak uroe nyang keunam awaknyan harôh ka jipeusapat peunajoh nyan dua goelipat le jih." 
<br /><span class="verse" id="6">6 </span>Dan geupeugah kheueh lé Nabi Musa ngon Nabi Harun ubak mandum ureuëng Israel nyan, "Seupôt nyoe gata mandum ta teupeue bahwa TUHAN kheueh nyang ba gata geupeuteubiet lam nanggroe Meusé. 
<br /><span class="verse" id="7">7 </span>Singoh beungoh teuma gata ngieng cahya TUHAN teuka. TUHAN geudeungoe gata beungéh-beungéh ubak Gobnyan; nyoe, ubak TUHAN, sabab kamoenyoe nyang kamoe peubuet peue-peue nyang geupeurintah ubak kamoe. 
<br /><span class="verse" id="8">8 </span>TUHAN teuma geubri keu gata eungkot sie óh watée uroe seupôt, dan geubri ruti óh watée beungoh sampoe gata banmandum troe, sabab TUHAN ka geudeungoe gata beungéh-beungéh ubak Gobnyan. Nyang sikeubiet jih, meunyoe gata beungéh-beungéh ubak kamoe, gata pih beungéh-beungéh ubak TUHAN." 
<br /><span class="verse" id="9">9 </span>Óh lheueh nyan Nabi Musa geupeugah ubak Nabi Harun, "Neuyue kheueh bak awaknyan mangat banmandum jijak meuhadab ubak TUHAN, sabab TUHAN ka geudeungoe awaknyan jimeuseurapa." 
<br /><span class="verse" id="10">10 </span>Teungoh Nabi Harun geumeututoe ngon awaknyan mandum, awaknyan laju jingieng lam padang pasi hana jisangka-sangka cahya TUHAN leumah lam awan miga. 
<br /><span class="verse" id="11">11 </span>Feureuman TUHAN ubak Nabi Musa, 
<br /><span class="verse" id="12">12 </span>"Ulôn ka Lôn deungoe ureuëng Israel jimeurapa. Peugah kheueh laju ubak awaknyan bahwa óh watée uroe ka seupôt eunteuk awaknyan ka jeuet jipajoh eungkot sie, dan óh watée beungoh awaknyan jeuet jipajoh ruti sampoe án troe. Dan awaknyan teuma jiteupeue bahwa Ulôn kheueh TUHAN, Allah awaknyan." 
<br /><span class="verse" id="13">13 </span>Óh watée uroe ka seupôt, jiteuka kheueh ubak khimah awaknyan cicém puyoh nyang lumpah that jai hana teukira, sampoe khimah awaknyan ka habéh seupôt jitôb lé cicém-cicém puyoh nyan, dan óh watée beungoh jitreun teuma iémbon bansikeulileng khimah awaknyan. 
<br /><span class="verse" id="14">14 </span>Watée iémbon nyan meuasab, leumah kheueh laju lam padang pasi sapeu-sapeu hi nyang lipeh lagée sisék dan halôh lagée iémbon nyang ka kreueh. 
<br /><span class="verse" id="15">15 </span>Watée ureuëng Israel jingieng atra nyan, awaknyan hana jiteupeue peue atra nyan. Teuma jiteumanyong kheueh awaknyan sabe keudroe-droe, "Peue atra nyan?" Dan Nabi Musa laju geupeugah ubak awaknyan, "Nyan kheueh peunajoh nyang geubri lé TUHAN keu gata. 
<br /><span class="verse" id="16">16 </span>TUHAN geupeurintah maséng-maséng gata tapeusapat bubeseb nyang peureulée, na kheueh dua arée keu tieb-tieb anggota keuluwarga." 
<br /><span class="verse" id="17">17 </span>Ureuëng Israel laju jipeubuet lagée nyang geuyue lé Nabi Musa nyan, teuma na cit nyang peusapat leubeh nibak dua arée keu sidroe ureuëng dan na teuma nyang kureueng. 
<br /><span class="verse" id="18">18 </span>Watée atra nyan jisukat lé awaknyan, teunyata ureuëng nyang jipeusapat leubeh le, hana nyang leubeh, dan ureuëng nyang peusapat bacut, hana kureueng. Maséng-maséng awaknyan jipeusapat sidub nyang jipeureulée. 
<br /><span class="verse" id="19">19 </span>Nabi Musa geupeugah ubak awaknyan, "Soemantong ureuëng jih hana jeuet jikeubah peunajoh nyan keu singoh bahpi atranyan bacut sagai." 
<br /><span class="verse" id="20">20 </span>Teuma na cit meupadubdroe ureuëng lamkawan awaknyan hana jipakoe peue nyang geupeugah lé Nabi Musa nyan. Jikeubah cit siparo nibak peunajoh nyan. Óh singoh beungoh teunyata peunajoh nyan ka meu-ulat dan mubée khiéng; deungon na lagée nyan Nabi Musa ka jeuet keubeungéh ubak awaknyan. 
<br /><span class="verse" id="21">21 </span>Tieb-tieb beungoh awaknyan jipeusapat peunajoh nyan sidub nyang awaknyan peureulée, dan meunyoe ka jipeuphon seu-uem, peunajoh nyang na tinggai bak tanoh nyan laju caye meuliléh. 
<br /><span class="verse" id="22">22 </span>Bak uroe nyang keunam awaknyan peusapat peunajoh nyan dua goelipat le jih, na kheueh peuet arée keu sidroe ureuëng. Banmandum peumimpén awaknyan jiteuka dan jijak bri tée hainyan ubak Nabi Musa. 
<br /><span class="verse" id="23">23 </span>Geupeugah lé Nabi Musa ubak awaknyan, "Nyoe kheueh peurintah TUHAN: Singoh na kheueh uroe khusos keu meureuhat, sabab nyan na kheueh uroe Sabat, uroe nyang teupeuseumah ubak TUHAN. Peue nyang keuneuk gata panggang nibak uroe nyoe, panggang kheueh, dan peue nyang keuneuk gata reubôh nibak uroe nyoe, reubôh kheueh. Nyang leubeh nibak nyang teupeureulée keu uroe nyoe, peungkréeh kheueh keu singoh." 
<br /><span class="verse" id="24">24 </span>Dan peunajoh nyang leubeh nyan awaknyan keubah keu singoh lagée nyang geupeugah lé Nabi Musa; peunajoh nyan hana jeuet keubasi dan hana teuma meu-ulat. 
<br /><span class="verse" id="25">25 </span>Nabi Musa geupeugah, "Nyoe kheueh peunajoh keu uroe nyoe, sabab uroenyoe na kheueh uroe Sabat, uroe meureuhat keu teuhoreumat TUHAN, dan gata hana teuma gata teumé peunajoh nyan bah mubacut pi diluwa khimah nyoe. 
<br /><span class="verse" id="26">26 </span>Nam uroe treb jih gata harôh tapeusapat peunajoh, teuma bak uroe nyang keutujoh na kheueh uroe meureuhat, dan hana peunajoh nyang jitreun nibak uroe nyan." 
<br /><span class="verse" id="27">27 </span>Bak uroe nyang keutujoh na padub droe ureuëng Israel keuneuk jijak peusapat peunajoh, teuma awaknyan hana jiteumé sapeue. 
<br /><span class="verse" id="28">28 </span>Dan TUHAN laju meufeureuman ubak Nabi Musa, "Sampoe ánpajan gatanyoe hana tatem taát ubak peue-peue nyang ka Ulôn peurintah? 
<br /><span class="verse" id="29">29 </span>Ingat kheueh bahwa Ulôn ka Lôn bri ubak gata siuroe keu gata piôh meureuhat. Nyang kheueh sabab jih bak uroe nyang keunam Ulôn bri peunajoh nyang seb keu dua uroe. Bak uroe nyang ketujoh soe mantong ureuëng harôh tinggai lam rumoh, dan hana jeuet jiteubiet." 
<br /><span class="verse" id="30">30 </span>Sabab nyan kheueh bak uroe nyang keutujoh awaknyan hana jimeubuet. 
<br /><span class="verse" id="31">31 </span>Peunajoh nyan jiboh nan manna lé ureuëng Israel. Hijih lagée aneuëk bijéh nyang ubit-ubit wareuna jih putéh dan rasa jih lagée juadah nyang teupeugét teuboh meunisan. 
<br /><span class="verse" id="32">32 </span>Nabi Musa geupeugah, "TUHAN geuyue ubak geutanyoe mangat tacok leubeh kureueng dua arée manna keu teukeubah tatinggai keu keuturonan geutanyoe, mangat awaknyan singoh jiteumé kalon peunajoh nyang geubri lé TUHAN ubak geutanyoe di padang pasi, watée geutanyoe geupeuteubiet lam nanggroe Meusé." 
<br /><span class="verse" id="33">33 </span>Nabi Musa geupeugah ubak Nabi Harun, "Neucok kheueh saboh beulangong, neupeutamong laju leubeh kureueng dua arée manna lam beulangong nyan dan neukeubah laju dikeue TUHAN keu geukeubah keu keuturonan geutanyoe." 
<br /><span class="verse" id="34">34 </span>Teuma lé Nabi Harun laju geukeubah beulangong nyan dikeue Peuto Peujanjian keu teukeubah paih deungon janji TUHAN ubak Nabi Musa. 
<br /><span class="verse" id="35">35 </span>Manna nyan ka jeuet keupeunajoh ureuëng Israel peuet ploh thon treb jih, sampoe awaknyan trok u Kanaan, bak teumpat awaknyan tinggai teutab. ( 
<br /><span class="verse" id="36">36 </span>Sinukat barang nyang padek nyang lazem jipeuguna lé ureuëng bak jamén nyan, asoe jih na dua ploh arée.)</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
