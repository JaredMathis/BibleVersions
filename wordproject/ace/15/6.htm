<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Ezra - Aceh Bible - Old Testament / Ezra-6</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezra</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheuehnyan ateueh peurintah Raja Darius, laju teupeuna seulidek didalam surat arsib keurajeuen nyang na teukeubah di Babel. 
<br /><span class="verse" id="2">2 </span>Teuma catetan keuhai nyan bukon meuteumé di Babel, teuma di banda Ahmeta di daerah Media. Catetan nyan teutuléh nibak saboh geunulong surat nyang su jih lagéenyoe, 
<br /><span class="verse" id="3">3 </span>"Bak thon nyang keuphon nibak peumeurintahan Raja Kores, gobnyan geupeuteubiet peurintah mangat jeuet Baét TUHAN di Yerusalem teupeudong lom sibagoe teumpat ureuëng jiba peuseumahan dan teumpat tot keureubeuen. Manyang Baét nyan 27 metée dan luwah jih 27 metée cit. 
<br /><span class="verse" id="4">4 </span>Bintéh-bintéh jih harôh teupeugot lagée nyang teupeugah nyoe: di ateueh tieb-tieb lhée boh lapéh batée harôh teupasang silapéh kayée. Biaya jih jitanggong lé kaih keurajeuen. 
<br /><span class="verse" id="5">5 </span>Meunan cit deungon peukakaih-peukakaih méuh dan pirak nyang teupeuguna di Baét TUHAN dan nyang teucok di Yerusalem lé Raja Nebukadnezar dan geuangkot u Babel, nyan harôh teupeuriwang ubak teumpat jih lagée sot nyang ka." TUHAN nyan teupeugot laju 
<br /><span class="verse" id="6">6 </span>Óh lheuehnyan lé Raja Darius geukirém laju haba nyang lagéenyoe, "Ubak Tatnai, gubunur propinsi Efrat Barat, dan Syetar-Boznai, meunan cit keu bubena peujabat di Efrat Barat. Bék gata peukaru ureuëng-ureuëng Yahudi nyan, 
<br /><span class="verse" id="7">7 </span>dan bék teuma gatatam awaknyan meunyoe jipeugot Rumoh Iébadat droe jih. Peubiyeu mantong gubunur Yehuda dan peumimpén Yahudi jipeudong lom Rumoh nyan. 
<br /><span class="verse" id="8">8 </span>Lheueh nyan, ulôn peurintah ubak banmandum syedara mangat neutulông awaknyan nibak buet teupeudong lom bangunan nyan deungon cara lagéenyoe: Banmandum biaya bangunan harôh teucok nibak hase cukée nanggroe nyang teukuteb nibak rakyat di propinsi Efrat Barat dan gata bayeue bubagaih keu ureuëng-ureuëng nyan bék gata teun-teun. 
<br /><span class="verse" id="9">9 </span>Seulaén nibaknyan peue mantong nyang jipeureulée meunurot nyang geupeugah lé teungku imeum di Yerusalem, lagée miseujih geulakée leumô agam nyang mantong muda, bubiri agam dan aneuëk bubiri keu keureubeuen teupeuseumah ubak Po teu Allah nyang mat kuasa didalam syeuruga, meunan cit deungon gandom, sira, anggô dan minyéuk zaiton, nyan banmandum harôh tabri keu awaknyan tieb-tieb uroe dan hánjeuet gata peu ayéum-ayéum. 
<br /><span class="verse" id="10">10 </span>Gata peubuet kheueh banmandum nyan mangat awaknyan hase jipeuseumah keureubeuen nyang teupeugalak até Allah nyang na didalam syeuruga, dan mangat awaknyan jilakée beureukat keu ulôn dan keu banmandum aneuëk agam ulôn. 
<br /><span class="verse" id="11">11 </span>Ulôn peurintah teuma somantong ureuëng nyang jilanggeh ubak peurintah nyoe nibak rumoh ureuëng nyan teulot saboh taméh, teupeucincu nibak ujong jih, dan laju teutob ateueh tuboh ureuëng nyan sampoe maté. Dan rumoh nyan harôh teuma teureuloih óh lheuehnyan teupeujeuet keuteumpat böih blôh. 
<br /><span class="verse" id="12">12 </span>Seumoga Allah nyang ka geupiléh Yerusalem sibagoe teumpat teuseumah Gobnyan, geupeubinasa somantong raja atawa bansa nyang jijeuet iengkeue ubak peurintah nyoe dan jicuba jikeuneuk peuhanco Baét TUHAN di Yerusalem nyan. Ulôn, Raja Darius, ka ulôn peutron peurintah nyoe. Tapeubuet kheueh deungon sigét-gét jih." 
<br /><span class="verse" id="13">13 </span>Peue nyang ka geupeurintah lé Raja Darius nyan geupeubuet laju deungon até-até that lé Tatnai, gubunur Efrat Barat nyan, meunan cit lé Syetar-Boznai dan rakan-rakan gobnyan. 
<br /><span class="verse" id="14">14 </span>Geutulông teuma Nabi Hagai dan Nabi Zakharia, lé dumna peumimpén Yahudi laju geupeuseuleusoe geupeugot Baét TUHAN nyan. Awaknyan bagaih-bagaih geupeugot Baét TUHAN nyan paih lagée peurintah Allah Israel dan peurintah Kores, Darius dan Artahsasta, raja-raja Persia nyan. 
<br /><span class="verse" id="15">15 </span>Baét TUHAN nyan seuleusoe nibak tanggai lhée buleuen Adar bak thon nyang keunam keurajeuen Raja Darius. 
<br /><span class="verse" id="16">16 </span>Óh lheuehnyan, di ureuëng Israel deungon até nyang galak that-that, meunan cit di teungku imeum dan ureuëng-ureuëng Lewi dan banmandum ureuëng woe nyang ka lheueh teuböih jijak reuseumi Baét TUHAN nyan. 
<br /><span class="verse" id="17">17 </span>Bak watéenyan awaknyan jipeuseumah ubak TUHAN na 100 boh leumô agam, 200 boh bubiri agam dan na 400 boh aneuëk bubiri. Keu keureubeuen teupeu amphon desya, teupeuseumah teuma 12 boh kaméng agam, saboh sapo keu tieb-tieb sukée Israel. 
<br /><span class="verse" id="18">18 </span>Óh lheuehnyan keu teumeubuat lam Baét TUHAN awaknyan laju jisuson kawöm-kawöm teungku-teungku imeum meunan cit deungon ureuëng-ureuëng Lewi meunurot peuratoran nyang na teutuléh didalam kitab Nabi Musa. 
<br /><span class="verse" id="19">19 </span>Bak tanggai peuet blaih buleuen sa thon nyang óh lheueh nyan, ureuëng-ureuëng nyang ka jiwoe nibak teumpat teuböih, laju jipeuna peurayaan Paskah. 
<br /><span class="verse" id="20">20 </span>Banmandum teungku imeum dan ureuëng Lewi ka geupeuna upacara teupeugleh droe sampoe ka teuanggab gleh. Óh lheuehnyan di ureuëng-ureuëng Lewi laju geusie beulatang peulara keu keureubeuen Paskah keu teungku imeum, keu gobnyan keudroe dan banmandum ureuëng nyang beukaih teuböih nyang laén nyan teuma. 
<br /><span class="verse" id="21">21 </span>Banmandum keureubeuen nyan jipajoh lé ureuëng Israel nyang ka jiwoe nibak teumpat teuböih dan peunduduek nanggroe nyan nyang ka jitiek cara udeb nyang peunoh deungon desya dan jiteuka keujijak meubakti ubak TUHAN, Allah Israel. 
<br /><span class="verse" id="22">22 </span>Na tujoh uroe treb jih awaknyan deungon geumbira jipeuna Khanuri Ruti Nyang Hana Meurago. Awaknyan banmandum galak sabab TUHAN ka geupeujeuet raja Asyur meumurah até ubak awaknyan, sampoe geutem tulông awaknyan teupeudong lom Baét TUHAN, Allah Israel. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
