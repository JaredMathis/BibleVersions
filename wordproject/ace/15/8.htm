<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Ezra - Aceh Bible - Old Testament / Ezra-8</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezra</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh dafeutar bubena ulée kawöm nyang ka teuböih u Babel dan jiwoe lom deungon ulôn, Ezra u Yerusalem nibak watée Artahsasta geumat peurintah sibagoe raja: 
<br /><span class="verse" id="2">2 </span>Gersom, nibak kawöm Pinehas Daniel, nibak kawöm Itamar Hatus bin Sekhanya, nibak kawöm Nabi Daud Nabi Zakharia nibak kawöm Paros, meusajan deungon 150 droe ureuëng agam nibak kawöm gobnyan (na catetan keuhai silsilah awaknyan) Elyoënai bin Zerahya, nibak kawöm Pahat-Moab, meusajan deungon 200 droe ureuëng agam Sekhanya bin Yahaziel, nibak kawöm Zatu, meusajan deungon 300 droe ureuëng agam Ebed bin Yonatan, nibak kawöm Adin, meusajan deungon 50 droe ureuëng agam. Yesaya bin Atalya, nibak kawöm Elam, meusajan deungon 70 droe ureuëng agam Zebaja bin Mikhael, nibak kawöm Sefaca, meusajan deungon 80 droe ureuëng agam Obaja bin Yehiel, nibak kawöm Yoab, meusajan deungon 218 droe ureuëng agam Selomit bin Yosifya, nibak kawöm Bani, meusajan deungon 160 droe ureuëng agam Zakharia bin Bebai, nibak kawöm Bebai, meusajan deungon 28 droe ureuëng agam Yohanan bin Hakatan, nibak kawöm Azgad, meusajan deungon 110 droe ureuëng agam Elifelet, Yehiel dan Semaya, nibak kawöm Adonikam, meusajan deungon 60 droe ureuëng agam (awaknyoe teuka jih óh dudo teuma) Utai dan Zabud, nibak kawöm Bigwai, meusajan deungon 70 droe ureuëng agam. 
<br /><span class="verse" id="15">15 </span>Banmandum kawöm nyan ulôn peusapat nibak binéh krueng nyang ié jih ji-ile u banda Ahawa, laju kamoe peudong khimah disinan nyang treb jih lhée uroe. Óh ka lheueh ulôn peureksa, teunyata na meupadubdroe teungku imeum lamkawan awaknyan, teuma hana meusidroe pi nyang na nibak sukée Lewi. 
<br /><span class="verse" id="16">16 </span>Laju ulôn hôi sikureueng droe lamkawan peumimpén, awaknyan na kheueh: Eliezer, Ariel, Semaya, Elnatan, Yarib, Elnatan, Zakharia, Mesulam dan na teuma dua droe gurée, na kheueh Yoyarib dan Elnatan. 
<br /><span class="verse" id="17">17 </span>Óh lheueh nyan ulôn yuejak awaknyan mangat jijak meurumpok deungon Ido, pang ulée masyarakat di Kasifya, deungon jilakée mangat Ido dan rakan-rakan jih ureuëng nyang meubuet di Baét TUHAN, jikirém ubak kamoe ureuëng-ureuëng nyang meubuet di Baét TUHAN. 
<br /><span class="verse" id="18">18 </span>Sabab murah até Po teu Allah, awaknyan geukirém ubak kamoe Serebya, ureuëng Lewi nyang malem nibak kawöm Mahli. Meusajan deungon gobnyan teuka cit teuma aneuëk miet dan syedara-syedara gobnyan, le jih na 18 droe. 
<br /><span class="verse" id="19">19 </span>Hasabya dan Yesaya nibak kawöm Merari, deungon dua ploh droe kawöm syedara gobnyan, geukirém cit keukamoe. 
<br /><span class="verse" id="20">20 </span>Di sampeng nyan na teuma 220 droe ureuëng nyang meukeureuja di Baét TUHAN nyang na teudafeutar nan-nan awaknyan. Indatu awaknyan yohmasa ilée ka geupeuteutab lé Nabi Daud dan bubena ureuëng rayeuk lam keurajeuen nanggroe keu jitulông ureuëng Lewi. 
<br /><span class="verse" id="21">21 </span>Dan nibak binéh Krueng Ahawa nyan ulôn peusapat dan banmandum awaknyan harôh jipuasa dan jipeumiyueb droe dikeue Po teu Allah. Kamoe meudoá mangat Po teu Allah geupimpén kamoe nibak rot ueh raya, dan geulindong kamoe, aneuëk-aneuëk kamoe dan banmandum hareuta milék kamoe. 
<br /><span class="verse" id="22">22 </span>Ulôn seugan keuneuk lakée tantra meuguda ubak raja keu teulindong kamoe nibak musoh bak rot ueh raya. Sabab ulôn ka lheueh ulôn peugah ubak gobnyan, bahwa Allah kamoe teuma geubri beureukat soe mantong nyang meubakti ubak Gobnyan dan geubanci meunan cit geuhuköm soe mantong ureuëng nyang hana seutia ubak Gobnyan. 
<br /><span class="verse" id="23">23 </span>Lé sababnyan kheueh kamoe puasa sira meudoá ubak Allah dan kamoe lakée peulindongan Gobnyan dan doá kamoe nyan pi geudeungoe. 
<br /><span class="verse" id="24">24 </span>Lamkawan teungku-teungku imeum nyang paleng meusyeuhu ka ulôn piléh 12 droe: Serebya, Hasabya dan na 10 droe teuk. 
<br /><span class="verse" id="25">25 </span>Óh lheuehnyan ulôn timang keu awaknyan pirak, méuh dan peukakaih-peukakaih nyang ka lheueh geusumbang lé raja, lé peunaseuhat meunan cit lé ureuëng-ureuëng rayeuk dan lé banmandum ureuëng Israel, mangat jeuet teupeuguna di dalam Baét TUHAN. Banmandum nyan ka lheueh ulôn jok ubak teungku-teungku imeum nyan. 
<br /><span class="verse" id="26">26 </span>Nyoe kheueh dafeutar sumbangan-sumbangan nyan: 100 boh peukakaih pirak & -- & méuh & -- & 20 boh cambông méuh & -- & 2 boh cambông peurunggu nyang paleng ceudah, nyang saban yuem jih deungon cambông méuh. 
<br /><span class="verse" id="28">28 </span>Ulôn peugah ubak teungku-teungku imeum nyan lagéenyoe, "Gatanyoe ka teupeukhusos keu TUHAN, Allah nyang geuseumah lé indatu geutanyoe, meunan cit deungon banmandum peukakaih pirak dan méuh nyang teusumbang ubak TUHAN nyan pi na kheueh khusos keu TUHAN. 
<br /><span class="verse" id="29">29 </span>Gata jaga kheueh beunda-beunda nyan beu jroh-jroh sampoe gata trok u Baét TUHAN. Watée gata ka trok keudeh, gata harôh tatimang beunda-beunda nyan, dan gata jok laju ubak pang ulée-pang ulée imeum dan peumimpén-peumimpén ureuëng Lewi, meunan cit ubak peumimpén-peumimpén ureuëng Israel nyang na di Yerusalem." 
<br /><span class="verse" id="30">30 </span>Óh lheueh nyan lé teungku-teungku imeum dan ureuëng-ureuëng Lewi nyan geuteurimong pirak, méuh dan peukakaih-peukakaih nyan keu teuba u Baét TUHAN di Yerusalem. 
<br /><span class="verse" id="31">31 </span>Nibak tanggai 12 buleuen nyang phon kamoe tinggai Krueng Ahawa dan kamoe beurangkat u Yerusalem. Nibak rot ueh nyan kamoe geulindong lé Po teu Allah nibak seurangan dan jihampeueng lé musoh. 
<br /><span class="verse" id="32">32 </span>Óh watée ka sampoe u Yerusalem, kamoe meureuhat na lhée uroe. 
<br /><span class="verse" id="33">33 </span>Óh lheuehnyan nibak uroe nyang keu peuet barô kheueh kamoe jak u Baét TUHAN, disinan laju kamoe timang pirak, méuh dan peukakaih-peukakaih nyan. Óh lheueh nyan barô kheueh kamoe jok ubak Teungku Imeum Meremot bin Uria sira geusaksi lé Eleazar bin Pinehas dan dua droe ureuëng Lewi, na kheueh Yozabad bin Yesua dan Noaja bin Binui. 
<br /><span class="verse" id="34">34 </span>Banmandum beunda nyan geu itong dan geutimang, laju geucetet deungon leungkab. 
<br /><span class="verse" id="35">35 </span>Bak uroenyan cit teuma banmandum ureuëng nyang ka jiwoe nibak teumpat teuböih nyan, jipeuseumah keureubeuen nyang teutot ubak Allah Israel. Awaknyan jipeuseumah 12 boh leumô agam keu banmandum Israel,96 boh bubiri agam dan 77 boh aneuëk bubiri; seulaén nibak nyan na teuma 12 boh kaméng keu keureubeuen peu amphon desya keu awaknyan keudroe. Banmandum beulatang nyan geutot sibagoe keureubeuen keu TUHAN. 
<br /><span class="verse" id="36">36 </span>Dan dokumen nyang geubri lé raja keu awaknyan, geupeusampoe laju ubak bubena gubunur dan peujabat propinsi Efrat Barat. Dan peujabat-peujabat nyan laju geubri bantuan ubak rakyat mangat awaknyan teutab meuiébadat di Baét TUHAN.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
