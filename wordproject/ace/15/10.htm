<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Ezra - Aceh Bible - Old Testament / Ezra-10</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezra</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver">
 </span>
<p><span class="verse" id="1">1 </span>Teungoh Ezra geumeudoá sira geumo dan geumeungaku desya dikeue Baét TUHAN, le that-that ureuëng Israel jijak keunan keujijak meusapat, bah kheueh nyan ureuëng agam, meunan cit deungon ureuëng inong dan aneuëk miet. Awaknyan jidong meulingka sira jimo teuga-teuga. 
<br /><span class="verse" id="2">2 </span>Óh lheuehnyan Sekhanya bin Yehiel nibak kawöm Elam, jipeugah ubak Ezra, "Kamoe ka meudesya ubak TUHAN sabab ka kamoe meukawen deungon bansa aséng. Bahpi lagée nyan mantong na harapan keu ureuëng Israel. 
<br /><span class="verse" id="3">3 </span>Jak kheueh geutanyoe ta meusumpah ubak Po teu Allah, bahwa geutanyoe teuma ta use banmandum ureuëng inong nyan meunan cit deungon aneuëk-aneuëk jih nyan. Kamoe teuma kamoe seutôt bandum naseuhat droeneueh meunan cit naseuhat ureuëng laén nyang jihoreumat peurintah Allah. Dan kamoe teuma kamoe horeumat ubak Huköm Allah. 
<br /><span class="verse" id="4">4 </span>Droeneueh kheueh nyang wajéb nyang cok tindakan, kamoe teuma kamoe tulông droeneueh deungon sikeubit até. Neutindak kheueh deungon teugaih sampoe seuleusoe." 
<br /><span class="verse" id="5">5 </span>Lé sababnyan geupeuphon kheueh lé Ezra geucok tendakan. Gobnyan laju geuyue ubak teungku-teungku imeum ulée, ureuëng-ureuëng Lewi dan ureuëng-ureuëng Israel nyang laén mangat jimeusumpah bahwa awaknyan bit-bit jipeubuet usui nyang geupeusampoe lé Sekhanya nyan. 
<br /><span class="verse" id="6">6 </span>Óh ka lheueh awaknyan jimeusumpah, dan geujak kheueh laju Ezra nibak leuen Baét TUHAN dan geujak tamong u dalam teumpat tinggai Yohanan bin Elyasib meudom di sinan. Gobnyan hana geutem makheun meunan cit hana geujieb ié sabab pikeran geuh suntok that watée geupike keu pi-e ureuëng-ureuëng nyang teuböih nyan. 
<br /><span class="verse" id="7">7 </span>Óh lheuehnyan laju teutabu saboh maklumat nyang teupeumaklum u bansaboh Yerusalem dan Yehuda keu mandum ureuëng nyang ka jiwoe nibak teumpat jih teuböih, mangat jimeusapat di Yerusalem. 
<br /><span class="verse" id="8">8 </span>Barang gasoe hana jiteuka lam teumpo lhée uroe, keu ureuëng nyan teuma teucok banmandum hareuta jih dan keu ureuëng nyan hanale teuanggab sibagoe anggota masyarakat. Maklumat nyan jiteken lé peumimpén rakyat. 
<br /><span class="verse" id="9">9 </span>Óh ka na lhée uroe, nibak tanggai dua ploh buleuen sikureueng, banmandum ureuëng agam nyang na tinggai di daerah Yehuda dan Benyamin jijak u Yerusalem laju jimeusapat dileuen Baét TUHAN. Bak watéenyan ujeuen jitreun keubit that tajam. Banmandum ureuëng nyan yo meukot-kot sabab sijuek meunan cit sabab udara jih leupie that dan sabab peunteng jih meusapat disinan. 
<br /><span class="verse" id="10">10 </span>Óh lheuehnyan Ezra laju geudong dan geumeututoe ubak awaknyan. Gobnyan geupeugah, "Gatanyoe banmandum ka meudesya sabab lé gata ka leubeh meutamah desya ureuëng Israel sabab ka tameukawen deungon ureuëng inong bansa aséng. 
<br /><span class="verse" id="11">11 </span>Sabab nyan, tameungaku kheueh desya gata ubak TUHAN, Allah nyang geuseumah lé indatu geutanyoe, dan tapeubuet kheueh laju peue nyang hase teupeugalak até gobnyan. Beujiôh kheueh gata nibak ureuëng aséng nyang na tinggai di nanggroe geutanyoe dan ta use kheueh banmandum ureuëng binoe gata dan bansa aséng nyan." 
<br /><span class="verse" id="12">12 </span>Awaknyan banmandum meusigoe jijaweueb deungon su nyang meutaga, "Kamoe teuma kamoe seutôt naseuhat droeneueh." 
<br /><span class="verse" id="13">13 </span>Laju jipeugah lé awaknyan lom, "Teuma nyang na teuka keuno ramé that dan ujeuen pih jitôh lumpah teuga, kamoe hana ék kamoe dong diluwa nyang lagéenyoe. Dan nyoe bukon peukara nyang hase teupeuseuleusoe lam watée sa atawa dua uroe, sabab jai that-that nibak kamoe nyang rhoh lam desya nyoe. 
<br /><span class="verse" id="14">14 </span>Neupeu idhin kheueh keu peumimpén kamoe mangat jeuet gobnyan tinggai di Yerusalem dan geu uroih keuhai nyan. Lé tieb-tieb ureuëng nyang na tinggai di banda-banda kamoe, nyang na peurumoh jih nibak bansa aséng, bah kheueh jijak paih bak watée nyang ka teupeuteuntée, meusajan deungon bubena peumimpén dan bubena hakém banda awaknyan maséng-maséng. Deungon na lagée nyan Po teu Allah hana geubeungéh le keu geutanyoe sabab desya nyan." 
<br /><span class="verse" id="15">15 </span>Hana meusidroe pi nyang na usui keuhai geuhon reuncana nyan, seulaén Yonatan bin Asael dan Yahzeya bin Tikwa, jisukong teuma lé dua droe ureuëng Lewi, na kheueh Mesulam dan Sabetai. 
<br /><span class="verse" id="16">16 </span>Ureuëng-ureuëng nyang teuböih nyang ka geuwoe nyan teutab geukeuneuk peujak reuncana nyan, lé sabab nyan Teungku Imeum Ezra geupiléh laju na meupadub droe lamkawan ulée-ulée kawöm, laju geucetet nan-nan awaknyan. Bak tanggai sa buleuen siploh awaknyan geupeuphon sidang keu geuseulidék peukara nyan. 
<br /><span class="verse" id="17">17 </span>Lam teumpo lhée buleuen óh lheuehnyan barô kheueh meuhase geupeuseuleusoe geupareksa ateueh banmandum ureuëng agam nyang ka meukawen deungon ureuëng inong bansa aséng. 
<br /><span class="verse" id="18">18 </span>Nyoe kheueh dafeutar nan-nan ureuëng nyang meukawen deungon bansa aséng: Teungku-teungku Imeum, teudafeutar deungon kawöm: Kawöm Yesua deungon syedara-syedara gobnyan, aneuëk-aneuëk Yozadak: Maaseya, Eliezer, Yarib dan Gedalya. 
<br /><span class="verse" id="19">19 </span>Awaknyan meujanji jitaleuek peurumoh jihnyan, óh lheueh nyan laju jipeuseumah bubiri agam keu keureubeuen peuamphon desya awaknyan keudroe. 
<br /><span class="verse" id="20">20 </span>Kawöm Imer: Hanani dan Zebaja. 
<br /><span class="verse" id="21">21 </span>Kawöm Harim: Maaseya, Elia, Semaya, Yehiel dan Uzia. 
<br /><span class="verse" id="22">22 </span>Kawöm Pasyhur: Elyoënai, Maaseya, Ismail, Netaneel, Yozabad, dan Elasa. 
<br /><span class="verse" id="23">23 </span>Ureuëng-ureuëng Lewi: Yozabad, Simei, Kelaya (teuhôi cit deungon nan Kelita), Petahya, Yuda dan Eliezer. 
<br /><span class="verse" id="24">24 </span>Kawöm meuca-e: Elyasib Ureuëng nyang jaga pintoe geureubang Baét TUHAN: Salum, Telem dan Uri. 
<br /><span class="verse" id="25">25 </span>Ureuëng-ureuëng Israel nyang laén: Kawöm Paros: Ramya, Yezia, Malkia, Miyamin, Eleazar, Malkia dan Benaya. 
<br /><span class="verse" id="26">26 </span>Kawöm Elam: Matanya, Nabi Zakharia, Yehiel, Abdi, Yeremot dan Elia. 
<br /><span class="verse" id="27">27 </span>Kawöm Zatu: Elyoënai, Elyasib, Matanya, Yeremot, Zabad dan Aziza. 
<br /><span class="verse" id="28">28 </span>Kawöm Bebai: Yohanan, Hananya, Zabai dan Atlai. 
<br /><span class="verse" id="29">29 </span>Kawöm Bani: Mesulam, Malukh, Adaya, Yasub, Seal dan Yeramot. 
<br /><span class="verse" id="30">30 </span>Kawöm Pahat-Moab: Adna, Kelal, Benaya, Maaseya, Matanya, Bezaleel, Binui dan Manasye. 
<br /><span class="verse" id="31">31 </span>Kawöm Harim: Eliezer, Yisia, Malkia, Semaya, Simeon, Benyamin, Malukh dan Semarya. 
<br /><span class="verse" id="33">33 </span>Kawöm Hasum: Matnai, Matata, Zabad, Elifelet, Yeremai, Manasye dan Simei. 
<br /><span class="verse" id="34">34 </span>Kawöm Bani: Maadai, Amram, Uel, Benaya, Bedeya, Keluhu, Wanya, Meremot, Elyasib, Matanya, Matnai, Yaasai. 
<br /><span class="verse" id="38">38 </span>Kawöm Binui: Simei, Selemya, Natan, Adaya, Makhnadbai, Sasai, Sarai, Azareel, Selemya, Semarya, Salum, Amarya dan Yusuf. 
<br /><span class="verse" id="43">43 </span>Kawöm Nebo: Yeiel, Matica, Zabad, Zebina, Yadai, Yoël dan Benaya. 
<br /><span class="verse" id="44">44 </span>Banmandum awaknyan ka jimeukawen ngon inong nibak bansa aséng. Lé sababnyan, peurumoh-peurumoh nyan jitaleuek dan laju jiuse meusajan deungon aneuëk-aneuëk awaknyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../16/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
