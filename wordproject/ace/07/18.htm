<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-18</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak watéenyan di nanggroe Israel hana meuraja. Sukée Dan mantong jimita-mita daerah mangat jeuet keu teumpat wilayah geuh, sabab awaknyan gohlom cit meuteumé tanoh meusajan ngon sukée-sukée nyang laén didalam bansa Israel. 2 Lé sababnyan awaknyan laju jipiléh limong droe ureuëng nyang gagah ngon beuhe lamkawan banmandum kawöm didalam sukée awaknyan nyang na tinggai di Zora dan Esytaol, laju jibri tugaih keu banlimong droe nyan mangat jijak seulidek nanggroe nyan. Dan beurangkat kheueh awaknyan, dan óh trok nibak wilayah meugunong-gunong di dalam wilayah Efraim. Disinan awaknyan jimudom di rumoh Mikha. 3 Bak watée jikeuneuk tamong u dalam rumoh nyan teudeungoe laju lé awaknyan peumuda Lewi nyan teungoh jipeugah haba. Dan awaknyan pi ka jituri nibak loghat ureuëng Lewinyan. Lé sababnyan, awaknyan laju jipeurab ubak gobnyan sira jitanyong, "Peue buet droeneueh disinoe? Peue urosan droeneueh? Soe nyang ba droeneueh keunoe?" 4 Geujaweueb lé ureuëng mudanyan, "Ulôn na disinoe sabab lé Mikha. Gobnyan kheueh nyang ka geu angkat ulôn jeuet keu teungku imeum geuh, dan geubri teuma gaji keu ulôn." 5 Jipeugah lé awaknyan ubak gobnyan, "Meunyoe meunan, tulông kheueh neutanyong ubak Po teu Allah peu kheueh meujak kamoenyoe meuhase atawa hana." 6 Geujaweueb lé teungku imeum nyan, "Bék khawate, meuneujak droeneueh nyan ka geureustu lé TUHAN." 7 Óh lheuehnyan jijak kheueh laju ban limong droe ureuëng nyan u Lais. Disinan awaknyan jingieng laju peunduduek nyang na disinan. Nyata kheuehnyan nibak awaknyan, bahwa cara udeb peunduduek disinan saban that ngon cara udeb peunduduek Sidon. Bahpi awaknyan jiôh tinggai teuaséng, dan jiôh nibak bansa Sidon, awaknyan udeb aman ngon teuntram, hana meumusoh, udeb makmu dan hana teuma kureueng meusapeue pi. 8 Bak watée ban limong droe ureuëng nyan jiriwang ubak mandum sukée gobnyan di Zora dan Esytaol, awaknyan laju jilakée lé sukée droe jih mangat jipeugét laporan. 9 Jipeugah lé awaknyan, "Jak geutanyoe tajak prang Lais. Kamoe ka kamoe jak keunan, dan kalheueh teuma kamoe kalon bahwa tanoh awaknyan diet that-that, luwah dan makmu, peue-peue mantong na disinan. Bék teutab mantong disinoe sampoe tanyoe hana tapeubuet sapeue. Beubagaih kheueh tajak keudeh dan jak reubot kheueh laju nanggroe nyan. Gatanyoe teuma tateupeue bahwa peunduduek disinan hana jisangka-sangka mubacut pi bahwa gatanyoe teuma tajak prang awaknyan. Kamoe yakén bahwa Po teu Allah ka geujok nanggroe nyan ubak gata." 
<br /><span class="verse" id="11">11 </span>Lé sabab nyan, jak kheueh laju nibak Zora dan Esytaol 600 droe sukée Dan. Deungon sinjata nyang leungkab, 
<br /><span class="verse" id="12">12 </span>awaknyan jijak u bagian barat Kiryat-Yearim di wilayah Yehuda laju jipeudong khimah disinan. Nyang kheueh sabab jih teumpat nyan sampoe án saátnyoe mantong teuboh nan Teumpat Meukhimah Dan. 
<br /><span class="verse" id="13">13 </span>Phon nibak teumpatnyan awaknyan geujak laju u daerah meugunong-gunong Efraim sampoe trok u rumoh Mikha. 
<br /><span class="verse" id="14">14 </span>Ban limong droe ureuëng tukang meuluem nyan jipeugah ubak rakan-rakan jihnyan, "Peu kheueh gatanyoe tateupeue bahwa di dalam saboh-saboh rumoh nyang na disinoe na jikeubah patong nyang meulapéh deungon pirak? Na cit patong-patong nyang laén dan Efod. Ci tapiké peue nyang harôh tanyoe peubuet." 
<br /><span class="verse" id="15">15 </span>Óh lheueh nibak nyan awaknyan jijak laju u rumoh Mikha, di teumpat peumuda Lewi nyan tinggai, dan jitanyong laju keuadaan gobnyan. 
<br /><span class="verse" id="16">16 </span>Bak watéenyan ban 600 droe tantra sukée Dan, nyang meusinjata leungkab nyan, teungoh jidong dikeue pintoe geureubang. 
<br /><span class="verse" id="17">17 </span>Ban limong droe mata-matanyan jitamong laju u dalam rumoh, laju jijakcok patong kayée nyang meulapéh deungon pirak meusigoe deungon patong-patong nyang laén, dan meunan cit Efod. Peumuda Lewinyan teungoh geudong lamkawan ban nam reutôh tantra nyan dibabah pintoe geureubang. 
<br /><span class="verse" id="18">18 </span>Bak watée banlimong droe ureuëng nyan jitamong u dalam rumoh Mikha dan jicok Efod meunan cit deungon banmandum patong-patong beuralanyan, peumuda Lewi nyan laju geutanyong, "Peu kheueh nyoe nyang awaknyoe peubuet?" 
<br /><span class="verse" id="19">19 </span>Awaknyan jijaweueb, "Iem! Hánjeuet teumanyong. Seutôt mantong ho nyang kamoe jak, eunteuk gata jeuet keupeunasihat dan teungku imeum kamoe. Nibak jeuet keu teungku imeum keu saboh keuluwarga, leubeh gét jeuet keu teungku imeum keu saboh sukée!" 
<br /><span class="verse" id="20">20 </span>Peumuda Lewi nyan galak that geudeungoe saran nyang lagée nyan. Lé sababnyan, gobnyan laju geucok Efod dan patong-patong beurala nyan laju geuseutôt ngon awaknyan. 
<br /><span class="verse" id="21">21 </span>Óh lheuehnyan rombongan nyan laju jijak lom, dikeue that aneuëk miet nyang jak, beulatang peulara dan barang-barang awaknyan. 
<br /><span class="verse" id="22">22 </span>Bak watée awaknyan ka jiôh, Mikha laju geuhôi mandum teutangga geuh dan geupakat laju awaknyan mangat jijak tiyeub ureuëng-ureuëng Dan nyan. Óh ka to ngon awaknyan, 
<br /><span class="verse" id="23">23 </span>Mikha dan ureuëng-ureuëng geuhnyan laju jiklik-klik geumeuhôi ngon su nyang riôh keu awaknyan. Di ureuëng-ureuëng sukée Dan nyan jipaleng laju u likot sira jitanyong ubak Mikha, "Peue hai? Pakon tajak ngon ureuëng nyang ramé meunan bagoe?" 
<br /><span class="verse" id="24">24 </span>Geujaweueb lé Mikha, "Awaknyoe ka jipeuplueng patong-patong ulôn meunan cit deungon teungku imeum ulôn, sampoe ulônnyoe ka hana sapeue na le, óh lheuehnyan mangat mantong gata peugah, 'Peue hai!' " 
<br /><span class="verse" id="25">25 </span>Jipeugah lé ureuëng-ureuëng sukée Dan nyan, "Leubeh gét tasumpai babah gatanyan; bék sampoe ureuëng-ureuëng nyoe beungéh dan jiseupôt gata. Eunteuk gata dan banmandum keuluwarga gata maté." 
<br /><span class="verse" id="26">26 </span>Óh lheueh jipeugah nyang lagéenyan di ureuëng sukée Dan nyan laju jijak lom teuma. Mikha jikalon bahwa awaknyan jiôh leubeh teuga nibak jihnyan, lé sababnyan geuhnyan jigisa laju jijakwoe. 
<br /><span class="verse" id="27">27 </span>Óh ka lheueh jipeuplueng teungku imeum nyan lé ureuëng sukée Dan meunan cit deungon barang-barang ngon peubuet iébadat peuneugét Mikha, awaknyan laju jijak prang Lais, banda nyang peunduduek jih aman dan teuntram. (Banda nyan na lam saboh pantôn ngon banda Bet-Rehob). Ureuëng-ureuëng Dan nyan laju jipoh maté banmandum peunduduek Lais dan jitot laju banmandum bandanyan. Hana nyang trok jijak tulông sukée-sukée Lais nyan sabab teumpat awaknyan jiôh teuaséng nibak Sidon. Óh lheuehnyan di ureuëng-ureuëng Dan laju jipeudong lom bandanyan dan jitinggai teuma disinan. 
<br /><span class="verse" id="29">29 </span>Nan bandanyan laju jigantoe deungon nan banda Dan, meunurot nan bapak indatu awaknyan, nyan kheueh Dan, aneuëk Nabi Yakub. 
<br /><span class="verse" id="30">30 </span>Patong beurala nyang awaknyan ba nyan, jipeudong laju di bandanyan óh lheueh nyan jiangkat teuma Yonatan, aneuëk Gersom, cucoe Nabi Musa, jeuet keu teungku imeum awaknyan. Keuturonan Gersom nyoe teutab jeuet keu teungku imeum sukée Dan trok án masa umat Israel teu angkot teujak tiek u nanggroe laén. 
<br /><span class="verse" id="31">31 </span>Patong beurala nyang jipeugét lé Mikha nyan teutab na di Lais simantong Khimah TUHAN na mantong di Silo.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
