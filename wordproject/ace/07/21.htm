<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-21</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a>
<span class="chapread">21 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 21</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak watée ureuëng Israel jimeusapat di Mizpa, awaknyan ka jimeujanji ubak TUHAN bahwa hana meusidroe pi nibak awaknyan nyang jipeu idhin aneuëk dara jih jimeukawen ngon sukée Benyamin. 
<br /><span class="verse" id="2">2 </span>Jinoenyoe awaknyan jijak u Betel dan jiduek ngon até nyang seudeh trok án malam dikeue TUHAN. Awaknyan jimo dan jimeusapat, 
<br /><span class="verse" id="3">3 </span>"Ya TUHAN, Po teu Allah Israel, pakon kheueh banmandum nyoe harôh teujadi? Sukée Benyamin, saboh nibak sukée bansa kamoe karab habéh!" 
<br /><span class="verse" id="4">4 </span>Óh singoh beungoh nyan, ban seuboh buta, umat Israel laju jipeudong saboh miseubah disinan, dan laju jipeuseumah ubak TUHAN keureubeuen nyang teutot dan keureubeuen peudamé. 
<br /><span class="verse" id="5">5 </span>Óh lheuehnyan awaknyan laju jiseulidek peu kheueh na lamkawan sukée-sukée bansa Israel nyang hana jijak u Mizpa bak watée meusapat disinan yoh masa ilée keujak meuhadab TUHAN. (Bak watéenyan awaknyan ka jimeusumpah bahwa ureuëng nyang hana jitemjak bak watée teupakat u Mizpa ureuëng nyan harôh teuhuköm maté.) 
<br /><span class="verse" id="6">6 </span>Umat Israel that-that jigaséh ubak mandum syedara-syedara gobnyan sukée Benyamin; awaknyan jipeugah, "Bak uroenyoe Israel teuma gadôh saboh lam sukée jihnyan. 
<br /><span class="verse" id="7">7 </span>Peue nyang harôh tapeubuet lé geutanyoe mangat ureuëng Benyamin nyang na mantong tinggai bacut teuk nyoe hase jimeukawen dan na peurumoh, sabab geutanyoe ka ta meusumpah ubak TUHAN bahwa geutanyoe hana tapeu idhin aneuëk-aneuëk dara geutanyoe jeuet keupeurumoh ureuëng Benyamin?" 
<br /><span class="verse" id="8">8 </span>Teuma lé awaknyan jiseulidek peu kheueh na saboh golongan nibak sukée bansa Israel nyang hana jijak meusapat di Mizpa. Dan awaknyan na meurumpok bahwa nibak ureuëng-ureuëng Yabes di Gilead, hana meusidroepi nibak awaknyan nyang na jijak u Mizpa. 
<br /><span class="verse" id="9">9 </span>Sabab, bak watée teupeureksa dafeutar hadé, teunyata hana meurumpok disinan ureuëng-ureuëng Yabes. 
<br /><span class="verse" id="10">10 </span>Lé sabab nyan, ureuëng-ureuëng nyang meusapat di Betel nyan jikirém 12.000 droe nyang paleng beuhe nibak awaknyan nyang laén mangat teujak poh tieb-tieb ureuëng di Yabes, jitamong cit keunan ureuëng inong dan aneuëk manyak. 
<br /><span class="verse" id="11">11 </span>Awaknyan jibri peurintah keu jiyue poh bubena ureuëng agam, dan meunan cit bubena ureuëng inong nyang hana le peurawan. 
<br /><span class="verse" id="12">12 </span>Teuma lamkawan ureuëng nyang na tinggai di Yabes nyan, awaknyan meurumpok 400 droe aneuëk dara nyang na mantong peurawan. Awaknyan laju jiba aneuëk-aneuëk daranyan ubak khimah-khimah di Silo nyang na di nanggroe Kanaan. 
<br /><span class="verse" id="13">13 </span>Óh lheuehnyan banmandum umat Israel jikirém utosan ubak ureuëng-ureuëng Benyamin nyang na tinggai di gunong-gunong batée di Rimon keu pakat meudamé. 
<br /><span class="verse" id="14">14 </span>Lé sababnyan di ureuëng-ureuëng Benyamin nyan laju geugisa, dan di umat Israel pi laju jijok aneuëk-aneuëk dara nibak Yabes nyang hana jipoh maté nyan. Teuma jeumeulah aneuëk dara nyan hana seb keu ureuëng-ureuëng Benyamin nyan. 
<br /><span class="verse" id="15">15 </span>Umat Israel gét that weueh keu ureuëng Benyamin, sabab TUHAN ka geupeureutak talo syedara sukée bansa Israel. 
<br /><span class="verse" id="16">16 </span>Sabab nyan, ureuëng-ureuëng nyang patot nyang na meusapat di Betel nyan jipeugah, "Di dalam sukée Benyamin hana le ureuëng inong. Teuma peue takeuneuk peugah; geutanyoe hana jeuet tabri idhin keu aneuëk-aneuëk dara geutanyoe jimeukawen deungon awaknyan, sabab geutanyoe ka ta peusumpah tieb-tieb ureuëng so mantong nibak lamkawan geutanyoe nyang jipeu idhin aneuëk dara jih jimeukawen ngon ureuëng Benyamin! Jadi, peu kheueh nyang harôh tanyoe peubuet keu awaknyan nyang na mantong tinggai sidroe dua nyoe mangat awaknyan hase jimeukawen? Bék sampoe Israel gadôh saboh lamkawan sukée jih nibak dua blaih sukée bansa Israel. Geutanyoe harôh tamita jalan mangat sukée Benyamin nyan jeuet jipeutreun keuturonan jih simantong na jih nyan dan jeuet teuma jipo hak milék tanoh jihnyan jeuet keu atra jih siumu masa." 
<br /><span class="verse" id="19">19 </span>"Meunoe," kheun awaknyan, "na saboh jalan keumasa alahnyan, na kheueh bak watée peurayaan siseun sithon keu TUHAN di Silo." (Di siblaih seulatan Silo nyoe na meuteumé banda Betel, dan siblaih ubarat nyan na teuma meurumpok jalan raya Betel u Sikhem, seudangkan disiblaih utara na teuma meurumpok banda Lebona.) 
<br /><span class="verse" id="20">20 </span>Teuma di ureuëng patot-patot nyang jipeuna meusapat di Betel nyan jipeugah ubak ureuëng-ureuëng Benyamin nyang na tinggai sidroe dua nyan, "Gata jak laju tajak musöm bak lampôh-lampôh anggô di Silo, 
<br /><span class="verse" id="21">21 </span>dan gata meujaga-jaga kheueh disinan. Eunteuk meunyoe aneuëk-aneuëk dara Silo jiteubiet keu jijak meunari bak watée peurayaan siseun sithon keu TUHAN, gatanyoe banmandum harôh beubagaih tateubiet nibak dalam lampôh anggô nyan. Lé gatanyoe maséng-maséng gata drob laju sidroe aneuëk dara lamkawan awaknyan dan gata peuplueng laju u dalam wilayah Benyamin mangat tapeujeuet keu ureuëng binoe gata. 
<br /><span class="verse" id="22">22 </span>Meunyoe na bapak atawa syedara inong nyan nyang agam jijak tuntot gata, gata mandum jeuet tapeugah nyang lagéenyoe, 'Kamoe meuharab ngon kamoe lakée, bah kheueh awaknyan tinggai nibak kamoe. Kamoe hana kamoe reupah awaknyan bak watée meuprang. Dan lé sabab gata hana tabri awaknyan keu kamoe, gata hana ta iengkeue janji, lé sababnyan hana meusalah.' " 
<br /><span class="verse" id="23">23 </span>Teuma ureuëng-ureuëng Benyamin nyan laju jipeubuet peue nyang ka jipeugah ubak jihnyan. Awaknyan maséng-maséng laju jibaplueng sidroe aneuëk dara Silo. Óh lheuehnyan awaknyan jiwoe u wilayah jih keudroe dan laju jipeudong lom banda-banda gobnyan dan laju jitinggai teutab disinan. 
<br /><span class="verse" id="24">24 </span>Meunan cit deungon ureuëng-ureuëng Israel nyang laén pi jibeurangkat cit teuma. Awaknyan jiwoe ubak tanoh milék jih keudroe di dalam wilayah droe jihnyan maséng-maséng, meunurot kawöm dan sukée-sukée jihnyan. 
<br /><span class="verse" id="25">25 </span>Bak watée jamén nyan gohlom na raja di nanggroe Israel. Tieb-tieb ureuëng jipeubuet peue nyang jianggab beutôi. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../08/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
