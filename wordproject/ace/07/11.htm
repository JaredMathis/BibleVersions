<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-11</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver">
 </span>
<p><span class="verse" id="1">1 </span>Yefta na kheueh sidroe sipa-i nyang ceubeueh lom beuhe. Jihnyan tinggai di Gilead. Bapak jihnyan nan jih Gilead teuma mak jihnyan na kheueh sidroe inong jeuhet nyang buet jih meumukah. 
<br /><span class="verse" id="2">2 </span>Bapak jihnyan na cit aneuëk agam nyang laén nibak peurumoh jih nyang sah. Watée aneuëknyan ka rayeuk-rayeuk, awaknyan laju jiuse Yefta nibak rumoh. Kheun awaknyan ubak jihnyan, "Droeneueh hana meuteumé sapeue warésan nibak bapak kamoe, sabab droeneueh aneuëk ureuëng inong nyang laén." 
<br /><span class="verse" id="3">3 </span>Lé sababnyan Yefta laju meuseuliseh ngon syedara-syedara jihnyan dan laju jijak dan tinggai di daerah Tob. Di teumpatnyan na saboh kawan ureuëng jeuhet nyang buet jih peurusak ureuëng laén jimeugabong laju deungon ureuëng nyan dan laju awaknyan jijak meurampok atra ureuëng laén. 
<br /><span class="verse" id="4">4 </span>Hana padub na treb óh lheueh nyan ureuëng Israel jiseurang lé ureuëng Amon. 
<br /><span class="verse" id="5">5 </span>Bak watée hainyan teujadi, dumna ureuëng patot-patot Israel nyang na di Gilead jijak pakat Yefta jitinggai daerah Tob. 
<br /><span class="verse" id="6">6 </span>Awaknyan jipeugah, "Gata pimpén kheueh kamoenyoe, sabab kamoe keuneuk jak meuprang ngon ureuëng Amon." 
<br /><span class="verse" id="7">7 </span>Teuma Yefta jijaweueb, "Bukon kheueh awaknyoe keu ulôn ka tabanci hanjeuet le ulôn meugabong deungon gata? Gatanyoe ka neu use ulôn lam rumoh bapak ulôn. Pakon teuma jinoenyoe bak watée gata lam keususahan, gata teuka ubak ulôn?" 
<br /><span class="verse" id="8">8 </span>Awaknyan jijaweueb, "Kamoenyoe meuteuka mangat gata tatem pimpén banmandum peunduduek Gilead keu teujak prang bansa Amon nibak uroenyoe cit teuma." 
<br /><span class="verse" id="9">9 </span>Jiseuôt lé Yefta, "Meunyoe gatanyoe tapakat lom ulôn mangat lôn woe u Gilead keu lôn jak meuprang ngon bansa Amon, dan TUHAN geubri meunang ateueh geutanyoe, ulôn kheueh nyang teuma jeuet keupeunguasa u ateueh gata banmandum." 
<br /><span class="verse" id="10">10 </span>Awaknyan jijaweueb, "Kamoe situju. TUHAN kheueh saksi jih." 
<br /><span class="verse" id="11">11 </span>Lé sababnyan jibeurangkat kheueh Yefta meusigoe deungon peumimpén Gilead. Óh lheuehnyan peunduduek Gilead laju jiangkat gobnyan jeuet keu peunguasa dan peumimpén. Dan dikeue TUHAN di Mizpa, Yefta laju jipeusampoe peue nyang jilakée ubak peunduduek Gilead. 
<br /><span class="verse" id="12">12 </span>Óh lheuehnyan Yefta laju jikirém ureuëng jihnyan ubak raja Amon mangat jipeugah lagée nyoe, "Peue keusalahan kamoe sampoe awaknyan jijak prang nanggroe kamoe?" 
<br /><span class="verse" id="13">13 </span>Lé Raja bansa Amon nyan laju geujaweueb ubak ureuëng nyang teuka sibagoe utosan nyan, "Bak watée umat Israel teuka nibak nanggroe Meusé, awaknyan ka jireupah tanoh kamoe, phon nibak Krueng Arnon trok u Krueng Yabok dan Krueng Yordan. Jinoenyoe tapulang kheueh nyan banmandum keu kamoe seucara damé." 
<br /><span class="verse" id="14">14 </span>Laju Yefta jikirém lom teuma ureuëng-ureuëng gobnyan keu raja Amon 
<br /><span class="verse" id="15">15 </span>mangat jijaweueb lagéenyoe, "Umat Israel sagai-sagai hana jireupah tanoh ureuëng Moab atawa tanoh ureuëng Amon. 
<br /><span class="verse" id="16">16 </span>Bak watée ureuëng Israel jitinggai nanggroe Meusé, awaknyan jituju ulhok Akaba meulalu padang pasi laju trok u Kades. 
<br /><span class="verse" id="17">17 </span>Óh lheuehnyan awaknyan jikirém teuma ureuëng laén ubak raja Edom mangat jilakée idhin jijak rot nanggroe ureuëng nyan. Teuma awaknyan hana jibri idhin keuhai nyan. Óh lheuehnyan jilakée teuma hai nyang lagéenyan ubak Moab, meunan cit di Moab nyan hana cit jibri keu awaknyan mangat jeuet jijak rot nanggroe jihnyan. Lé sababnyan kheueh umat Israel tinggai di Kades. 
<br /><span class="verse" id="18">18 </span>Óh lheuehnyan awaknyan jijak laju lom jisitot langkah awaknyan nyan rot padang pasi, teuma hana teuliwat rot daerah Edom dan Moab, teuma jicok rot meuliengka sampoe trok laju u siblaih timu Moab, di meurandeh Krueng Arnon. Awaknyan laju jipeudong khimah disinan, teuma hana jijeumeurang krueng nyan, sabab daerah nyan jitamong u dalam wilayah Moab. 
<br /><span class="verse" id="19">19 </span>Óh lheuehnyan umat Israel jikirém teuma ureuëng laén ubak Sihon, raja ureuëng Amori di Hesybon mangat jilakée idhin jijak rot daerah Amori, sabab awaknyan jikeuneuk jak u daerah droe jih keudroe. 
<br /><span class="verse" id="20">20 </span>Teuma Sihon hana jipeuidhin ubak awaknyan sabab jihnyan hana jipatéh bahwa awaknyan keuneuk jak mantong. Teuma jihnyan laju jikrah bubena angkatan prang jih dan laju jipeudong markas di Yahas óh lheuehnyan jijak prang laju ureuëng Israel. 
<br /><span class="verse" id="21">21 </span>Teuma TUHAN, Po teu Allah Israel, geubri keu umat Israel meunang ateueh Sihon meunan cit ateueh angkatan prang jih. Meunan kheueh cara jih umat Israel jiteumé tanoh-tanoh ureuëng Amori nyang na tinggai di nanggroe nyan. 
<br /><span class="verse" id="22">22 </span>Wilayah Amori nyan teuduek phon nibak daerah Arnon di siblaih u seulatan, trok u siblaih utara Krueng Yabok, dan nibak padang pasi di siblaih u timu, trok u Krueng Yordan di siblaih ubarat. 
<br /><span class="verse" id="23">23 </span>Jadi TUHAN Po teu Allah Israel, nyan kheueh nyang ka geu use ureuëng-ureuëng Amori deumi keu keupeuntengan umat TUHAN. 
<br /><span class="verse" id="24">24 </span>Dan jinoenyoe atranyan peu kheueh keuneuk gata cok lom teuma? Tanoh nyang jibri lé Kamos, dewa gata nyan, keu gata jeuet teutab keuhak milék gata. Teuma peue nyang ka geubri lé TUHAN, Po teu Allah kamoe keu kamoe, nyan teutab kamoe peuteuen. 
<br /><span class="verse" id="25">25 </span>Gata pike gata leubeh gét nibak Balak aneuëk Zipor, raja Moab? Balak nyan hántom na geulawan atawa geumuprang deungon kamoe. 
<br /><span class="verse" id="26">26 </span>Lhée reutôh thon treb jih Israel jiduek nibak Hesybon dan Aroër meunan cit deungon gampông-gampông ban sikeulileng nyan, dan banmandum banda-banda nibak binéh Krueng Arnon. Dan pakon sidubnyan treb atranyan hana gata cok pulang? 
<br /><span class="verse" id="27">27 </span>Hana, kamoe hana meusalah bak gata. Gata kheueh nyang ka meusalah sabab gata prang kamoe. TUHAN kheueh hakém nyang nibak uroe geupeuputôh peukaranyoe lé bansa Israel dan bansa Amon." 
<br /><span class="verse" id="28">28 </span>Teuma di raja Amon hana jipakoe meubacutpi peusan nyang ka geupeusampoe lé Yefta nyan. 
<br /><span class="verse" id="29">29 </span>Óh lheuehnyan Roh TUHAN geutreun laju geukuasa u ateueh Yefta. Dan geujak kheueh laju Yefta nyan geujak saweue daerah Gilead dan Manasye óh lheueh geuwoe lom u Mizpa di Gilead. Nibak teumpatnyan gobnyan geupeujak lom meuneujak geuh u wilayah bansa Amon. 
<br /><span class="verse" id="30">30 </span>Yefta geupeugét janjinyoe ubak TUHAN, "Meunyoe TUHAN neupeu idhin ubak ulôn lôn peutaloe ureuëng Amon, 
<br /><span class="verse" id="31">31 </span>dan ulôn woe ngon seulamat, dan soemantong nyang phon-phon that jiteubiet nibak rumoh ulôn jeuet jijak sambot ulôn, jihnyan teuma ulôn peuseumah sibagoe keureubeuen nyang teutot ubak TUHAN." 
<br /><span class="verse" id="32">32 </span>Laju Yefta geujeumeurang Krueng Yordan mangat geujak prang ureuëng Amon, dan TUHAN pi laju geupeumeunang keu gobnyan. 
<br /><span class="verse" id="33">33 </span>Yefta geu heungkoe awaknyan meuhabéh-habéh phon di Aroër trok u daerah silingka Minit -- banmandumnyan na dua ploh boh banda -- dan trok sampoe sijiôh Abel-Keramim. Jai that-that ureuëng Amon nyang maté dalam prang nyan, sampoe taloe kheueh awaknyan banmandum nibak ureuëng Israel. 
<br /><span class="verse" id="34">34 </span>Bak watée Yefta geuriwang u Mizpa, aneuëk dara gobnyan laju jiteuka jijak sambot keuhai ureuëng syiek geuh woe sira geumeunari geupéuh rapa-i. Dan nyan kheueh aneuëk gobnyan nyang tunggai. 
<br /><span class="verse" id="35">35 </span>Meunan geukalon lé Yefta aneuëk gobnyan teuka jijak sambot gobnyan, Yefta jeuet keuteuharu ngon seudeh sampoe gobnyan laju geupriek-priek bajée gobnyan, sira geupeugah, "Aduhai, aneuëk ulôn, hanco that até bapak! Pakon kheueh jeuet keu gata nyang teupeu jeuet até ulôn peudéh? Ulôn ka lôn meusumpah ubak TUHAN, dan sumpahnyan hana hase le bapak tarék!" 
<br /><span class="verse" id="36">36 </span>Laju jipeugah lé aneuëk daranyan ubak ureuëng syiek jih, "Bapak ka neumeusumpah ubak TUHAN, dan TUHAN pi ka geubri ubak bapak beumeunang ateueh meunalah buet nyang jeuhet nyang ma jih peubuet lé ureuëng Amon, musoh bapak nyan. Jadi, peue nyang ka bapak peujanji ubak TUHAN nyan, bah kheueh neupeutrok janjinyan." 
<br /><span class="verse" id="37">37 </span>"Teuma," jipeugah lé aneuëk daranyan, "nyang ulôn lakée sapeue mantong: Neubri kheueh watée keu ulôn meudua buleuen mangat lôn jak-jak meuén-meuén ngon jak peulalo até ubak gunong deungon rakan-rakan ulôn. Disinan ulôn teuma lôn peuratoh ngon lôn peumo ba-e keuhai naseb ulôn, sabab ulôn nyoe teuma maté simantong ulôn dalam keuadaan peurawan." 
<br /><span class="verse" id="38">38 </span>Bapak aneuëk daranyan laju geupeu idhin peue nyang ka jilakée lé aneuëk dara jihnyan, dan jipeulheueh laju aneuëk jihnyan mangat jeuet jijak. Daranyan dan rakan-rakan jih laju jijak u gunong keu jijak meuseudeh até disinan, sabab jihnyan teuma meuninggai sigohlom jihnyan meukawen dan jimeu aneuëk. 
<br /><span class="verse" id="39">39 </span>Óh ka liwat dua buleuen, jihnyan laju jiwoe ubak bapak jih, dan lé bapak jih nyan geupeubuet laju peue nyang ka geumeujanji ubak TUHAN. Deungon lagéenyan meuninggai kheueh aneuëk daranyan simantong jihnyan dalam keuadaan peurawan. Nyang kheueh asai phon jih, pakon lamkawan ureuëng Israel, lazem jih 
<br /><span class="verse" id="40">40 </span>aneuëk-aneuëk dara jijak peu aséng droe nyang treb jih peuet uroe tieb-tieb thon keu jijak meuseudeh até sabab ji-ingat aneuëk Yefta di Gilead.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
