<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-13</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver">
 </span>
<p><span class="verse" id="1">1 </span>Ureuëng Israel meudesya lom ubak TUHAN, laju lé TUHAN geupeubiyeu ureuëng Filistin jikuasa ateueh awaknyan nyang treb jih na peuet ploh thon. 
<br /><span class="verse" id="2">2 </span>Bak watéenyan na sidroe ureuëng agam di banda Zora. Nan jih Manoah, nibak sukée Dan. Peurumoh ureuëng nyoe malée. 
<br /><span class="verse" id="3">3 </span>Teuma nibak siuroe malaikat TUHAN geupeuleumah droe ubak ureuëng nyan dan geupeugah, "Seulawetnyoe gata hana jitem meu aneuëk, teuma hana treb le gata mume, dan gata peulahé sidroe aneuëk agam. 
<br /><span class="verse" id="4">4 </span>Le sababnyan jaga kheueh droe gata beujroh-jroh. Bék gata jieb ié anggô atawa ié kreueh, atawa gata pajoh sapeue-sapeue peunajoh nyang hareuem. 
<br /><span class="verse" id="5">5 </span>Óh ka lheueh aneuëk gatanyan lahé teuma, bék sagai-sagai gata koh ôk jih, sabab phon lam pruet ma jihnyan ka teupeuteuntée sibagoe sidroe nazir. Gobnyan kheueh nyang teuma meujuang keu geupeubeubaih bansa Israel nibak keukuasaan ureuëng Filistin." 
<br /><span class="verse" id="6">6 </span>Óh lheuehnyan peurumoh Manoah geujak ubak teungku lakoe geuh dan laju geupeugah, "Teungku lakoe lôn, na utosan Po teu Allah geujak ubak lôn; hi gobnyan lagée malaikat Allah, sampoe ulôn jiteuka teumakot. Ulôn hana lôn tanyong pane gobnyan geujak, dan gobnyan pih hana geupeugah ubak lôn soe nan gobnyan. 
<br /><span class="verse" id="7">7 </span>Teuma gobnyan geupeugah bahwa ulôn keuneuk mume dan lôn peulahé sidroe aneuëk agam. Gobnyan geupeugah lom bahwa ulôn hana jeuet lôn jieb ié anggô dan ié kreueh, atawa lôn pajoh sapeue-sapeue peunajoh nyang hareuem, sabab aneuëk nyan harôh teujok ubak Po teu Allah mangat jeuet keu sidroe nazir siumu udeb jih." 
<br /><span class="verse" id="8">8 </span>Watée geudeungoe nyan, geumeudoá kheueh Manoah ubak TUHAN, lagéenyoe su doá geuhnyan, "TUHAN, neutem kheueh kirém lom hamba Droeneueh nyan ubak kamoe mangat kamoe teupeue peue nyang harôh kamoe peubuet ateueh aneuëknyan watée jih ka lahé." 
<br /><span class="verse" id="9">9 </span>Po teu Allah geudeungoe doá Manoah. Malaikat TUHAN nyan geujak lom ubak peurumoh Manoah, watéenyan peurumoh Manoah teungoh geuduek-duek di ladang geuh. Dan lakoe gobnyan hana disinan. 
<br /><span class="verse" id="10">10 </span>Lé sabab nyan, gobnyan laju geuplueng geujak peugah hainyan ubak lakoe geuh, "Teungku lakoe, ngieng kheueh, ureuëng yoh ilée geujak ubah lôn, jinoe ka trok lom!" 
<br /><span class="verse" id="11">11 </span>Manoah reujang-reujang geuseutôt peurunoh geuh. Gobnyan geu peurab ubak ureuëng nyan dan laju geutanyong, "Peu kheueh Teungku nyang ba haba ubak peurumoh lôn?" "Beutôi," jaweueb ureuëng nyan. 
<br /><span class="verse" id="12">12 </span>Lé sababnyan Manoah laju geutanyong, "Meunyoe peue nyang Teungku kheun nyan ka jeuet keunyataan singoh, peue nyang harôh jipeubuet le aneuëk nyan? Pakriban udeb jih singoh?" 
<br /><span class="verse" id="13">13 </span>Geujaweueb le malaikat nyan, "Peurunoh gata hana jeuet jijieb ié anggô atawa ié kreueh, dan hana jeuet jipajoh peue-peue mantong nyang asai jih nibak bak anggô, atawa sapeue-sapeue nyang hareuem. Jihnyan harôh jipeubuet banmandum nyang ka ulôn peugah ubak jihnyan, dan jijaga mangat bék na nyang hana jipeubuet." 
<br /><span class="verse" id="15">15 </span>Laju geupeugah le Manoah ubak gobnyan, "Ulôn harab Teungku preh kheueh sikeujab. Kamoe jak taguen gulée kaméng muda keu Teungku." 
<br /><span class="verse" id="16">16 </span>Teuma malaikat TUHAN nyan geupeugah, "Bah pih ulôn preh nibak teumpat nyoe, ulôn hana lôn pajoh peue nyang gata hidang nyan. Teuma, meunyoe gata keuneuk hidang cit atranyan, hidang kheueh atranyan sibagoe keureubeuen nyang teutot, dan peuseumah kheueh nyan ubak TUHAN." Manoah gohlom geusada bahwa nyang meututoe ngon geuhnyan na kheueh malaikat TUHAN. Lé sababnyan gobnyan geupeugah, "Meunyoe meunan, neutem kheueh peugah soe nan Teungku, mangat meunyoe peue nyang ka Teungku peugah nyan ka jeuet teuma singoh, kamoe jeuet kamoe bri horeumat kamoe ubak Teungku." 
<br /><span class="verse" id="18">18 </span>Malaikat TUHAN nyan geutanyong, "Peue sabab gata meuheuet that keuneuk taturi nan ulôn? Nan ulôn nyan nan nyang ajaéb." 
<br /><span class="verse" id="19">19 </span>Teuma Manoah laju jicok saboh kaméng muda deungon bacut gandom, laju jikeubah ateueh batée dan jipeuseumah ubak TUHAN, na kheueh TUHAN nyang geupeubuet hai-hai nyang ajaéb. 
<br /><span class="verse" id="20">20 </span>Watéenyan teuka apui teungoh hu u ateueh nibak miseubah nyan Manoah dan peurumoh geuh geukalon malaikat TUHAN nyan geu ek u ateueh lam apui hu nyan, laju geujak u langét. Barô kheueh Manoah geusada bahwa nyan na kheueh malaikat TUHAN; lé sababnyan gobnyan ngon peurunoh geuh laju geusujut sira geuseumah. Lheuehnyan hántom le geukalon malaikat nyan óh dudoe teuma. 
<br /><span class="verse" id="22">22 </span>Laju geupeugah le Manoah ubak peurumoh geuh, "Tanyoe pasti maté sabab tanyoe ka takalon Po teu Allah!" 
<br /><span class="verse" id="23">23 </span>Peurumoh geuh geujaweueb, "Meunyoe TUHAN biet-biet keuneuk geupoh maté geutanyoe, pasti Gobnyan hana geutem teurimong keureubeuen nyang tajôk keu Gobnyan nyan; meunan cit Gobnyan hana geutem tunyok banmandum nyoe ubak geutanyoe atawa geubri tée hai-hai nyang ka geupeugah nyan ubak geutanyoe." 
<br /><span class="verse" id="24">24 </span>Na padub buleuen teuma óh lheuehnyan peurunoh Manoah nyan geupeulahé sidroe aneuëk agam laju geuboh nan Simson keu aneuëk nyan. Aneuëk nyan meutamah rayeuk dan geubri beureukat le TUHAN; 
<br /><span class="verse" id="25">25 </span>dan watée jihnyan na nibak khimah-khimah sukée Dan, nyang na lamkawan Zora dan Esytaol, Roh TUHAN laju geupeuphon bri teunaga ubak aneuëk nyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
