<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<span class="chapread">1</span>
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka lheueh Yosua meuninggai donya, umat Israel jitanyong laju ubak TUHAN, "TUHAN, sukée nyang toh nibak kamoe nyoe nyang phon-phon that kamoe jak prang ureuëng Kanaan?" 
<br /><span class="verse" id="2">2 </span>Geujaweueb lé TUHAN, "Sukée Yehuda. Bak awaknyan ka Ulôn bri keukuasaan keu jijak reubot nanggroe nyan." 
<br /><span class="verse" id="3">3 </span>Laju jipeugah lé sukée Yehuda ubak sukée Simeon, "Gata tulông kheueh kamoe mangat kamoe jak prang ureuëng Kanaan dan kamoe reubot wilayah nyang ka geupeuteuntée lé TUHAN keu kamoe. Saboh watée teuma kamoepi kamoe tulông gata keu gata reubot wilayah nyang ka geupeuteuntée lé TUHAN keu gata." Lé sababnyan sukée Simeon 
<br /><span class="verse" id="4">4 </span>dan Yehuda jijak heungkoe laju meusajan-sajan. Dan TUHAN geupeumeunang laju awaknyan ateueh ureuëng Kanaan dan ureuëng Feris. Siploh ribée droe tantra musoh maté di Bezek. 
<br /><span class="verse" id="5">5 </span>Awaknyan jijak meurumpok laju ngon Adoni-Bezek, raja nanggroe nyan, dan laju jiseurang jih nyan. 
<br /><span class="verse" id="6">6 </span>Raja nyan laju jiplueng, teuma awaknyan jitiyeub laju dan jidrob laju raja nyan lheuehnyan jikoh nang jaroe raja nyan meunan cit deungon nang gaki jih nyan. 
<br /><span class="verse" id="7">7 </span>Geupeugah lé Adoni-Bezek, "Yoh masa ilée ka tujoh ploh droe raja nyang ka ulôn koh nang jaroe dan nang gaki jih, laju ulôn peubiyeu teuma awaknyan jimakheun seuéh-seuéh peunajoh nyang rhot nibak ateueh meja ulôn. Jinoenyoe Po teu Allah ka geupeu rhot u ateueh ulôn saban lagée nyang ka ulôn peubuet ateueh awaknyan." Adoni-Bezek nyan laju teuma jiba u Yerusalem, dan disinan kheueh raja nyan meuninggai donya. 
<br /><span class="verse" id="8">8 </span>Di ureuëng Yehuda nyan laju jijak prang Yerusalem dan jireubot ngon jitot teuma laju banda nyan meunan cit deungon peunduduek banda nyan jipoh maté bube nyang na. 
<br /><span class="verse" id="9">9 </span>Óh ka seuleusoe disinan awaknyan jijak lom teuma dan jiseurang Kanaan nyang na tinggai di daerah gunong-gunong, dan nibak reuleung-reuleung bukét; meunan cit nyang na tinggai di daerah nyang tho kréng di siblaih seulatan, 
<br /><span class="verse" id="10">10 </span>dan di banda Hebron, na kheueh banda nyang yoh watée ilée teupeunan banda Kiryat-Arba. Disinan ureuëng Yehuda jipeutaloe kawöm Sesai, Ahiman dan Talmai. 
<br /><span class="verse" id="11">11 </span>Beudôh di Hebron, ureuëng Yehuda nyan laju jijak seureubu banda Debir, nyang nibak watée nyan bandanyan nan jih Kiryat-Sefer. 
<br /><span class="verse" id="12">12 </span>Na sidroe nibak sukée Yehuda nyan, nyang nan jih Kaleb, ureuëng nyan jipeugah lagéenyoe, "Barang sigasoe hase jireubot Kiryat-Sefer, ureuëng nyan jeuet jimeukawen deungon aneuëk ulôn nyang nan jih Akhsa." 
<br /><span class="verse" id="13">13 </span>Otniel, aneuëk nibak adoe si Kaleb nyang nan jih Kenas, laju jijak reubot bandanyan. Teuma Kaleb jibri laju Akhsa aneuëk jihnyan jimeukawen deungon Otniel. 
<br /><span class="verse" id="14">14 </span>Bak uroe keureuja teupeukawen awaknyan, Otniel jipaksa Akhsa mangat Akhsa nyan jilakée saboh keubeueng tanoh nibak bapak jihnyan. Teuma jitreun kheueh laju Akhsa di ateueh keuleudée nyang teungoh jigiduek nyan, laju Kaleb jitanyong bak aneuëk jih Akhsa peue nyang jikeuneuk lakée. 
<br /><span class="verse" id="15">15 </span>Jijaweueb laju lé Akhsa, "Ulôn keuneuk lakée bak bapak meupaduboh mon ié, sabab tanoh nyang bapak bri keu ulôn nyan teumpat jih na kheueh di daerah nyang leupah that tho hana meu ié." Teuma Kaleb laju jijok keu aneuëk jih nyan mata ié dibagian tunong dan mon mata ié di bagian barôh. 
<br /><span class="verse" id="16">16 </span>Keuturonan ayah tuwan Nabi Musa, na kheueh ureuëng-ureuëng Keni, jiseutôt laju ureuëng Yehuda jiteubiet nibak daerah Yerikho, banda keuruma, dan jijak laju u daerah nyang tho hana meu ié meunan cit ngon geureusang di siblaih u seulatan Arad di Yehuda. Disinan awaknyan tinggai teutab lamkawan bansa Amalek. 
<br /><span class="verse" id="17">17 </span>Óh lheueh nyan meusajan-sajan deungon sukée Simeon, sukée Yehuda nyan laju jijak prang dan jipeutaloe laju bube na nibak bansa Kanaan nyang na tinggai di banda Zefat. Awaknyan laju jikutok banda nyan, óh lheuehnyan jipeuhanco teuma dan laju jirasi nan banda nyan deungon nan Horma. 
<br /><span class="verse" id="18">18 </span>TUHAN geutulông ureuëng Yehuda sampoe awaknyan hase jireubot daerah meugunong-gunong. Teuma awaknyan hana hase jireubot Gaza, Askelon atawa Ekron deungon daerah-daerah nyang na di sikeulileng nyan, sabab bansa-bansa nyang na tinggai di daerah sitot binéh panté na bak awaknyan geuritan-geuritan prang nyang teupeugét nibak beuso; lé sabab nyan ureuëng Yehuda hana meuhase ji use awaknyan. 
<br /><span class="verse" id="20">20 </span>Lagée nyang ka geupeurintah lé Nabi Musa, Hebron geubri keu Kaleb, sabab yoh watée ilée lhée golongan nibak kawöm keuturonan Enak ka geu use lé Kaleb nibak bandanyan. 
<br /><span class="verse" id="21">21 </span>Sukée Benyamin hana teuma hase ji use sukée Yebus beujiteubiet nibak banda Yerusalem. Nyang kheueh sabab jih di ureuëng Yebus nyan mantong na tinggai disinan meusapat deungon ureuëng-ureuëng Benyamin. 
<br /><span class="verse" id="22">22 </span>Sukée Efraim dan Manasye keuturonan Nabi Yusuf, jijak prang teuma banda Betel, nyang bak watée nyan nan jih banda Lus. Dan TUHAN geutulông awaknyan. Bak watée mata-mata geu kirém u banda nyan, 
<br /><span class="verse" id="24">24 </span>awaknyan meurumpok deungon sidroe ureuëng agam nyang teuka di banda. Jipeugah lé awaknyan ubak ureuëng agam nyang meurumpok nyan, "Meunyoe gata tatem tulông kamoe mangat kamoe hase kamoe tamong u dalam banda nyoe, kamoe teuma kamoe peusaneut gata deungon get that-that." 
<br /><span class="verse" id="25">25 </span>Teuma di ureuëng agam nyan laju jitunyok ubak awaknyan rot tamong u dalam banda nyan. Lé ureuëng-ureuëng Efraim dan Manasye jitamong laju u dalam bandanyan dan laju teuma jipoh maté bubena peunduduek nyang na tinggai di dalam banda nyan, keucuali ureuëng agam nyan deungon banmandum waréh kawöm jih. 
<br /><span class="verse" id="26">26 </span>Gobnyan akhé jih jiminah u daerah ureuëng Het, laju jipeudong teuma saboh banda disinan dan jiboh nan banda nyan Lus. Banda nyan teutab meunan nyang lagée nyan. 
<br /><span class="verse" id="27">27 </span>Sukée Manasye hana ji use peunduduek banda Bet-Sean, Taanakh, Dor, Yibleam dan Megido deungon gampông-gampông nyang tô-tô disinan. Lé sababnyan ureuëng Kanaan teutab tinggai disinan. 
<br /><span class="verse" id="28">28 </span>Keubit óh lheueh ureuëng Israel meutamah teuga, awaknyan jipaksa ureuëng Kanaan jimeukeureuja keu awaknyan, teuma awaknyan hana cit jiuse ureuëng-ureuëng Kanaan nyan banmandum nibak teumpat nyan. 
<br /><span class="verse" id="29">29 </span>Di banda Gezer, sukée Efraim hana ji use ureuëng Kanaan, peunduduek banda nyan. Jadi, ureuëng Kanaan teutab na tinggai disinan meusapat-sapat deungon awaknyan. 
<br /><span class="verse" id="30">30 </span>Peunduduek banda Kitron dan Nahalol hana cit jiuse lé sukée Zebulon. Nyang kheueh sabab jih bansa Kanaan teutab mantong tinggai disinan meusapat-sapat deungon awaknyan, teuma ureuëng-ureuëng Kanaan nyan jipaksa meukeureuja keu awaknyan. 
<br /><span class="verse" id="31">31 </span>Peunduduek banda Ako, Sidon, Ahlab, Akhzib, Helba, Afek dan Rehob meunan cit hana jiuse lé sukée Asyer. 
<br /><span class="verse" id="32">32 </span>Nyang kheueh sabab jih ureuëng Kanaan, peunduduek aseuli nanggroe nyan teutab mantong na tinggai disinan meusapat-sapat deungon ureuëng Asyer. 
<br /><span class="verse" id="33">33 </span>Peunduduek banda Bet-Semes dan Bet-Anat pi hana cit ji use lé sukée Naftali. Nyang kheueh sabab jih di ureuëng Kanaan, peunduduek aseuli nanggroe nyan teutab mantong na tinggai disinan meusapat-sapat deungon ureuëng Naftali. Teuma, awaknyan jipaksa meukeureuja keu ureuëng Naftali. 
<br /><span class="verse" id="34">34 </span>Bansa Amori teutab mantong na tinggai di Ayalon, Saalbim dan Gunong Heres, sabab sukée Dan jipeusak lé awaknyan u daerah meugunong-gunong, dan hana jipeubiyeu jitreun u daerah pantôn. Teuma bansa Amori nyan sabe jiteugon lé sukée Efraim dan Manasye lom teuma jipaksa meukeureuja keu bandua sukée nyan. 
<br /><span class="verse" id="36">36 </span>Di siblaih utara Sela, bataih daerah ureuëng-ureuëng Amori teujak laju ubak Sineungoh Akrabim.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
