<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-19</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak watée Israel gohlom na raja, na sidroe ureuëng Lewi nyang tinggai di gampông, nibak daerah gunong Efraim. Gobnyan jicok sidroe inong di Betlehem Yehuda jeuet keu gundek jih. 
<br /><span class="verse" id="2">2 </span>Teuma óh dudoe ureuëng inong nyan beungéh ubak gobnyan, lé sababnyan inong nyan jiwoe lom u rumoh ureuëng syiek jih di Betlehem. Óh ka lheueh ureuëng inong nyan tinggai disideh na peuet buleuen treb jih, 
<br /><span class="verse" id="3">3 </span>lé ureuëng Lewi nyan jijak seutôt inong nyan sira geubujuk mangat jitem gisa lom ubak gobnyan. Gobnyan jijak sira jiba sidroe namiet meunan cit dua boh keuleudée. Óh ka trok keudeh, lé ureuëng inong nyan laju jiba gobnyan ubak ayah jih. Watée ayah inong nyan jikalon gobnyan, lé ayah nyan laju jisambot gobnyan ngon até nyang mangat, 
<br /><span class="verse" id="4">4 </span>dan jipaksa mangat gobnyan bék geuwoe. Lé sababnyan, gobnyan tinggai na lhée uroe treb jih meunan cit geumakheun ngon geujéb ié dan geu-éh lom teuma ngon gundek jihnyan. 
<br /><span class="verse" id="5">5 </span>Bak uroe nyan keupeuet, awaknyan jibeudôh beungoh that-that dan laju meusiab-siab keuneuk beurangkat lom teuma. Teuma ureuëng syiek inong nyan jipeugah bak ureuëng Lewi nyan, "Gata makheun ilée mangat jeuet teuga. Lheueh nyan gata jeuet tajak lom teuma." 
<br /><span class="verse" id="6">6 </span>Lé sababnyan jiduek kheueh ureuëng Lewi nyan dan jimakheun laju meusajan-sajan ngon ayah inong nyan. Teuma watée gobnyan jidong keuneuk jijak, lé ayah inong nyan jibujuk Lewi nyan mangat bék jijak, "Meuseunang-seunang kheueh ilée," kheun gobnyan, "dan ta mudom kheueh disinoe." Lé sababnyan tinggai kheueh ureuëng Lewi nyan disinan simalam teuk. 
<br /><span class="verse" id="8">8 </span>Bak uroe nyang keulimong, ban suboh that, watée gobnyan keuneuk beurangkat, lé ureuëng syiek inong nyan jikheun lom, "Jak hai, tamakheun ilée, lheueh nyan barô kheueh jeuet gata woe." Lé sababnyan awaknyan bandua dan jipeutreb-treb sampoe mata uroe ka jipeuphon lhob. 
<br /><span class="verse" id="9">9 </span>Lheuehnyan, watée ureuëng Lewi nyan na meusajan ngon gundek jih dan namiet jih keuneuk jijak lom teuma, lé ayah inong nyan jikheun lom, "Uroe karab malam, hana treb le ka seupôt, leubeh gét mudom mantong disinoe dan gata meuseunang-seunang. Singoh gata beudôh banbeungoh that keu gata woe." 
<br /><span class="verse" id="10">10 </span>Teuma lé ureuëng Lewi nyan hana jitem mudom le. Gobnyan ngon gundek jih laju jijak, meusajan-sajan ngon namiet jih dan ban dua boh keuleudée nyang ka teuboh peulana. Watée uroe karab malam, awaknyan laju karab to ngon Yebus (na kheueh Yerusalem). Lé namiet nyan laju jipeugah ubak teungku po jih, "Teungku, jak kheueh geutanyoe tapiôh dan tamudom nibak banda Yebus nyoe mantong." 
<br /><span class="verse" id="12">12 </span>Teuma lé teungku po jih nyan jiseuôt, "Hán jeuet, tanyoe tajak laju dan geutanyoe hana jeuet tapiôh nyang peunduduek jih kon ureuëng Israel. Jak geutanyoe tajak lom bacut teuk eunteuk geutanyoe tamudom di Gibea atawa Rama." 
<br /><span class="verse" id="14">14 </span>Lé sababnyan awaknyan jijak laju hana jipiôh di Yebus. Mata Uroe ka jilhob watée awaknyan trok u Gibea nibak wilayah sukée Benyamin. 
<br /><span class="verse" id="15">15 </span>Awaknyan jipiôh disinan keu jimudom, laju jitamong lam banda dan jijak duek laju ubak padang. Teuma hana meusidroe pih nyang jitem undang awaknyan u rumoh jih mangat jimudom. 
<br /><span class="verse" id="16">16 </span>Teungoh awaknyan jiduek nibak padang banda, teuka kheueh sidroe ureuëng tuha nyang ban jiwoe nibak buet di ladang. Gobnyan nyang sikeubiet jih meuasai nibak daerah meugunong-gunong Efraim teuma jinoenyoe tinggai di Gibea. (Peunduduek laén di Gibea na kheueh ureuëng Benyamin.) 
<br /><span class="verse" id="17">17 </span>Watée jingieng lé ureuëng tuha nyan ureuëng Lewi nyan na di padang, laju jitanyong, "Gata nyoe dipat teuka, dan ho keuneuk jak?" 
<br /><span class="verse" id="18">18 </span>Ureuëng Lewi nyan geujaweueb, "Kamoe ban teuka nibak Betlehem di Yehuda, dan teungoh kamoe woe u rumoh nyang na nibak gampông tunong di Efraim. Ulôn asai jih disinan, hana meusidroe pih nibak peunduduek banda nyoe nyang jitem teurimong kamoe di rumoh jih keu kamoe mudom. 
<br /><span class="verse" id="19">19 </span>Kamoe hana peureulée sapeue nyang laén, beukai kamoe seb. Na jeurami dan eumpeuen keu keuleudée kamoe; na ruti ngon anggô keu ulôn meusajan ngon peurumoh ulôn nyoe meunan cit keu namiet lôn." 
<br /><span class="verse" id="20">20 </span>Laju geupeugah lé ureuëng tuha nyan, "Bé khawate, eunteuk ulôn tulông. Hana peue gata mudom lam padang nyoe." 
<br /><span class="verse" id="21">21 </span>Óh lheuehnyan lé ureuëng tuha nyan laju jiba awaknyan u rumoh jih dan jijok laju eumpeuen keu keuleudée-keuleudée jih. Dan óh ka lheueh jamé-jamé nyan jirhah gaki, laju awaknyan jimakheun. 
<br /><span class="verse" id="22">22 </span>Teungoh awaknyan meuseunang-seunang, ngon hana teusangka-sangka rumoh nyan ka jikeupông lé ureuëng-ureuëng jeuhet nyang teuka nibak banda nyan. Awaknyan laju jikeutok-keutok pintoe sira jipeugah bak ureuëng tuha nyan, "Jok laju keu kamoe ureuëng agam nyang gata ba u rumoh gatanyan, kamoe keuneuk peuguna jih nyan!" 
<br /><span class="verse" id="23">23 </span>Ureuëng tuha nyan geuteubiet dan laju geupeugah bak awaknyan, "Bék, syedara-syedara! Ulôn lakée, bék kheueh gata peubuet hai nyang jeuhet dan hana patot ateueh jamé lôn nyan, sabab jihnyan jamé ulôn. 
<br /><span class="verse" id="24">24 </span>Eunteuk ulôn jok gundek jihnyan ngon aneuëk dara lôn keu gata. Jeuet gata pupuih droe ngon awaknyan. Teuma bék kheueh gata peubuet nyang jeuhet ateueh jamé ulôn nyan!" 
<br /><span class="verse" id="25">25 </span>Teuma lé sabab ureuëng jeuhet nyan jimeukreueh cit, lé sababnyan ureuëng Lewi nyan laju jitulak gundek jih nyan u luwa keu awaknyan. Laju lé awaknyan jipeukosa ureuëng inong nyan hana piôh-piôh sampoe án beungoh uroe. 
<br /><span class="verse" id="26">26 </span>Óh watée suboh ureuëng inong nyan jigisa, meunan trok bak babah pintoe rumoh teumpat lakoe jih nyan ji-éh laju pansan, sampoe ka jiteubiet mata uroe jihnyan mantong disinan. 
<br /><span class="verse" id="27">27 </span>Beungoh nyan, watée lakoe jih jibeudôh dan jibuka pintoe keuneuk jak lom, laju deuh jikalon gundek jih nyan ka teutiek bak babah pintoe sira jaroe jih siblaih jimumat bak ôn pintoe. 
<br /><span class="verse" id="28">28 </span>"Beudôh kheueh laju," kheun Lewi nyan ubak gundek jih, "jak geutanyoe tajak lom." Teuma ureuëng inong nyan hana jijaweueb sabab ka meuninggai donya. Lé Lewi nyan laju jicok ureuëng inong nyan jikeubah ateueh keuleudée, óh lheuehnyan laju jijak sira jiwoe u rumoh jih. 
<br /><span class="verse" id="29">29 </span>Óh trok u rumoh, laju jicok sikin dan jikoh-koh laju manyét peurumoh jihnyan jeuet keu dua blaih krék. Óh lheueh nyan, laju jikirém ban dua blaih krék bagian binoe jih nyan ka teukoh-koh nyan keu bandua blaih boh sukée bansa Israel, maséng-maséng keu awaknyan saboh jeumba. 
<br /><span class="verse" id="30">30 </span>Banmandum ureuëng nyang kalon nyan jipeugah laju, "Gohlom na nyang ka-ka hai nyan na teujadi, yoh phon umat Israel jiteubit lam nanggroe Meusé trok nibak uroenyoe. Tanyoe hana jeuet ta seungab mantong. Tanyoe harôh tameurok pakat keu tanyoe balaih!" </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
