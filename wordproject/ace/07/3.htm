<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver">
 </span>
<p><span class="verse" id="1">1 </span>Mangat teu ujoe ureuëng-ureuëng Israel nyang hántom na jirasa meuprang di nanggroe Kanaan, TUHAN geupeubiyeu mantong meupadub boh bansa tinggai di nanggroe nyan. 
<br /><span class="verse" id="2">2 </span>TUHAN geupeubuet lagée nyan na kheueh deungon meukeusut geu peuruno tieb-tieb geuneurasi Israel jimuprang, khusos jih awaknyan nyang hana tom na ji maju ngaza dalam mideuen prang. 
<br /><span class="verse" id="3">3 </span>Bansa-bansa nyang na mantong tinggai di nanggroe nyan na kheueh: bansa nyang tinggai di dalam banlimong boh banda Filistin, banmandum bansa Kanaan, bansa Sidon, dan bansa Hewi nyang tinggai nibak gunong-gunong Libanon, phon nibak Gunong Baal-Hermon trok u jalan nyang teutuju u Hamat. 
<br /><span class="verse" id="4">4 </span>Awaknyan na nibak teumpatnyan na kheueh sibagoe batée teu ujo keu bansa Israel. Deungon lagée nyan hase kheueh teuteupeue peu kheueh bansa Israel nyan jiseutôt peurintah nyang ka geubri lé TUHAN ubak indatu awaknyan meulalu Nabi Musa. 
<br /><span class="verse" id="5">5 </span>Nyang kheueh sabab jih ureuëng-ureuëng Kanaan, Het, Amori, Feris, Hewi dan Yebus teutab tinggai di nanggroe nyan meusapat-sapat deungon ureuëng Israel. 
<br /><span class="verse" id="6">6 </span>Laju di umat Israel nyan jimeukawen meujampu deungon bansa-bansa nyang na tinggai disinan, dan meusajan teuma jiseumah dewa-dewa awaknyan. 
<br /><span class="verse" id="7">7 </span>Umat Israel meudesya ubak TUHAN, Po teu Allah droe jih nyan. Awaknyan tuwoe ubak Gobnyan sampoe awaknyan ji meuiébadat ubak beurala-beurala Baal dan Asyera. 
<br /><span class="verse" id="8">8 </span>Teuma TUHAN geubeungéh keu umat Israel, dan geupeubiyeu mantong awaknyan jipeutaloe lé Raja Kusyan-Risyataim nibak Mesopotamia. Lapan thon treb jih raja nyan jikuasa awaknyan. 
<br /><span class="verse" id="9">9 </span>Óh ka lheueh nyan umat Israel jimeuhôi jilakée tulông ubak TUHAN, laju TUHAN geukirém Otniel mangat jijak peubeubaih awaknyan. (Otniel na kheueh aneuëk nibak Kenas, adoe Kaleb.) 
<br /><span class="verse" id="10">10 </span>TUHAN ka geujok kuasa ubak Otniel sampoe Otniel nyan ka jeuet keupeumimpén umat Israel. Jihnyan jijak meuprang, laju TUHAN geupeumeunang awaknyan u ateueh raja Mesopotamia. 
<br /><span class="verse" id="11">11 </span>Teuma aman ngon teuntram kheueh nanggroenyan peuet ploh thon treb jih. Óh lheueh nyan Otniel pih meuninggai donya. 
<br /><span class="verse" id="12">12 </span>Umat Israel ka meudesya lom ubak TUHAN, sampoe TUHAN geupeujeuet Eglon, raja nanggroe Moab, jeuet keuleubeh teuga nibak Israel. 
<br /><span class="verse" id="13">13 </span>Raja Eglon nyan laju teuma jimeugabong deungon bansa Amon dan Amalek, dan laju jipeutaloe ureuëng Israel, óh lheueh nyan jireubot teuma Yerikho, banda boh kuruma nyan. 
<br /><span class="verse" id="14">14 </span>Lapan blaih thon treb jih Israel jijajah lé Eglon. 
<br /><span class="verse" id="15">15 </span>Teuma bak watée umat Israel jiteumawök jilakée tulông ubak TUHAN, Gobnyan laju geukirém Ehud mangat jijak peubeubaih awaknyan. Ehud nyan na kheueh sidroe ureuëng nyang jawie; jih nyan aneuëk Gera nibak sukée Benyamin, dan gobnyan kheueh nyang lazem jih ji-intat keu Raja Eglon upeti nyang harôh teubayeue keu umat Israel. 
<br /><span class="verse" id="16">16 </span>Bak si uroe Ehud jipeuget saboh peudeueng meumata dua nyang panyang jih rab siteungoh metée. Laju peudeueng nyan jilat nibak keuieng jih nyang teusöm didalam bajée, 
<br /><span class="verse" id="17">17 </span>óh lheueh nyan jijak laju sira jiba upeti keu jijak jok keu Raja Eglon. Raja Eglon nyan badan jih lumpah teumbon. 
<br /><span class="verse" id="18">18 </span>Óh ka lheueh jipeuseumah upeti nyan, lé Ehud laju jiyue woe ureuëng-ureuëng nyang seuôn péng méuh nyan. 
<br /><span class="verse" id="19">19 </span>Teuma Ehud keudroe laju jipiôh óh ka trok nibak batée-batée nyang meu uke nyang to ngon Gilgal, laju jijak gisa ubak Eglon. Bak watée nyan Eglon mantong di dalam kama nyang leupie lom ngon sijuek di kama tingkat ateueh meuligoe jih nyan. Jipeugah lé Ehud ubak Eglon, "Amphon deulat po nyang mulia! Ulôn na lôn ba haba rahsia keu amphon teungku." Teuma raja nyan geupeugah laju, "Preh ilée," laju raja geupeurintah ubak banmandum hamba geuh nyang na didalam ruweueng nyan mangat jiteubiet laju dan ji tinggai raja ngon Ehud mantong didalam kama nyan. Óh lheueh nyan, Ehud laju jipeurab ubak raja nyang teungoh geuduek, laju jipeugah, "Na haba nibak Po teu Allah keu Teungku amphon!" Ban geudeungoe nyan raja laju geubeudôh. 
<br /><span class="verse" id="21">21 </span>Bak watée nyan cit teuma Ehud deungon bagaih ban lagée kilat jisuit peudeueng nibak lam sarong nyang meugantung nibak keuieng siblaih uneuen, laju peudeueng nyan jitôb sampoe óh lhôk ubak pruet si raja. Banmandum mata peudeueng nyan trok án ubak go jih jitamong habéh u dalam pruet raja sampoe beusôt trok nibak rhueng dan meunan cit deungon gapah-gapah raja nyan habéh mandum meuhambo uluwa. Dan Ehud óh lheueh jipeubuet lagéenyan jipeubiyeu mantong peudeueng nyan meukeumat nibak pruet raja nyan, 
<br /><span class="verse" id="23">23 </span>óh lheueh nyan jiteubiet laju uluwa sira jitôb pintoe lom jigunci di luwa, 
<br /><span class="verse" id="24">24 </span>óh lheueh nyan jijak laju jitinggai teumpat nyan. Bak watée hamba raja nyan teuka dan jikalon banmandum pintoe kama teugunci, awaknyan jisangka raja mantong na didalam kama dan teungoh geujak u likot. 
<br /><span class="verse" id="25">25 </span>Óh ka lheueh jipreh nyang lumpah treb dan raja gohlom cit geubuka pintoe, awaknyan jiteuka bingong laju jicok gunci dan jibuka laju pintoe nyan. Rupari raja jih nyan ka maté teutiek di ateueh aleue. 
<br /><span class="verse" id="26">26 </span>Teungoh awaknyan mantong meupreh-preh, Ehud ka jiteumé peuplueng droe u Seira meulalu batée-batée meu uke. 
<br /><span class="verse" id="27">27 </span>Meunan trok u daerah meugunong Efraim, laju jiyueb beureuguih mangat jitawôb ureuëng Israel jeuet jijak meuprang. Di ureuëng Israel nyan teuka laju dan lé Ehud jipimpén laju awaknyan sira jipeutreun nibak daerah meugunong-gunong nyan. 
<br /><span class="verse" id="28">28 </span>"Seutôt ulôn," kheun Ehud ubak awaknyan, "TUHAN ka geupeutaloe bubena ureuëng Moab, musoh gata nyan keu gata." Teuma dimiyueb pimpénan Ehud nyan, jitreun kheueh laju ureuëng-ureuëng Israel nibak gunong-gunong nyan. Awaknyan laju jireubot teumpat jeumeurang ureuëng Moab di Krueng Yordan. Hana meusidroe pi nibak musoh nyan jipeubiyeu jijeumeurang deungon seulamat. 
<br /><span class="verse" id="29">29 </span>Nibak meu heungkoe lam prang nyan awaknyan jipoh maté na kira-kira 10.000 tantra Moab nyang paleng gét; hana meusidroe pi nyang na seulamat. 
<br /><span class="verse" id="30">30 </span>Uroe nyan Moab taloe ateueh ureuëng Israel, teuma teuntram kheueh nanggroe nyan lapan ploh thon treb jih. 
<br /><span class="verse" id="31">31 </span>Peumimpén nyang seulanjut jih nyoe na kheueh Samgar aneuëk Anat. Gobnyan pi jimeujuang dan geupeubeubaih ureuëng Israel. Deungon tungkat meurabée leumô, gobnyan jipoh maté 600 droe Filistin.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
