<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Hakém-Hakém  - Aceh Bible - Old Testament / Judges-6</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Hakém-Hakém </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver">
 </span>
<p><span class="verse" id="1">1 </span>Lom sigoe teuk ureuëng Israel meudesya ubak TUHAN, akhé jih Gobnyan geupeubiyeu mantong bansa Midian jikuasa awaknyan na tujoh thon treb jih. 
<br /><span class="verse" id="2">2 </span>Ureuëng Israel lumpah that teumakot keu ureuëng Midian, sampoe awaknyan na nyang jijak musöm u dalam guha-guha dan di teumpat-teumpat laén nyang awaknyan anggab aman nibak gunong-gunong. 
<br /><span class="verse" id="3">3 </span>Lom teuma tieb-tieb watée bak watée ureuëng tani Israel jijak pula sinaman, bak watée nyan kheueh teuma teuka ureuëng Midian meusajan-sajan ngon ureuëng Amalek dan ureuëng-ureuëng laén nibak padang pasi jijak prang Israel. 
<br /><span class="verse" id="4">4 </span>Awaknyan jipeudong khimah didalam daerah ureuëng Israel dan bubena seunaman ureuëng Israel nyan sampoe u daerah sikeulileng Gaza di siblaih u seulatan. Meunan cit deungon beulatang peulara lagée bubiri, leumô dan keuleudée umat Israel nyan ka habéh jipeuplueng banmandum. Hana meusapeue nyang na awaknyan tinggai sampoe keu umat Israel hanale peunajoh meubacut pi teuma. 
<br /><span class="verse" id="5">5 </span>Ureuëng-ureuëng nyan jijak ngon cara meuroun-roun deungon beulatang peulara dan khimah awaknyan dalam jeumeulah nyang lumpah raya. Awaknyan dan unta-unta lumpah that jai keu hase teu itong. Awaknyan jiteuka keu jijak peurusak nanggroe nyan, 
<br /><span class="verse" id="6">6 </span>dan umat Israel nyan hana hase jipeubuet sapeue u ateueh awaknyan. 
<br /><span class="verse" id="7">7 </span>Óh lheueh nyan umat Israel laju jitawök ngon sira jimeulakée ubak TUHAN mangat TUHAN geutulông awaknyan geujak lawan ureuëng Midian. 
<br /><span class="verse" id="8">8 </span>Lé TUHAN geu kirém teuma sidroe nabi keu awaknyan. Nabi nyan geupeugah, "Meunoe kheueh feureuman TUHAN, Po teu Allah Israel: 'Gata ka Ulôn peubeubaih nibak jipeubudak di nanggroe Meusé. 
<br /><span class="verse" id="9">9 </span>Gata ka Ulôn peuseulamat nibak ureuëng Meusé dan nibak ureuëng-ureuëng nanggroe nyoe nyang jijak prang gata. Awaknyan ka Ulôn use nibak nanggroe nyoe bak watée gata tajak prang awaknyan, laju Ulôn bri tanoh awaknyan keu gata. 
<br /><span class="verse" id="10">10 </span>Ka lheueh Ulôn peugah ubak gata bahwa Ulôn nyoe kheueh TUHAN Po teu Allah gata, dan bahwa gata hana jeuet taseumah ubak dewa-dewa bansa Amori nyang nibak nanggroe jih gata tinggai nibak saát nyoe. Teuma gata hana taseutôt ubak peue nyang ka Ulôn peurintah nyan.' " 
<br /><span class="verse" id="11">11 </span>Bak si uroe malaikat TUHAN geujak ubak Ofra, laju geuduek dimiyueb bak sala, atra Yoas, Yoas nyan na kheueh sidroe nibak golongan kawöm Abiezer. Aneuëk jih nyan nan jih Gideon, sidroe ureuëng tukang prah gandom nibak teumpat teuprah ié anggô. Gobnyan geupeubuet nyan deungon teumusöm-musöm mangat hana jingieng lé ureuëng Midian. 
<br /><span class="verse" id="12">12 </span>Malaikat TUHAN laju geupeuleumah droe ubak gobnyan sira geupeugah, "Hai, peumuda nyang peukasa! TUHAN na meusajan deungon gata!" 
<br /><span class="verse" id="13">13 </span>Ji seuôt lé Gideon, "Meuáh, teungku! Meunyoe beutôi TUHAN na meusajan deungon kamoe, pakon banmandum hai nyoe jiteuka u ateueh kamoe? Dipat kheueh banmandum buet nyang ajaéb nyang ka geupeubuet lé TUHAN yoh masa ilée nyang ka lheueh geupeugah lé indatu kamoe keuhai pakriban TUHAN geupeuteubiet awaknyan nibak nanggroe Meusé? Jinoenyoe TUHAN ka geutinggai kamoe dan geupeubiyeu kamoe jikuasa lé ureuëng-ureuëng Midian." 
<br /><span class="verse" id="14">14 </span>Óh ka lheueh nyan TUHAN geubri teuma peurintah lagéenyoe ubak Gideon, "Deungon sigala teunaga gata tajak peuleuh kheueh ureuëng Israel nibak keukuasaan ureuëng Midian. Ulôn kheueh nyang kirém gata." 
<br /><span class="verse" id="15">15 </span>Geujaweueb lé Gideon, "Pakon jeuet ulôn, ya TUHAN? Panena mungken ulôn peuleuh umat Israel nibak keukuasaan ureuëng Midian. Didalam sukée Manasye, kawöm ulôn kheueh nyang paleng leumoh. Dan didalam sukée ulôn, ulôn kheueh ureuëng nyang paleng hana meuguna." 
<br /><span class="verse" id="16">16 </span>"Pasti gata hase!" kheun TUHAN, "sabab Ulôn kheueh nyang tulông gata. Ureuëng-ureuëng Midian teuma hase gata peuhanco deungon mudah, siulah-ulah nyang gata peukeunyan sidroe ureuëng mantong." 
<br /><span class="verse" id="17">17 </span>Geujaweueb lé Gideon, "Meunyoe ulôn nyoe beutôi-beutôi geugalak lé TUHAN, cuba kheueh neubri saboh tanda bahwa keubiet TUHAN kheueh nyang bri peurintah nyan ateueh ulôn. 
<br /><span class="verse" id="18">18 </span>Ulôn lakée beuneutem kheueh TUHAN neupreh ilée disinoe sampoe ulôn seuleusoe ulôn bri peunajoh keu TUHAN." "Get kheueh," jaweueb TUHAN, "Ulôn teuma Lôn preh sampoe gata tagisa." 
<br /><span class="verse" id="19">19 </span>Teuma jijak woe kheueh laju Gideon u rumoh gobnyan, óh trok u rumoh geusie laju saboh kaméng muda dan geutaguen laju sampoe masak, óh lheueh nyan geucok teuma siploh kilo gram teupông, teupông nyan geupeugét laju keuruti nyang hana meurago. Óh lheuehnyan uengkot sie nyan geukeubah laju dalam raga, dan kuwah jih dalam beulangong, banmandum nyan geuba dan geu peuseumah laju ubak malaikat TUHAN nyang teungoh geu preh di miyueb bak sala nyan. 
<br /><span class="verse" id="20">20 </span>Malaikat TUHAN nyan geupeugah, "Gata keubah kheueh laju uengkot cit dan ruti nyan di ateueh batée nyoe dan taro kheueh laju kuwah uengkot cit nyan u ateueh nyan." Gideon geupeubuet laju peue nyang ka geupeurintah nyan keu gobnyan. 
<br /><span class="verse" id="21">21 </span>Óh lheuehnyan malaikat TUHAN nyan geu sunyueng laju jaroe gobnyan laju deungon ujong kayée nyang teungoh geumat nyan geu cukéh laju uengkot sie dan ruti nyan. Batée nyan hu laju habéh kheueh tutong jipajoh lé apui uengkot sie dan ruti nyan. Óh lheueh nyan malaikat nyan pi gadôh. 
<br /><span class="verse" id="22">22 </span>Gideon sada bahwa nyang teuka ubak gobnyan na kheueh malaikat TUHAN keudroe. Dan deungon teumakot that-that meunan cit yo geupeugah kheueh laju lé Gideon nyan, "Ceulaka kheueh ulôn, ya TUHAN Nyang Maha Agong! Sabab ulôn ka meuhadab keue deungon malaikat Droeneueh!" 
<br /><span class="verse" id="23">23 </span>Teuma TUHAN geupeugah ubak gobnyan, "Teunang kheueh, bék teumakot. Gata hana teuma maté." 
<br /><span class="verse" id="24">24 </span>Lé Gideon laju jipeuget saboh miseubah disinan, dan geuboh nan miseubah nyan "TUHAN Punca Seujahtra". Miseubah nyan sampoe án jinoe mantong na di Ofra, nibak banda ureuëng Abiezer. 
<br /><span class="verse" id="25">25 </span>Bak malam nyan TUHAN geubri peurintah lagée nyoe ubak Gideon, "Gatajak cok kheueh laju leumô agam atra bapak gata, leumô nyang gata coknyan nyang paleng jroh nyang mantong meu-umu tujoh thon. Gata reuloh kheueh laju miseubah nyang jipeugét lé bapak gata keu Baal, gata peureubah laju taméh nyang meulambang Dewi Asyera nyang na disiblaih miseubah nyan. 
<br /><span class="verse" id="26">26 </span>Di ateueh sinumpok miseubah nyang ka reuloh nyan tapeudong kheueh laju saboh miseubah nyang ka teureuncana deungon gét lom teuatoe. Óh lheuehnyan ban saboh leumô agam nyan, gatatot sibagoe keureubeuen keu TUHAN. Gata cok kheueh taméh lambang Dewi Asyera nyang ka gata peureubah nyan keu kayée apui jih." 
<br /><span class="verse" id="27">27 </span>Teuma Gideon geupiléh laju siploh droe namiet dan geujak laju geupeubuet peue nyang ka geupeurintah lé TUHAN nyan ubak gobnyan. Teuma lé sabab geuhnyan teumakot that-that ubak keuluwarga gobnyan dan keu ureuëng-ureuëng nyang na di gampông nyan, teuma geuhnyan hana geujeuet geupeubuet peurintah nyan meunyoe mantong uroe. Lé sababnyan atra nyan geupeubuet óh watée malam teuka. 
<br /><span class="verse" id="28">28 </span>Óh beungoh singoh peunduduek banda nyan ka jibeudôh nibak teumpat éh, laju awaknyan jikalon miseubah keu Baal dan lambang keu Dewi Asyera ka reubah. Meunan awaknyan jikalon bahwa nibak teumpat nyan ka na teudong dan ka teuma lheueh teutot saboh leumô agam sibagoe keureubeuen. 
<br /><span class="verse" id="29">29 </span>Teuma awaknyanpi teuhireuen-hireuen dan jiteumanyong teuma sabe keudroe-droe jih, "Soe kheueh poe buet nyoe?" Óh ka lheueh jiseulidek, bahwa Gideon aneuëk Yoas kheueh nyang peubuet nyan. 
<br /><span class="verse" id="30">30 </span>Laju jipeugah lé awaknyan ubak Yoas, "Aneuëk droeneueh ka jireuloh miseubah Baal dan jipeureubah teuma taméh peulambang Dewi Asyera nyang na di siblaih miseubah nyan. Gataba kheueh laju aneuëk droeneueh nyan tapeuteubiet kheueh laju keunoe. Jihnyan harôh maté!" 
<br /><span class="verse" id="31">31 </span>Yoas geujaweueb laju ubak banmandum nyang lawan geuh nyan, "Peu kheueh gata nyoe banmandum gata dong ubak Baal dan ta keuneuk bila hai nyan? Soe nyang dong blah jihnyan, ureuëng nyan teuma teupoh maté nibak uroe nyoe cit! Meunyoe Baal keubiet Po teu Allah, bah kheueh jih nyan keudroe nyang bila droe jih, sabab nyang jireuloh nyan na kheueh miseubah jih keudroe." 
<br /><span class="verse" id="32">32 </span>Sabab Yoas geupeugah, "Bah kheueh Baal keudroe jilawan Gideon, sabab jihnyan ka jireuloh keudroe miseubah jih nyan." Dan phon saát nyan ureuëng jiboh nan Gideon deungon nan "Yerubaal". 
<br /><span class="verse" id="33">33 </span>Bak watée nyan banmandum ureuëng Midian, Amalek dan sukée-sukée bansa nyang laén di padang pasi siblaih u timu Yordan ka meusapat. Awaknyan laju jijeumeurang Krueng Yordan, dan jipeudong laju khimah di Pantôn Yizreel. 
<br /><span class="verse" id="34">34 </span>Teuma Gideon ka geukuasa lé Roh TUHAN, sampoe gobnyan laju geuyueb beureuguih keu geutawök bubena ureuëng-ureuëng kawöm Abiezer mangat teuka jijak meusaho deungon geuh nyan. 
<br /><span class="verse" id="35">35 </span>Gobnyan geukirém cit utosan ubak sukée Asyer, Zebulon, Naftali dan sukée Manasye -- bah nyang na blaih u timu meunan cit nyang blaih u barat Krueng Yordan, keu teulakée mangat awaknyan jimeusaboh ngon gobnyan. Dan awaknyan mandum keu jijak meusaboh ngon Gideon. 
<br /><span class="verse" id="36">36 </span>Laju Gideon geupeugah ubak Po teu Allah, "TUHAN, Droeneueh ka neupeugah bahwa Droeneueh keuneuk neupeuguna ulôn keu teupeubeubaih umat Israel. 
<br /><span class="verse" id="37">37 </span>Meunyoe biet lagéenyan, teuma di ateueh tanoh nyoe, bak teumpat kamoe nyang ka lazem kamoe lo aneuk gandom nibak mu jih ka ulôn keubah gunteng bulée bubiri. Meunyoe singoh nyang jipeubasah lé ié mbon bulée bubiri nyoe mantong, dan tanoh jih hana basah, dan nyan kheueh sibagoe bukeuti Droeneueh keuneuk peuguna ulôn keu lôn peubeubaih umat Israel." 
<br /><span class="verse" id="38">38 </span>Dan jeuet kheueh lagée nyan: Watée Gideon geubeudôh oh singoh beungoh nyan dan laju geuceupat bulée bubiri nyan, laju geuteumé ié mbon na saboh cangkie. 
<br /><span class="verse" id="39">39 </span>Laju gobnyan geupeugah ubak Po teu Allah, "TUHAN, bék kheueh Droeneueh beungéh meunyoe ulôn meututoe lom. Neupeu idhin kheueh lôn peuna lom saboh teuk nyang lôn ujoe ngon gunteng bulée bubiri nyoe. Teuma goenyoe bah kheueh bulée bubiri nyoe teutab tho, hana basah, dan tanoh jih nyang basah." 
<br /><span class="verse" id="40">40 </span>Malam nyan Po teu Allah geupeupeunoh peue nyang jilakée lé Gideon nyan, dan óh singoh beungoh nyan bulée bubiri nyan teutab tho, teuma tanoh jih ka basah lé sabab keunong ié mbon. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
