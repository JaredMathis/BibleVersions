<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Samuel - Aceh Bible - Old Testament / 1Samuel-25</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 25</h3>
<!--... the Word of God:--><span class="dimver">
 </span>
<p><span class="verse" id="1">1 </span>Hana padubna treb teuma óh lheuehnyan Samuel meuninggai donya. Bansaboh nanggroe Israel meusapat keujijak seutôt upacara meukabong, óh lheuehnyan gobnyan teupeumiyueb di rumoh geuh keudroe di Rama. Óh lheueh nyan Nabi Daud geujak u padang pasi Paran nan jih. 
<br /><span class="verse" id="2">2 </span>Lam banda Maon na sidroe ureuëng agam nibak kawöm Kaleb, nan jih Nabal. Gobnyan na tanoh teumpat rabe beulatang peulara to ngon banda Karmel. Ureuëng nyan kaya lumpah na dan na geupeulara 3.000 boh bubiri dan 1.000 boh kaméng. Abigail nyan peurumoh gobnyan carông dan lagak that rupa, teuma Nabal pi-e jih gasa that dan peurangoe jih brok. Baksiuroe Nabal teungoh jigunteng bulée bubiri di Karmel. 
<br /><span class="verse" id="4">4 </span>Watée Nabi Daud nyang mantong na lam padang pasi geudeungoe hai nyan, 
<br /><span class="verse" id="5">5 </span>gobnyan geuyue laju ubak siploh droe peumuda mangat jijak u Karmel, 
<br /><span class="verse" id="6">6 </span>keujijak meurumpok ngon Nabal mangat jijak peutrok saleuem Nabi Daud keu jih nyan. Gobnyan geuyue awaknyan mangat jipeugah lagée nyoe ubak Nabal, "Saleuem seujahtra keu gata dan keuluwarga gata dan banmandum atra beunda gata. 
<br /><span class="verse" id="7">7 </span>Ulôn kudeungoe bahwa gata teungoh tagunteng bulée bubiri gata keudroe. Beutateupeue kheueh bahwa tukang-tukang meurabe nyang na lam daerah kamoe hántom na kamoe peukaru, dan meunan cit hántom na awaknyan geumadôh peue-peue mantong yoh awaknyan mantong na di Karmel. 
<br /><span class="verse" id="8">8 </span>Cuba gata tanyong bak awaknyan, ka pasti awaknyan jipeubeutôi keuhai nyan. Lé sababnyan, lôn meuharab adak jeuet aneuëk buah ulôn gata teurimong deungon gét lam rumoh gata, sabab kamoe meuteuka nibak uroe nyang rayeuk nyoe. Tajok kheueh teuma ubak namiet-namiet nyoe meunan cit keu lôn cit teuma. Nabi Daud, rakan jroh gata, peue-peue mantong meunurot keurilaan até gata." 
<br /><span class="verse" id="9">9 </span>Óh ka trok u Karmel lé aneuëk buah Nabi Daud laju jipeutrok peue nyang ka geupeugah lé Nabi Daud nyan ubak Nabal ateueh nan Nabi Daud, lheuehnyan awaknyan laju jipreh. 
<br /><span class="verse" id="10">10 </span>Teuma Nabal jijaweueb, "Daud? Soe jih nyan, soe nyan aneuëk Isai? Hántom lom lôn deungon nan nyan! Silawet nyoe le that-that namiet nyang jiplueng droe nibak teungku po jih lam nanggroe nyoe! 
<br /><span class="verse" id="11">11 </span>Pane na jeuet ulôn cok ruti ngon ié jieb lôn, meunan cit eungkoet sie nyang ka lôn keubah keu tukang gunteng bulée bubiri lôn, dan atranyan laju ulôn jok keu ureuëng nyang hana jeulaih asai usui jih!" 
<br /><span class="verse" id="12">12 </span>Lé sababnyan aneuëk buah Nabi Daud nyan laju jigisa lom ubak Nabi Daud sira jijak peugah haba Nabal nyan ubak gobnyan. 
<br /><span class="verse" id="13">13 </span>"Lat kheueh laju peudeueng gata bak keuieng teuh maséng-maséng!" peurintah Nabi Daud. Dan bagaih that aneuëk buah gobnyan jitaát ubak peurintah nyan. Meunan cit Nabi Daud geulat cit peudeung geuh bak keuieng gobnyan dan laju geubeurangkat leubeh kureueng na 400 droe aneuëk buah geuh, nyang 200 droe tinggai keu nyang keumiet barang-barang. 
<br /><span class="verse" id="14">14 </span>Dan keu Abigail purumoh Nabal, ka jibritée lé sidroe peulayan Nabal lagéenyoe, "Peu kheueh Po cut deungoe? Nabi Daud ka geukirém na padubdroe utosan nibak padang pasi keujijak bri saleuem keu teungku tanyoe, teuma lé teungku po ka seub ngon geuteunak awaknyan. 
<br /><span class="verse" id="15">15 </span>Padahai awaknyan gét that keu kamoe. Hántom na kamoe jipeukaru, dan meunan cit hántom na kamoe geumadôh meusapeue-sapeue pih watée kamoe meurakan ngon awaknyan lam padang pasi. 
<br /><span class="verse" id="16">16 </span>Uroe malam awaknyan jijaga kamoe watée kamoe meurabe kaméng ngon bubiri to-to ngon awaknyan. 
<br /><span class="verse" id="17">17 </span>Lé sababnyan, peutimang kheueh hai nyoe, dan cok kheueh punutôh peue nyang hase Pocut peubuet. Sabab ka pasti na meunalah ateueh teungku po geutanyoe dan banmandum keuluwarga jih. Teungku po tanyoe keubit kreueh that ulée nyang kheueh sabab gobnyan hana hase tameututoe haba!" 
<br /><span class="verse" id="18">18 </span>Ban jideungoe meunan lé Abigail geucok dua reutoih boh ruti, dan baluem kulét peunoh meuasoe ngon ié anggô, limong boh bubiri teupanggang, tujoh blah kilo gram gandom gureng, 100 boh tangke boh anggô tho dan 200 boh juadah ara. Banmandum nyan laju teupeudieng ateueh keuleudée-keuleudée awaknyan. 
<br /><span class="verse" id="19">19 </span>Dan jipeugah kheueh Abigail nyan ubak peulayan-peulayan gobnyan, "Gatajak kheueh beuawai nibak ulôn; ulôn kuseutôt gata dilikot." Teuma lé ureuëng inong nyan hana geupeugah sapeue ubak lakoe geuh. 
<br /><span class="verse" id="20">20 </span>Abigail laju jipasang ateueh keuleudée jih, dan watée gobnyan ka trok bak saboh rot nyang meukuwet nibak binéh gunong, laju meusiliseh gobnyan ngon Nabi Daud dan aneuëk buah gobnyan nyang teungoh jitreun jijak ubak arah awaknyan. 
<br /><span class="verse" id="21">21 </span>Bak watéenyan Nabi Daud teungoh geupike, "Hana guna ulôn jaga atra awaknyan lam padang pasi! Hana meubacut pih nyang gadôh atra jihnyan; dan jinoenyoe jibalaih buat lôn nyang jroh ngon nyang jeuhet! 
<br /><span class="verse" id="22">22 </span>Bah kheueh Po teu Allah geupoh maté ulôn meunyoe hana ulôn maté banmandum ureuëng agam nyang na disinan sigohlom mata uroe jiteubiet!" 
<br /><span class="verse" id="23">23 </span>Watée Abigail geukalon Nabi Daud, gobnyan laju geutreun ateueh keuleudée geuh dan laju jisujut bak gaki Nabi Daud, 
<br /><span class="verse" id="24">24 </span>dan geupeugah ubak gobnyan, "Teungku Po, neutem kheueh deungoe ulôn meututoe! Bah kheueh buet nyang salah nyan ulôn tanggong keudroe! 
<br /><span class="verse" id="25">25 </span>Bék kheueh Teungku Po pike keu Nabal, ureuëng nyang hana meuguna nyan! Jihnyan ureuëng bangai -- saban deungon makna nan jih. Ulôn hana lôn ngieng utosan-utosan nyang Teungku kirém nyan. 
<br /><span class="verse" id="26">26 </span>Po teu Allah ka geutam Teungku Po neujak tungbila dan neupoh maté banmandum musoh-musoh teungku Po. Dan jinoenyoe Teungku Po, deumi nan TUHAN nyang udeb, ulôn meusumpah, bah kheueh naseb banmandum musoh Teungku Po dan soe mantong ureuëng nyang keuneuk peuceulaka Teungku Po saban lagée naseb Nabal. 
<br /><span class="verse" id="27">27 </span>Teurimong kheueh bungöng jaroe nyang kamoe ba nyoe keu Teungku Po, dan aneuk buah Teungku Po. 
<br /><span class="verse" id="28">28 </span>Peumeuáh kheueh ateueh buet kamoe nyang lalée. TUHAN pasti geupeujeuet Teungku Po dan keuturonan Teungku Po jeuet keuraja ateueh Israel, sabab Teungku Po neumuprang keu TUHAN; dan Teungku Po hana neupeubuet buet nyang jeuhet siumu udeb. 
<br /><span class="verse" id="29">29 </span>Meunyoe na sidroe ureuëng jijak seurang Teungku Po dan jicuba keuneuk poh maté Teungku Po, Teungku Po pasti geulindong lé TUHAN Po teu Allah lagée atra nyang jijaga lé ureuëng po jih. Teuma musoh Teungku Po teuma geurhom jiôh-jiôh lé TUHAN, jirhom le tukang geulawa. 
<br /><span class="verse" id="30">30 </span>TUHAN teuma geupubuet banmandum nyang jroh nyang ka geupeujanji ubak Teungku Po, dan hana treble Teungku Po teupeujeuet keu raja ateueh Israel. 
<br /><span class="verse" id="31">31 </span>Bak watéenyan Teungku Po teuma teuingat bahwa Teungku Po hana neupoh maté ureuëng laén deungon hana meusabab atawa neumeuhakém keudroe deungon nyan teuma Teungku Po hana peureulée meurasa seudeh atawa meunyeusai. Dan meunyoe TUHAN ka geubri beureukat ateueh Teungku Po, bék kheueh neutuwoe ubak namiet Teungku Po nyoe." 
<br /><span class="verse" id="32">32 </span>Dan geupeugah kheueh lé Nabi Daud ubak inong nyan, "Teupujoe kheueh TUHAN, Allah Israel, nyang ka geukirém gata tajak meurumpok ngon lôn nibak uroenyoe! 
<br /><span class="verse" id="33">33 </span>Teupujoe kheueh ateueh keubijaksanaan gata dan teupujoe kheueh teuma ateueh gata keudroe sabab ka tapeuteun langkah ulôn keu lôn jak pumaté ureuëng laén dan lôn meuhakém keudroe. 
<br /><span class="verse" id="34">34 </span>TUHAN ka geupeuteun ulôn lôn peubuet jeuhet ateueh gata. Deumi TUHAN Po teu Allah Israel nyang udeb, meunyoe gata hana reujang tajak meurumpok ngon lôn, ka pasti banmandum aneuëk buah Nabal ka maté bak watée mata uroe jiteubiet!" 
<br /><span class="verse" id="35">35 </span>Óh lheuehnyan Nabi Daud laju geuteurimong peue nyang ka jiba lé Abigail keu gobnyan, dan laju geupeugah ubak jihnyan, "Woe kheueh u rumoh gata dan bék khawate. Nyang gata lakée ulôn teurimong." 
<br /><span class="verse" id="36">36 </span>Watée Abigail jigisa ubak Nabal, rupari na khanuri rayeuk lam rumoh jihnyan, lagée khanuri lam rumoh raja. Dan lé sabab Nabal ka mabök jimeusukaria, ubak jihnyan hana jipeugah sapeue lé peurumoh gobnyan sampoe óh singoh bungoh nyan. 
<br /><span class="verse" id="37">37 </span>Beungoh nyan, watée Nabal ka hana mabök le, peurumoh jihnyan laju jipeugah ubak Nabal nyan banmandum buet-buet nyang jeuhet nyan. Lé sabab nyan teuma Nabal laju meuteumé seurangan jantong dan bansaboh tuboh jih ka jeuet keu lapée. 
<br /><span class="verse" id="38">38 </span>Na kira-kira siploh uroe teuma óh lheueh nyan Nabal jiteuka lom seurangan jantong nyang teuka nibak TUHAN lé sabab nyan gobnyan laju meuninggai donya. 
<br /><span class="verse" id="39">39 </span>Watée Nabi Daud geudeungoe bahwa Nabal ka meuninggai donya, laju geupeugah lagée nyoe, "Teupujoe kheueh TUHAN! Gobnyan ka geubalaih ateueh Nabal sabab jihina ulôn, dan ka geupeuteun ulôn nyoe bék sampoe ulôn peubuet nyang jeuhet. TUHAN ka geuhuköm Nabal sabab buet jih nyang jeuhet nyan." Óh lheueh nyan Nabi Daud geukirém utosan ubak Abigail keuneuk geuseulangke gobnyan jeuet keupurumoh geuh. 
<br /><span class="verse" id="40">40 </span>Dan trok kheueh laju utosan Nabi Daud ubak ureuëng inong nyan di Karmel dan jipeugah ubak inong nyan, "Kamoe geuyuejak lé Nabi Daud meuhadab Pocut, sabab gobnyan geuyue jak lakée Pocut mangat jeuet keubinoe gobnyan." 
<br /><span class="verse" id="41">41 </span>Abigail laju geubeudôh dan geusujut sira geupeugah, "Ulôn nyoe namiet Nabi Daud, ulôn kutém rhah gaki namiet gobnyan." 
<br /><span class="verse" id="42">42 </span>Óh lheuehnyan meukeumah kheueh laju Abigail keuneuk geujak ngon awak seulangke nyan. Gobnyan geu-ek ateueh keuleudée geuh keudroe dan ji-iréng teuma lé limong droe dendayang inong, geujak kheueh gobnyan geuseutôt utosan nyang geukirém lé Nabi Daud, deungon nyan teuma inong nyan ka jeuet keupurumoh Nabi Daud. 
<br /><span class="verse" id="43">43 </span>Sigohlom nyan Nabi Daud ka geumeukawen ngon Ahinoam di Yizreel, dan jinoenyoe Abigail pih ka jeuet keupeurumoh gobnyan. 
<br /><span class="verse" id="44">44 </span>Watéenyan cit teuma, Saul ka geupeukawen Mikhal, aneuëk inong gobnyan, na kheueh peurumoh Nabi Daud, deungon Palti bin Lais nibak banda Galim. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
