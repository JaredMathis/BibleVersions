<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Samuel - Aceh Bible - Old Testament / 1Samuel-15</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak siuroe Samuel geupeugah ubak Saul, "TUHAN kheueh nyang yue ubak ulôn mangat lôn jak baiát Teungku Po jeuet keu raja ateueh umat Gobnyan Israel. Sababnyan, bah kheueh Teungku Po neudeungoe peurintah TUHAN Nyang Mahakuasa. 
<br /><span class="verse" id="2">2 </span>Gobnyan teuma geuhuköm ureuëng Amalek, kareuna indatu awaknyan jilawan ureuëng Israel bak watée ureuëng Israel teuka nibak nanggroe Meusé. 
<br /><span class="verse" id="3">3 </span>Lé sababnyan, tajak kheueh laju taprang ureuëng Amalek gata peuhanco peue mantong nyang na hareuta milék jihnyan. Bék tatinggai meusapeue pih, tapoh maté banmandum ureuëng agam, ureuëng inong, aneuëk miet dan aneuëk manyak nyang ban lahé; meunan cit deungon leumô, bubiri, unta dan keuleudée jih." 
<br /><span class="verse" id="4">4 </span>Laju Saul geupeusiab tantra gobnyan dan geuitong awaknyan di Telaim; na 200.000 droe sidadu nibak Israel dan 10.000 droe teuma teuka nibak nanggroe Yehuda. 
<br /><span class="verse" id="5">5 </span>Óh lheuehnyan laju geujak Saul meusigoe-sigoe deungon aneuëk buah gobnyan u banda Amalek dan laju geu hampeueng musoh didalam krueng nyang teungoh tho. 
<br /><span class="verse" id="6">6 </span>Meunan cit gobnyan geukirém peusan ubak ureuëng Keni meunoe geupeugah, "Gatajak kheueh laju dan tatinggai ureuëng Amalek, mangat gata bék rhoh ulôn sampoh sampoe habéh lagée awaknyan, sabab yoh watée ilée indatu gata ka geupeuleumah sikeub meusabat ubak ureuëng Israel bak watée ureuëng Israel teuka nibak nanggroe Meusé." Dan jijak kheueh laju ureuëng Keni nibak teumpat ureuëng Amalek nyan. 
<br /><span class="verse" id="7">7 </span>Óh ka lheuehnyan Saul laju geumeu heungko deungon ureuëng Amalek dan di ureuëng Amalek nyan taloe bansipanyang rot ueh raya phon di Hawila trok u Syur di siblaih u timu nanggroe Meusé. 
<br /><span class="verse" id="8">8 </span>Banmandum rakyat dan sipa-i Amalek nyan habéh geupoh maté lé Saul. Teuma raja ureuëng Amalek nyang nan jih Agag geudrob udeb-udeb dan geupeubiyeu udeb lé Saul dan tantra gobnyan, meunan cit deungon bubiri dan leumô nyang paleng diet, aneuëk leumô meunan cit ngon aneuëk bubiri nyang teumbon-teumbon, dan mandum peue-peue mantong nyang paleng meuyuem; teuma beulatang peulara nyang hana meuguna dan hana meuyuem nyang hana geupoh maté. 
<br /><span class="verse" id="10">10 </span>TUHAN meufeureuman lom ubak Samuel, 
<br /><span class="verse" id="11">11 </span>"Ulôn meunyeusai ka Ulôn baiát Saul jeuet keu raja, sabab jihnyan ka jipaleng nibak Ulôn, dan hana jipeubuet peue nyang ka Ulôn peurintah." Samuel lumpah that seudeh, simalam beungoh gobnyan meuapoh apah ubak TUHAN. 
<br /><span class="verse" id="12">12 </span>Óh singoh uroe, ban suboh that, Samuel geubeudôh laju geujak keuneuk meurumpok deungon Saul. Teuma lé ureuëng nyang na disinan jibri tée bahwa Saul ka geujak u banda Karmel geujak peudong batée peuingat keudroe gobnyan disinan, óh lheuehnyan geujak laju u Gilgal. 
<br /><span class="verse" id="13">13 </span>Bak watée Samuel ka meurumpok deungon Saul, geupeugah laju lé Saul ubak Samuel, "Seumoga TUHAN geubri beureukat keu Bapak! Ulôn ka ulôn peubuet peurintah TUHAN." 
<br /><span class="verse" id="14">14 </span>Teuma Samuel geutanyong, "Meunyoe meunan, pakon ulôn deungoe na su bubiri nyang meu mbék-mbék dan su leumô meuleunguih?" 
<br /><span class="verse" id="15">15 </span>Geujaweueb lé Saul, "Banmandum beulatang nyan na kheueh nyang teureupah nibak ureuëng Amalek. Bubiri dan leumô nyang paleng gét ka jicok lé rakyat geutanyoe keu jipeuseumah sibagoe keureubeuen keu TUHAN Po teu Allah Bapak. Teuma nyang laén nyan ka habéh kamoe peubinasa banmandum." 
<br /><span class="verse" id="16">16 </span>Ban geudeungoe nyang lagéenyan Samuel laju geupeugah, "Neupreh sikeujab, ulôn teuma lôn bri tée peue nyang ka geupeugah lé Po teu Allah ubak ulôn malam beuklam." "Neupeugah kheueh laju," kheun Saul. 
<br /><span class="verse" id="17">17 </span>Geupeugah lé Samuel, "Bukon kheueh Teungku Amphon ka jeuet keu peumimpén u ateueh sukée-sukée nyang na di Israel, bahpih Teungku Amphon neu anggab droe awaknyan hana peunteng? Teungku Amphon ka geupiléh lé TUHAN jeuet keu raja ateueh bansa Israel, 
<br /><span class="verse" id="18">18 </span>meunan cit teuma ubak Teungku Amphon lé TUHAN ka geuyue peubinasa bube na ureuëng Amalek nyang jeuhet nyan. Teungku Amphon geuyue muprang neulawan awaknyan sampoe awaknyan habéh banmandum binasa. 
<br /><span class="verse" id="19">19 </span>Pakon hai Teungku Po hana neu taát ubak peue nyang ka geupeurintah lé TUHAN nyan? Pakon Teungku Po meuseunoh-seunoh neureubot hareuta nyang teurampah didalam prang nyan, dan deungon na neupubuet nyang lagée nyan Teungku Amphon ka neupeujeuet até TUHAN beungeuh keu Amphon?" 
<br /><span class="verse" id="20">20 </span>Geujaweueb lé Saul, "Ulôn ka ulôn taát ubak peurintah TUHAN, dan lôn jak muprang sisuai lagée nyang ka geuyue lé Gobnyan ubak ulôn; mangat jeuet raja Amalek ulôn drob dan banmandum ureuëng Amalek ka lheueh ulôn poh maté. 
<br /><span class="verse" id="21">21 </span>Teuma lé aneuëk buah ulôn hana jipoh banmandum beulatang peulara; awaknyan ka jipiléh bubiri dan leumô nyang paleng gét nibak hase rampasan nyan keu jipeuseumah di Gilgal sibagoe keureubeuen keu TUHAN Po teu Allah Bapa." 
<br /><span class="verse" id="22">22 </span>Teuma geupeugah lé Samuel, "Nyang toh nyang paleng geugalak lé TUHAN, keutaátan atawa keureubeuen peuseumahan? Taát ubak TUHAN leubeh gét nibak keureubeuen nyang teupeuseumah ubak Gobnyan. Patuh leubeh gét nibak leumak bubiri. 
<br /><span class="verse" id="23">23 </span>Sabab ureuëng nyang ji-iengkeue ubak TUHAN saban jeuhet jih lagée ureuëng nyang jipeubuet sihé, dan ureuëng nyang até jih sombong saban teuma lagée ureuëng nyang jiseumah dewa. Sabab Teungku Amphon ka neulawan peurintah TUHAN, teuma TUHAN pih hana geuaku le Teungku Amphon sibagoe raja." 
<br /><span class="verse" id="24">24 </span>Ban geudeungoe nyan Saul laju geumeungaku ubak Samuel, sira geupeugah, "Beutôi ulôn ka meudesya. Ulôn ka ulôn ieungkeue peurintah TUHAN dan hana lôn pakoe nyang Bapak tunyok. Ulôn teumakot ubak aneuëk buah ulôn nyang kheueh jeuet ulôn peutrok peue-peue nyang jilakée lé awaknyan. 
<br /><span class="verse" id="25">25 </span>Teuma bak saát nyoe, ulôn lakée ubak Bapak, neupeu amphon kheueh desya ulôn dan neugisa kheueh meusigoe ngon ulôn u Gilgal, mangat ulôn hase meu iébadat ubak TUHAN." 
<br /><span class="verse" id="26">26 </span>Teuma geujaweueb lé Samuel, "Ulôn hán ulôn tem meugisa meusigoe deungon Teungku Amphon. Teungku Amphon ka neulawan peurintah TUHAN, dan jinoenyoe Gobnyan hana geuaku le Teungku Amphon sibagoe raja ateueh ureuëng Israel." 
<br /><span class="verse" id="27">27 </span>Laju Samuel geumeu paleng keuneuk geujak, teuma Saul laju geutam gobnyan sira geumat ubak bajée jubah gobnyan, sampoe bajée jubah Samuel nyan teupriek. 
<br /><span class="verse" id="28">28 </span>Dan geupeugah kheueh lom lé Samuel ubak raja Saul nyan, "Bak uroenyoe TUHAN ka geupriek keurajeuen Israel nibak Teungku Amphon, dan geubrinyan keu ureuëng laén nyang leubeh gét nibak Teungku Amphon. 
<br /><span class="verse" id="29">29 </span>Nyang mulia Po teu Allah Israel hana meusulet dan hana teuma geu ubah peundirian Gobnyan, sabab Gobnyan bukon manusia." 
<br /><span class="verse" id="30">30 </span>Geujaweueb lé Saul, "Ulôn ka meudesya, teuma neu tulông kheueh ulôn hai Bapak, neuwoe kheueh meusigoe-sigoe deungon ulôn mangat ulôn hase meu iébadat ubak TUHAN Po teu Allah Bapak. Deungon lagéenyan Bapak neuhoreumat ulôn dikeue dumna peumimpén bansa ulôn dan dikeue banmandum Israel." 
<br /><span class="verse" id="31">31 </span>Dan geugisa kheueh Samuel meusigoe-sigoe deungon gobnyan u Gilgal, dan Raja Saul pih laju geumeu iébadat ubak TUHAN. 
<br /><span class="verse" id="32">32 </span>Óh lheueh nyan Samuel laju geupeurintah, "Neuba laju keunoe raja Agag nyan," Agag laju jijak ubak gobnyan, deungon peunoh peungharapan karena gobnyan jipike, "Bahya mawôt ka lewat." 
<br /><span class="verse" id="33">33 </span>Lé Samuel geupeugah, "Lagée peudeueng gata sampoe le that mak-mak nyang ka gadôh aneuëk gobnyan, meunan cit teuma mak gata teuma gadôh aneuëk gobnyan." Laju Samuel geucang-cang Agag dikeue miseubah di Gilgal. 
<br /><span class="verse" id="34">34 </span>Óh ka lheueh geupeubuet nyan Samuel laju geujak u Rama, dan Raja Saul laju geuwoe u rumoh gobnyan di Gibea. 
<br /><span class="verse" id="35">35 </span>Sampoe gobnyan wafeuet, Samuel hanale meurumpok deungon Raja Saul. Teuma Samuel that-that seudeh sabab TUHAN ka meunyeusai ka geu baiát Saul jeuet keu raja Israel.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
