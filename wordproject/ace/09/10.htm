<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Samuel - Aceh Bible - Old Testament / 1Samuel-10</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheueh nyan Samuel geucok laju kaca nyang meuaso minyéuk zaiton, minyéuk nyan geuroe u ateueh ulée Saul, dan geucom laju Saul sira geupeugah, "TUHAN ka geubaiát gata jeuet keu raja ateueh Israel umat Gobnyan. Gata tapeurintah umat Geuhnyan dan tabri peulindongan nibak banmandum musoh awaknyan. Nyoe kheueh tanda keu gata bahwa TUHAN ka geupiléh gata jeuet keu raja ateueh umat Gobnyan: 
<br /><span class="verse" id="2">2 </span>Óh ka lheueh gata tatinggai ulôn nibak uroenyoe, gata teuma meurumpok deungon dua droe ureuëng agam nibak jirat Rahel di Zelzah di wilayah Benyamin. Awaknyan jipeugah ubak gata lagée nyoe: Keuleudée-keuleudée nyang gata mita nyan ka meuteumé. Jinoenyoe bapak gata hana khawate le keuhai beulatang-beulatang nyan, teuma hana piôh-piôh geutanyong peu kheueh nyang harôh geupeubuet mangat meurumpok teuma ngon droeneueh." 
<br /><span class="verse" id="3">3 </span>Samuel geupeugah lom, "Beudôh disinan gata jak laju trok ubak-bak kayée teumpat iébadat di Tabor. Disinan gata meurumpok teuma deungon lhée droe ureuëng agam nyang teungoh jijak u Betel keu jijak peuseumah keureubeuen ubak Po teu Allah. Sidroe nibak ureuëng nyan jitarek lhée boh aneuëk kaméng, sidroe teuk jiba teuma lhée boh ruti, dan sidroe teuk jiba baluem kulét nyang meuasoe ié anggô. 
<br /><span class="verse" id="4">4 </span>Awaknyan jibri saleuem ateueh gata dan awaknyan jibri teuma dua boh ruti keu gata nyang harôh gata teurimong. 
<br /><span class="verse" id="5">5 </span>Óh lheuehnyan gata harôh teuma tajak ubak bukét Po teu Allah di Gibea, teumpat meukhimah ureuëng Filistin. Nibak babah pintoe tamong u dalam banda, gata laju meuseuliseh teuma deungon kawan nabi nyang teungoh geutreun nibak bukét keureubeuen. Awaknyan jimeunari-nari sira jikliek-kliek, jipeu meuén canang, rapa-i, suléng dan keucapi. 
<br /><span class="verse" id="6">6 </span>Bak saát nyan cit teuma gata geukuasa lé Roh TUHAN dan gata teuma taseutôt meunari deungon kliek awaknyan, laju gata geubri sifeuet barô akhé jih jeuet keu manusia laén. 
<br /><span class="verse" id="7">7 </span>Meunyoe banmandum nyan ka teujadi, tapeubuet kheueh laju peue nyang gata rasa nyan jroh, sabab Po teu Allah na meusajan gata. 
<br /><span class="verse" id="8">8 </span>Óh ka lheuehnyan gata harôh tajak u Gilgal dan tapreh disinan tujoh uroe. Eunteuk ulôn teuka keu lôn jak peuseumah keureubeuen nyang teutot dan keureubeuen peudamé, meunan cit teubri tée ubak gata peue nyang harôh gata peubuet." 
<br /><span class="verse" id="9">9 </span>Hana treb teuma óh lheueh Saul geutinggai Samuel, laju gobnyan geuteurimong sifeuet barô nibak Po teu Allah. Dan peue mantong hai nyang geubri tée lé Samuel ubak gobnyan pih teujadi nibak uroe nyan cit teuma. 
<br /><span class="verse" id="10">10 </span>Bak watée Saul dan peulayan gobnyan trok u Gibea, awaknyan laju meurumpok deungon saboh kawöm nabi. Bak watée nyan cit teuma Saul geukuasa lé Roh Po teu Allah, dan gobnyan laju geuseutôt meunari dan geu kliek lagée nabi nyan kliek. 
<br /><span class="verse" id="11">11 </span>Ureuëng nyang laén nyang jituri keu gobnyan yoh watée ilée, jingieng peurango geuh nyan, laju jitanyong sabe keudroe-droe, "Peu kheueh nyang ka teujadi ateueh aneuëk Kish nyan? Peu kheueh Saul nyan teuma jeuet keu nabi?" 
<br /><span class="verse" id="12">12 </span>Teuma sidroe lamkawan awaknyan nyang na tinggai disinan jiteumanyong, "Pakriban deungon nabi-nabi nyang laén nyan -- meunurot gatanyoe soe kheueh bapak awaknyan?" Nyang kheueh asaiphon jih pribasa nyang nyoe, "Peu kheueh Saul nyan jeuet teuma keunabi?" 
<br /><span class="verse" id="13">13 </span>Óh ka seuleusoe Saul geumeunari ngon geukliek-kliek, geujak kheueh laju gobnyan u ateueh miseubah di ateueh bukét. 
<br /><span class="verse" id="14">14 </span>Lé apha Saul deh geukalon gobnyan dan peulayan geuhnyan, laju geutanyong ubak aneuëk keumeun dan peulayan geuh nyan, "Pané gatanyoe tajak?" geujaweueb lé Saul, "Kamoe jakmita keuleudée nyang gadôh nyan, dan bak watée atranyan hana kamoe teume, laju kamoe meurumpok ngon Samuel." 
<br /><span class="verse" id="15">15 </span>"Dan peue nyang geupeugah lé Samuel nyan ubak gata?" geutanyong lé apha geuhnyan. 
<br /><span class="verse" id="16">16 </span>Geujaweueb lé Saul, "Gobnyan geubri tée bahwa bubena beulatang nyan ka meuteumé." Teuma Saul hana geucalitra ubak apha geuh nyan bahwa gobnyan ka geubaiát lé Samuel sibago raja Israel. 
<br /><span class="verse" id="17">17 </span>Teuma Samuel laju geuhôi rakyat Israel mangat jeuet jijak meusapat di Mizpa, 
<br /><span class="verse" id="18">18 </span>dan gobnyan geupeugah ubak awaknyan, "Nyoe kheueh nyang ka geufeureuman lé TUHAN, Po teu Allah Israel, 'Ulôn ka lheueh Lôn ba gata teupeuteubiet lam nanggroe Meusé dan Ulôn peubeubaih gata nibak kuasa ureuëng Meusé dan banmandum bansa nyang laén nyang jiteugon gata. 
<br /><span class="verse" id="19">19 </span>Ulôn ka Ulôn peubeubaih gata nibak mubagoe seungsara dan deurita, teuma jinoenyoe gata ka tatulak Ulôn, Allah gata, kareuna gata lakée mangat teutunyok sidroe raja keu gata. Nyang kheueh, gét that meunyoe meunan, gata meusapat kheueh dikeue Ulôn, TUHAN gata, meunurot sukée dan marga jih.' " 
<br /><span class="verse" id="20">20 </span>Lé Samuel laju geuyue maju banmandum sukée ukeue gobnyan dan sukée Benyamin nyang keunong piléh. 
<br /><span class="verse" id="21">21 </span>Bak watée keuluwarga-keuluwarga lam sukée Benyamin nyan teuyue jak ukeue, teuma keuluwarga Matri nyang keunong piléh. Akhé jih maju kheueh bubena ureuëng agam lam keuluwarga Matri, dan Saul aneuëk Kish nyang keunong piléh. Laju awaknyan jijak mita Saul, teuma hana meurumpok. 
<br /><span class="verse" id="22">22 </span>Sabab nyan bubena ureuëng ramé nyan laju jipeugah ubak TUHAN, "Ya, TUHAN, peu kheueh ureuëng nyang neupeugah nyan ka na gobnyan disinoe?" Geujaweueb lé TUHAN, "Saul na jimusöm dilikot barang-barang peuleungkapan." 
<br /><span class="verse" id="23">23 </span>Bak watée nyan cit awaknyan jijak tueng Saul nibak teumpat nyan, dan jiba laju gobnyan lamkawan rakyat. Dan geudong kheueh laju Saul lamkawan awaknyan dan gobnyan kheueh nyang paleng manyang; ureuëng laén teuma cit éut baho gobnyan. 
<br /><span class="verse" id="24">24 </span>Óh lheuehnyan Samuel geupeugah laju ubak rakyat, "Nyoe kheueh ureuëng nyang ka geupiléh lé TUHAN, hana ngon peusa lamkawan geutanyoe banmandum." Banmandum bansa nyan jisumurak, "Udeb kheueh raja kamoe!" 
<br /><span class="verse" id="25">25 </span>Óh lheuehnyan Samuel geupeutrang laju ubak bansa nyan keuhai hak dan keuwajeban raja, laju geutuléh didalam kitab dan geukeubah laju di teumpat nyang suci. Óh lheuehnyan Samuel geuyue laju banmandum bansa nyan mangat jijak woe u rumoh jih maséng-maséng. 
<br /><span class="verse" id="26">26 </span>Meunan cit deungon Saul laju geujakwoe u rumoh gobnyan di Gibea, meunan cit deungon na meupadubdroe ureuëng nyang gagah beurani dan nyang ka geugrak até jih lé TUHAN. 
<br /><span class="verse" id="27">27 </span>Teuma na meupadub droe ureuëng jeuhet jipeugah, "Pané na mungken ureuëng nyoe meuguna keu geutanyoe?" Awaknyan jipeuhina Saul dan hana teuma jibri bungöng jaroe keu gobnyan. Teuma gobnyan pura-pura hana jiteupeue. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
