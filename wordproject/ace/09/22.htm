<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Samuel - Aceh Bible - Old Testament / 1Samuel-22</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheuehnyan Nabi Daud laju geutinggai banda Gat dan geujak musom u dalam guha to ngon banda Adulam. Bak watée aduen-aduen gobnyan dan banmandum keuluwarga gobnyan jideungoe gobnyan na disinan, jijak kheueh awaknyan ubak gobnyan. 
<br /><span class="verse" id="2">2 </span>Meunan cit deungon ureuëng-ureuëng nyang teutindéeh, nyang na utang bak gob, dan nyang meurasa hana puih, banmandum nyan meugabong deungon Nabi Daud, dan Nabi Daud jeuet keupeumimpén awaknyan. Jeumeulah peungikot Nabi Daud nyan na kira-kira 400 droe. 
<br /><span class="verse" id="3">3 </span>Nibak guhanyan Nabi Daud laju geujak u Mizpa di Moab dan geupeugah laju ubak raja nanggroe Moab, "Neupeu idhin kheueh bapak dan mak ulôn tinggai nibak Teungku Po, sampoe ulôn teupeue peue meukeusut Po teu Allah ateueh ulôn." 
<br /><span class="verse" id="4">4 </span>Óh lheuehnyan ureuëng syiek jihnyan jiba laju meuhadab ubak raja di nanggroe Moab, dan awaknyan teutab na disinan simantong Nabi Daud geumusöm didalam guha. 
<br /><span class="verse" id="5">5 </span>Bak siuroe na sidroe nabi nyang nan jih Gad jijak ubak Nabi Daud dan geupeugah, "Bék tatinggai didalam guha nyoe, tajak kheueh laju deungon bubagaih u tanoh Yehuda." Dan geujak kheueh Nabi Daud dan geutamong teuma u dalam uteuen Keret. 
<br /><span class="verse" id="6">6 </span>Bak siuroe Raja Saul teungoh geuduek-duek di miyueb bak tamariska di ateueh bukét di Gibea; bak jaroe gobnyan geureugam tumbak seudangkan banmandum peuwira gobnyan jidong ngon jijaga ban seukeulileng geuh. Bak watée geudeungoe teumpat Nabi Daud dan aneuëk buah gobnyan ka jitupat, 
<br /><span class="verse" id="7">7 </span>laju geupeugah ubak dumna ulée balang peuwira jih, "Deungoe kheueh nyoe, hai ureuëng-ureuëng Benyamin! Peu kheueh si Daud nyan teuma jibri ubak gata blang dan lampôh anggô? Peu kheueh gata banmandum teuma jiangkat jeuet keu peuwira dalam tantra gobnyan? 
<br /><span class="verse" id="8">8 </span>Nyang kheueh sabab jih gata nyoe ka sipakat tajak lawan ulôn dan hana meusidroe pi nyang tatem peugah ubak ulôn bahwa aneuëk ulôn keudroe ka jidong blah si Daud nyan? Hana meusidroe pih nibak gatanyoe nyang tapike keu untong ulôn atawa tapeugah ubak ulôn bahwa Nabi Daud, aneuëk buah ulôn keudroe, bak saát nyoe teungoh jipreh watée keu ji peumaté ulôn, dan bahwa aneuëk ulôn si Yonatan ka jibri lurong ubak si Daud nyan!" 
<br /><span class="verse" id="9">9 </span>Doëg si ulée kawan tukang meurabé beulatang peulara Raja Saul, bak watée nyan na cit disinan meusajan deungon bubena ulée balang Saul, laju geupeugah lé Doëg, "Ulôn ka lheueh ulôn kalon Nabi Daud geujak ubak Ahimelekh aneuëk Ahitub di Nob. 
<br /><span class="verse" id="10">10 </span>Ahimelekh laju geulakée peutunyok ubak TUHAN keuhai peue nyang harôh geupeubuet lé Nabi Daud. Seulaén nibak nyan Nabi Daud geubri teuma ngon beukai peunajoh nyang seb lom geubri teuma ubak gobnyan peudeueng Goliat, ureuëng Filistin nyan." 
<br /><span class="verse" id="11">11 </span>Laju Raja Saul geuyue hôi Teungku Imeum Ahimelekh dan banmandum waréh kawöm gobnyan nyang jeuet keu imeum di Nob; teuma lé teungku-teungku imeum nyan laju jijak meuhadab ubak Raja Saul. 
<br /><span class="verse" id="12">12 </span>Geupeugah lé Raja Saul ubak Ahimelekh, "Tadeungoe kheueh nyoe, hai aneuëk Ahitub!" Geujaweueb lé teungku imeum nyan, "Gét, Teungku Amphon." 
<br /><span class="verse" id="13">13 </span>Geutanyong lé Raja Saul ubak gobnyan, "Pakon gata sapeue that anggok deungon si Daud talawan ulôn? Pakon gata jok beukai bak jih deungon ruti meunan cit gata jok peudeueng dan talakée peutunyok ubak Po teu Allah? Jadi jinoenyoe jihnyan ka jilawan ulôn dan teungoh jipreh watée keu jih keuneuk peumaté ulôn." 
<br /><span class="verse" id="14">14 </span>Laju Ahimelekh geujaweueb, "Teuma bukon kheueh Nabi Daud nyan panglima Amphon Raja nyang paleng seutia? Dan gobnyan na kheueh meulintée Teungku Amphon, ulée peungawai droe keudroe Teungku Amphon, dan gét that jihoreumat lé mandum ureuëng didalam meuligoe Amphon. 
<br /><span class="verse" id="15">15 </span>Beutôi, ulôn ka lôn lakée peutunyok nibak Po teu Allah keu gobnyan, teuma bukon kheueh nyang phon-phon that hai nyan ulôn peubuet. Keuhai ka mupakat keuteulawan Teungku Amphon, bék kheueh neutudoh ulôn atawa soe mantong dalam keuluwarga ulôn. Ulôn hana lôn teupeue sapeue keuhai nyan!" 
<br /><span class="verse" id="16">16 </span>Teuma geupeugah lé raja, "Ahimelekh! Droeneueh dan banmandum waréh kawöm droeneueh harôh maté." 
<br /><span class="verse" id="17">17 </span>Laju gobnyan geupeurintah ubak banmandum peungawai geuyue dong tô ngon gobnyan, "Ayo, gata poh maté banmandum imeum-imeum TUHAN nyan! Awaknyan ka jimeusikutu deungon Nabi Daud. Awaknyoe jiteupeu bahwa si Daud nyan ka jipeuplueng droe, teuma awaknyoe hana jitem peugah hainyan ubak ulôn." Teuma lé ureuëng peungawai nyan hana jitem poh teungku-teungku imeum nyan. 
<br /><span class="verse" id="18">18 </span>Sabab nyan geupeugah kheueh lé Raja Saul ubak Doëg, "Ayo, bagaih! Gata mantong nyang poh awaknyan!" Teuma laju jimaju Doëg dan jipoh maté kheueh banmandum teungku imeum nyan. Bak uroenyan Doëg nyan ka jipoh maté lapan ploh limong droe teungku imeum nyang nahak jingui bajée efod. 
<br /><span class="verse" id="19">19 </span>Meunan cit Saul geupeurintah laju mangat jipoh maté banmandum peunduduek Nob, banda teumpat tinggai teungku imeum nyan; ureuëng agam, ureuëng inong, aneuëk-aneuëk manyak, meunan cit deungon leumô, keuleudée dan bubiri, banmandum nyan jipeuhabéh nyawöng jih. 
<br /><span class="verse" id="20">20 </span>Teuma Abyatar, sidroe lamkawan aneuëk-aneuëk Ahimelekh nyang meuhase leupah nibak bahaya mawöt nyan. Gobnyan laju jipeuplueng droe ubak Nabi Daud, 
<br /><span class="verse" id="21">21 </span>laju jipeugah bahwa Saul ka habéh geupoh maté bubena teungku imeum TUHAN. 
<br /><span class="verse" id="22">22 </span>Dan geupeugah kheueh lé Nabi Daud ubak gobnyan, "Bak watée ulôn kalon Doëg disinan nibak uroe nyan, ka ulôn duga bahwa jihnyan pasti jimeungadu ubak Raja Saul. Lé sababnyan, ulôn kheueh nyang meutanggong jaweueb ateueh maté banmandum kawöm syedara gata. 
<br /><span class="verse" id="23">23 </span>Tinggai kheueh gata sajan ulôn dan bék teumakot. Saul jikeuneuk poh maté gata, teuma meunan cit jihnyan jikeuneuk poh maté ulôn. Lé sababnyan, gata aman di teumpat ulôn."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
