<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Samuel - Aceh Bible - Old Testament / 1Samuel-28</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Samuel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
<span class="chapread">28</span>
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 28</h3>
<!--... the Word of God:--><span class="dimver">
 </span>
<p><span class="verse" id="1">1 </span>Na meupadub treb teuma óh lheuehnyan di ureuëng Filistin jikrah lom pasokan jih keu jijak prang ureuëng Israel, dan Akhis jipeugah ubak Nabi Daud, "Teuntée droeneueh muphom droeneueh dan aneuëk buah droeneueh harôh neumuprang neudong blaih ulôn." 
<br /><span class="verse" id="2">2 </span>Geujaweueb lé Nabi Daud, "Nyan ka teuntée ya Teungku Amphon, eunteuk Teungku Amphon jeuet neukalon keudroe peue nyang hase jipeubuet lé namiet Teungku Amphon nyan." Laju geupeugah lom lé Akhis, "Ka gét meunyoe meunan! Droeneueh ulôn angkat jeuet keu peungawal ulôn nyang teutab." 
<br /><span class="verse" id="3">3 </span>Samuel ka meuninggai donya, dan gobnyan jipeuratok ngon jipeuba-é lé banmandum rakyat Israel dan jipeukubu di Rama, banda gobnyan keudroe. Napadub na treb nyang ulikot Raja Saul ka geu use di Israel banmandum tukang tanueng nyang carông jingieng keutika meunan cit geu use teuma si tukang sihé nyang carông jihôi areuwah. 
<br /><span class="verse" id="4">4 </span>Teuma bak watée tantra Filistin jimeusapat dan jipeudong khimah tô ngon banda Sunem, Raja Saul pih laju geupeusapat ureuëng Israel, dan awaknyan laju teuma jipeudong khimah nibak Gunong Gilboa. 
<br /><span class="verse" id="5">5 </span>Bak watée Raja Saul deuh geukalon tantra Filistin nyan, gobnyan ka jeuet keu yo ngon teumakot that-that. 
<br /><span class="verse" id="6">6 </span>Laju gobnyan geulakée peutunyok ubak TUHAN, teuma TUHAN hana geujaweueb doá geuh nyan, bah kheueh nyan deungon meulumpo meunan cit deungon cara geungui Urim dan Tumim atawa pih meulalu nabi-nabi. 
<br /><span class="verse" id="7">7 </span>Sabab nyan Raja Saul laju geupeugah ubak dumna peungawai gobnyan, "Tajak mita kheueh laju sidroe dukon nyang inong nyang carông jihôi areuwah, ulôn teuma lônjak ubak jihnyan keu lônjak lakée peutunyok." Awaknyan jijaweueb, "Di En-Dor na tabeb nyang lagée neupeugah nyan." 
<br /><span class="verse" id="8">8 </span>Lé Raja Saul laju geumeunyamar mangat bék jiteupeue lé gob. Deungon jiseutôt lé dua droe ureuëng agam, geubeurangkat kheueh gobnyan dan trok kheueh teuma gobnyan u rumoh nyang geumita nyan óh ka watée malam teuka. Teuma geupeugah lé Saul, "Gatahôi kheueh laju areuwah ureuëng nyang teuma ulôn teuôh nan jih nyoe, dan talakée kheueh mangat jihnyan jitem ramai peue nyang teuma teujadi." 
<br /><span class="verse" id="9">9 </span>Ureuëng tabeb nyan jijaweueb, "Teuntée Teungku pih neuteupeue bahwa Raja Saul ka geu use di Israel banmandum dukön nyang carông meuramai dan nyang carông teuma jihôi areuwah. Pakon teuma Teungku neupeuceulaka ulôn sampoe ulôn neupoh maté?" 
<br /><span class="verse" id="10">10 </span>Lé Saul geumeusumpah, "Deumi TUHAN nyang udeb, ulôn meujanji bahwa gata hana teuhuköm sabab tapeubuet hainyoe." 
<br /><span class="verse" id="11">11 </span>Ureuëng nyan jitanyong, "Areuwah soe kheueh nyang harôh ulôn hôi keu Teungku Amphon?" Geujaweueb lé Saul, "Areuwah Samuel." 
<br /><span class="verse" id="12">12 </span>Bak watée ureuëng inong nyan geukalon Samuel, gobnyan laju jita-uk dan jipeugah ubak Raja Saul, "Keupeue Teungku neu peungeuet ulôn? Teungku Amphon kheueh rupari nyang Raja Saul nyan!" 
<br /><span class="verse" id="13">13 </span>Geujaweueb lé Raja Saul, "Bék ta-takot! Tapeugah mantong peue nyang ka gata kalon!" Ureuëng inong nyan jipeugah, "Deuh ulôn ngieng roh na teuka nibak bumoe." 
<br /><span class="verse" id="14">14 </span>Geutanyong lé Raja Saul, "Pakriban hi jih?" Geujaweueb lé gobnyan, "Na sidroe ureuëng agam nyang ka tuha, gobnyan teuka deungon geungui bajée jubah." Bak watée nyan geuteupeue lé Raja Saul bahwa nyan na kheueh Samuel, dan gobnyan laju geusujut geuhoreumat ubak geuhnyan. 
<br /><span class="verse" id="15">15 </span>Óh ka lheuehnyan Samuel geupeugah ubak Saul, "Kepeue gata peukaru ulôn? Keupeue teuma neuhôi ulôn nyoe lom?" Geujaweueb lé Saul, "Ulôn lumpah that bingong sabab ka jiprang lé ureuëng Filistin, seudangkan Po teu Allah ka geutinggai ulôn. Ulôn hana geutem seuôt le lé Gobnyan, bah kheueh nyan meulalu nabi-nabi, meunan cit meulalu lumpo. Sabab nyan ulôn lakée ubak Bapak, mangat Bapak neupeugah peue nyang harôh ulôn peubuet." 
<br /><span class="verse" id="16">16 </span>Geupeugah lom lé Samuel, "Keupeue guna jih ulôn neuhôi seudang kan TUHAN ka geutinggai gata dan jeuet keu musoh gata? 
<br /><span class="verse" id="17">17 </span>TUHAN ka geupeubuet nyan u ateueh gata lagée nyang ka geupeugah nyan ubak ulôn. TUHAN ka geucok keurajeuen Israel nibak jaroe gata dan geubri keurajeuen nyan ubak Nabi Daud. 
<br /><span class="verse" id="18">18 </span>Gata ka talawan peurintah TUHAN dan hana tatem peubinasa ureuëng Amalek meunan cit ngon banmandum hareuta milek awaknyan. Nyang kheueh sabab jih gata lagée tarasa nyan geupeusaneut lé TUHAN. 
<br /><span class="verse" id="19">19 </span>Gata dan ureuëng-ureuëng Israel teuma geuseurah ubak ureuëng Filistin. Singoh beungoh gata dan aneuëk-aneuëk agam gata teuma tameusapat deungon ulôn; bahpi banmandum tantra Israel pi geuseurah lé TUHAN keu ureuëng Filistin." 
<br /><span class="verse" id="20">20 </span>Bak watée nyan cit teuma, Raja Saul reubah teugageueng ateueh tanoh lagée ureuëng jitak lé geulanteue, sabab gobnyan leumpah that teukeujot geudeungoe haba Samuel nyan. Dan lom teuma gobnyan ka leumoh that-that, sabab hana geupajoh sapeue ka siuroe simalam. 
<br /><span class="verse" id="21">21 </span>Tabeb nyan laju jipeurab ubak Raja Saul dan deuh geukalon Raja Saul nyan gét that bingong: sababnyan tabeb inong nyan jipeugah ubak gobnyan, "Teungku Amphon, ulôn ka ulôn keureubeuen peue nyang Teungku Amphon lakée. 
<br /><span class="verse" id="22">22 </span>Lé sababnyan, bah kheueh Teungku Amphon neupeukabui teuma peue nyang ulôn lakée; neupajoh kheueh nyoe na bacut peunajoh nyang teuma ulôn keubah keu Teungku Amphon mangat Teungku Amphon hase neujak lom meuneujak Teungku Amphon." 
<br /><span class="verse" id="23">23 </span>Raja Saul geutulak dan geupeugah gobnyan hana geutem makheun. Teuma óh ka lheueh banmandum peungawai gobnyan jipaksa gobnyan mangat jitem cit makheun, awaknyan laju jiturot. Geubeudôh laju nibak tanoh teumpat gobnyan reubah nyan dan geuduek laju di ateueh meulasah. 
<br /><span class="verse" id="24">24 </span>Deungon reujang that ureuëng inong nyan laju jijak sie aneuëk leumô jihnyan nyang teumbon dan jicok teupông laju jiramah-ramah, teupông nyan jipeuget laju jeuet keu ruti nyang hana meurago. 
<br /><span class="verse" id="25">25 </span>Óh ka lheuehnyan laju jipeuhidang peunajoh nyan ubak Raja Saul dan peugawée-peugawée gobnyan, laju awaknyan geumakheun. Óh lheuehnyan jijak kheueh awaknyan nibak malam nyan cit teuma.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="29.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
