<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Rut - Aceh Bible - Old Testament / Ruth-4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Rut</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver">
 </span>
<p><span class="verse" id="1">1 </span>Lé Boas laju geujak ubak teumpat meurumpok nibak babah pintoe geureubang banda. Óh ka lheueh geuduek na sikeujab disinan deuh kheueh laju geungieng sidroe ureuëng agam jijak rab ngon gobnyan, meunurot Boas ureuëng agam nyang teungoh jak nyan na kheueh keuluwarga Elimelekh nyang paleng toe. Lé Boas laju geuhôi ureuëng nyan, "Syedara ulôn, gata duek disinoe rab ngon ulôn!" Ureuëng nyan laju jiteuka dan jiduek laju to deungon Boas nyan. 
<br /><span class="verse" id="2">2 </span>Óh lheueh nyan Boas laju teuma geuhôi siploh droe teuk ureuëng-ureuëng patot dalam banda mangat jiduek meusajan ngon gobnyan disinan. Óh lheueh awaknyan geuduek, 
<br /><span class="verse" id="3">3 </span>geupeugah kheueh laju lé Boas ubak syedara geuh nyan, "Meunoe hai syedara meutuah, Naomi ka jiwoe nibak nanggroe Moab. Jinoenyoe jihnyan keuneuk jipeubloe tanoh aruwah Elimelekh, keuluwarga geutanyoe. 
<br /><span class="verse" id="4">4 </span>Dan ulôn kira gata harôh tateupeue keuhai nyan. Meunyoe gata tatem bloe tanoh nyan, tapeugah kheueh laju dikeue ureuëng tuha nyang patot-patot nyang na teungoh duek disinoe. Meunan cit meunyoe hana, takheun cit teuma deungon trok-trang, sabab geutanyoe meudua mantong nyang na hak ateueh hainyan, gata nyang phon, óh lheuehnyan barô kheueh ulôn." Jijaweueb lé ureuëng nyan, "Jeuet, ulôn nyang bloe tanoh nyan." 
<br /><span class="verse" id="5">5 </span>Laju geupeugah lom lé Boas, "Get kheueh meunyoe ka meunan gata peugah. Teuma, meunyoe gata tabloe tanohnyan nibak Naomi, gata harôh teuma tacok Rut, ureuëng inong Moab, inong balée areuwah aneuëk Naomi. Sabab, tanoh nyan harôh kheueh teutab jeuet keuhak milék keuturonan ureuëng nyang ka meuninggai nyan." 
<br /><span class="verse" id="6">6 </span>Jijaweueb lé ureuëng nyan, "Meunyoe lagéenyan, ulôn hana sanggob. Jinoenyoe bah kheueh ulôn peulheueh hak ulôn sibagoe ureuëng nyang phon nyang wajéb teubloe tanoh nyan. Hana meuguna tanoh nyan ulôn bloe sabab tanoh nyan ka barang teuntée hana hase jeuet keuhak milék keuturonan ulôn. Leubeh gét droeneueh mantong nyang bloe tanoh nyan." 
<br /><span class="verse" id="7">7 </span>Bak masanyan meunyoe na ureuëng jipeubloe tanoh atawa jituka hak milék jih, lazem jih sibagoe tanda atranyan ka sah lé ureuëng nyan jibuka seulob nyang na meuleukek nibak gaki jih, laju seulobnyan jijok ubak ureuëng nyang ka bloe atra nyan. Meunan kheueh cara jih ureuëng-ureuëng di Israel jipeusah sapeue-sapeue peukara keuhai bloe peubloe tanoh. 
<br /><span class="verse" id="8">8 </span>Lé sabab nyan, bak watée mandum ureuëng jipeugah ubak Boas, "Droeneueh mantong nyang bloe tanoh nyan," lé gobnyan laju geupeu lheueh seulob geuh dan laju geubri atra nyan ubak Boas. 
<br /><span class="verse" id="9">9 </span>Dan geupeugah lé Boas ubak ureuëng-ureuëng tuha nyang patot-patot meunan cit ubak mandum ureuëng laén nyang na disinan, "Uroenyoe gata banmandum jeuet keusaksi bahwa ulôn ka ulôn bloe nibak Naomi banmandum nyang na atra hak milék lé Elimelekh dan aneuëk-aneuëk gobnyan, nyan kheueh Kilyon dan Mahlon. 
<br /><span class="verse" id="10">10 </span>Meunan cit disampéng nyan ulôn kucok Rut, ureuëng inong Moab nyan inong balée aruwah Mahlon nyan jeuet keu peurumoh ulôn. Deungon lagéenyan tanohnyan teutab jeuet keu hak milék keuluwarga nyang ka meuninggai nyan. Dan keuturonan geuhnyan pi teutab na lamkawan kawöm syedara gobnyan dan di banda banda gobnyan. Ingat kheueh syedara-syedara, uroenyoe gata banmandum jeuet keusaksi jih." 
<br /><span class="verse" id="11">11 </span>Ureuëng-ureuëng tuha nyang patot-patot dan ureuëng nyang laén nyang na disinan jipeugah, "Beutôi, kamoe nyoe jeuet keusaksi. Seumoga TUHAN geupeujeuet peurumoh droeneueh nyan lagée Rakhel dan Lea nyang ka geupeulahé aneuëk-aneuëk nyang le keu Nabi Yakub. Seumoga droeneueh makmu lamkawan ureuëng-ureuëng dalam kawöm Efrata dan seumoga droeneueh meusyeuhu di Betlehem. 
<br /><span class="verse" id="12">12 </span>Seumoga aneuëk-aneuëk nyang lahé nyang geubri lé TUHAN ubak droeneueh meulalu ureuëng inong muda nyoe teuma jeuet keu keuluwarga droeneueh lagée si Peres, aneuëk nibak Yehuda dan Tamar." 
<br /><span class="verse" id="13">13 </span>Teuma Boas pih laju geucok Rut jeuet keu peurumoh gobnyan. TUHAN geubri beureukat keu Rut sampoe gobnyan mume laju geupeulahé sidroe aneuëk agam. 
<br /><span class="verse" id="14">14 </span>Dumna ureuëng inong jipeugah ubak Naomi, "Teupujoe kheueh TUHAN! Gobnyan ka geubri sidroe cucoe keu droeneueh nyang agam nibak uroe nyoe mangat jeuet jipeulara droeneueh. Seumoga aneuëk nyan jeuet keu aneuëk nyang meusyeuhu di Israel! 
<br /><span class="verse" id="15">15 </span>Meulintée droeneueh nyan gét that jigaséh keu droeneueh. Gobnyan ka geubri keu droeneueh leubeh nibak peue nyang hase geubri ubak tujoh droe aneuëk agam. Jinoenyoe gobnyan ka teuma geubri sidroe cucoe nyang agam ubak droeneueh, nyang teuma jok seumangat barô keu gata, dan geupeulara droeneueh bak watée droeneueh ka tuha." 
<br /><span class="verse" id="16">16 </span>Naomi laju geucok aneuëknyan geupeulara laju ngon peunoh gaséh dan sayang. 
<br /><span class="verse" id="17">17 </span>Lé ureuëng inong teutangga gobnyan jiboh nan aneuëk nyan Obed. Ubak soe mantong awaknyan jipeugah, "Naomi ka na sidroe aneuëk agam!" Obed nyoe kheueh teuma óh singoh uroe jeuet keu bapak nibak Isai, dan Isai nyan na kheueh bapak Nabi Daud. 
<br /><span class="verse" id="18">18 </span>Dan nyoe kheueh garéh silsilah keuturonan Nabi Daud, phon nibak Peres, na kheueh: Peres, Hezron, Ram, Aminadab, Nahason, Salmon, Boas, Obed, Isai, Nabi Daud. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../09/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
