<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 3</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh keuluwarga Nabi Harun dan Nabi Musa nibak watée TUHAN geumeututoe deungon Nabi Musa di ateueh Gunong Sinai. 
<br /><span class="verse" id="2">2 </span>Nabi Harun na geumeu aneuëk peuet droe aneuëk agam. Nyang tuha nan jih Nadab, óh lheuehnyan Abihu, Eleazar dan Itamar. 
<br /><span class="verse" id="3">3 </span>Awaknyan ka geupeubaiát sibagoe imeum deungon cara upacara teupeurô minyéuk di ateueh ulée awaknyan. 
<br /><span class="verse" id="4">4 </span>Teuma Nadab ngon Abihu maté di ateueh padang pasi Sinai, bak watée awaknyan jijak meuhadab TUHAN deungon apui nyang hana haleue. Awaknyan bandua hana jitem meu aneuëk. Jadi simantong Nabi Harun udeb, Eleazar dan Itamar jimeutugaih sibagoe imeum. 
<br /><span class="verse" id="5">5 </span>TUHAN geumeufeureuman lom ubak Nabi Musa, 
<br /><span class="verse" id="6">6 </span>"Gata yue kheueh sukée Lewi nyan jijak meuhadab, dan tunyok kheueh awaknyan jeuet keupeulayan-peulayan Nabi Harun. 
<br /><span class="verse" id="7">7 </span>Awaknyan jimeutugaih di Khimah Ulôn dan harôh jijak peutimang teungku imeum dan banmandum umat deungon meuneubuet awaknyan di Khimah Ulôn. 
<br /><span class="verse" id="8">8 </span>Tugaih awaknyan na kheueh jiurôh banmandum peuleungkapan jih didalam Khimah Ulôn sibagoe geunantoe ureuëng-ureuëng Israel. 
<br /><span class="verse" id="9">9 </span>Nibak bansa Israel, teuma sukée Lewi nyang Ulôn bri tugaih jeuet keupeulayan teutab keu Nabi Harun dan keuturonan jih nyan. 
<br /><span class="verse" id="10">10 </span>Teuma Nabi Harun dan aneuëk-aneuëk jih bah Ulôn angkat mangat Ulôn bri tugaih sibagoe imeum; seulaén awaknyan, soe mantong nyang jicuba peukaru tugaih nyan ureuëng nyan harôh teuhuköm maté." 
<br /><span class="verse" id="11">11 </span>TUHAN geumeufeureuman lom, 
<br /><span class="verse" id="12">12 </span>"Jinoenyoe ureuëng-ureuëng Lewi Ulôn piléh jeuet keu milék Ulôn. Bak watée Ulôn poh maté banmandum aneuëk tuha bansa Meusé, Ulôn peukhusos keu Ulôn banmandum aneuëk agam nyang tuha nibak bansa Israel dan meunan cit banmandum beulatang peulara awaknyan nyang phon-phon lahé. Banmandum nyan na kheueh hak milék Ulôn. Sibagoe keugantoe aneuëk-aneuëk tuha bansa Israel, laju Ulôn cok ureuëng Lewi keu Ulôn; awaknyan teuma jeuet keuhak milék Ulôn. Ulôn kheueh TUHAN." 
<br /><span class="verse" id="14">14 </span>Dipadang pasi Gunong Sinai TUHAN geuyue ubak Nabi Musa 
<br /><span class="verse" id="15">15 </span>geuyue peuget dafeutar ureuëng-ureuëng Lewi meunurot kawöm dan keuluwarga jihnyan maséng-maséng; tieb-tieb aneuëk agam nyang meu-umu sibeuleuen u ateueh harôh kheueh teucetet nan jih. 
<br /><span class="verse" id="16">16 </span>Laju Nabi Musa geupeubuet peue nyang ka geupeurintah lé TUHAN ubak gobnyan nyan. 
<br /><span class="verse" id="17">17 </span>Lewi na lhée droe aneuëk agam: Gerson, Kehat dan Merari. Awaknyan na kheueh indatu kawöm-kawöm nyang teupeugah meunurot nan awaknyan. Gerson na teuma dua droe aneuëk agam: Libni dan Simei. Bak si Kehat na teuma peuet droe aneuëk agam: Amram, Yizhar, Hebron dan Uziel. Merari na teuma dua droe aneuëk agam: Mahli dan Musi. Awaknyan na kheueh indatu nibak keuluwarga-keuluwarga nyang teupeugah meunurot nan awaknyan. 
<br /><span class="verse" id="21">21 </span>Kawöm Gerson na kheueh nibak keuluwarga Libni dan Simei. 
<br /><span class="verse" id="22">22 </span>Jeumeulah ureuëng agam nibak kawöm Gerson nyang meu-umu si buleuen u ateueh nyang teucetet 7.500. 
<br /><span class="verse" id="23">23 </span>Elyasaf aneuëk Lael nyang jeuet keu ulée kawöm nyan. Dalam khimah-khimah bansa Israel, kawömnyan jicok teumpat disiblaih u barat dilikot Khimah TUHAN. 
<br /><span class="verse" id="25">25 </span>Dalam hai teu urôh Khimah TUHAN, awaknyan meutanggong jaweueb ateueh Khimah dan sinutôb jihnyan, ija nibak babah pintoe rot tamong nyan, 
<br /><span class="verse" id="26">26 </span>layeue peulataran nyang jikeulileng Khimah dan miseubah, dan ija tirée pintoe nibak peulataran nyan. Awaknyan meutanggong jaweueb ateueh banmandum meuneubuet nyang na hubongan deungon barang-barang nyan. 
<br /><span class="verse" id="27">27 </span>Kawöm Kehat na kheueh nibak keuluwarga-keuluwarga Amram, Yizhar, Hebron dan Uziel. 
<br /><span class="verse" id="28">28 </span>Ureuëng agam nyang meu-umu sibuleuen u ateueh nibak kawöm nyan banmandum nyan na sijeumeulah 8.600 droe. Awaknyan tugaih jih jiurôh barang-barang nyang na di Khimah TUHAN. 
<br /><span class="verse" id="29">29 </span>Elisafan aneuëk Uziel nyang jeuet keu ulée kawöm nyan. Didalam khimah-khimah, kawöm nyan jicok teumpat di siblaih u seulatan Khimah TUHAN. 
<br /><span class="verse" id="31">31 </span>Awaknyan meutanggong jaweueb u ateueh Peuto Peujanjian nyan, meja, gaki panyöt, miseubah-miseubah, alat-alat nyang geungui lé imeum di Ruweueng Suci dan tirée nyang jiôh bacut nibak Ruweueng Suci. Awaknyan meutanggong jaweueb u ateueh banmandum meuneubuet nyang na hubongan deungon barang-barang nyan. 
<br /><span class="verse" id="32">32 </span>Ulée sukée Lewi na kheueh Eleazar, aneuëk Nabi Harun. Gobnyan geukawai ureuëng-ureuëng nyang meutugaih di dalam Ruweueng Suci. 
<br /><span class="verse" id="33">33 </span>Kawöm Merari na kheueh nibak keuluwarga Mahli dan keuluwarga Musi. 
<br /><span class="verse" id="34">34 </span>Ureuëng nyang meu-umu sibuleuen u ateueh nibak kawöm nyan banmandum na sijeumeulah 6.200 droe. 
<br /><span class="verse" id="35">35 </span>Zuriel aneuëk Abihail nyang jeuet keu ulée nibak kawöm nyan. Didalam khimah-khimah, kawöm nyan jicok teumpat di siblaih utara Khimah TUHAN. 
<br /><span class="verse" id="36">36 </span>Awaknyan meutanggong jaweueb ateueh rungka Khimah nyan, balok-balok jih, taméh-taméh jih, keunaleueng jih, dan banmandum peukakaih meunan cit sigala meuneubuet jihnyan nyang na hubongan deungon barang-barang nyan. 
<br /><span class="verse" id="37">37 </span>Meunan cit u ateueh taméh-taméh, keunaleueng, bajo-bajo dan talo teumalo keu peulataran jihnyan. 
<br /><span class="verse" id="38">38 </span>Di dalam peukhimahan nyan, Nabi Musa ngon Nabi Harun dan meunan cit teuma deungon aneuëk-aneuëk geuhnyan harôh kheueh jicok teumpat dikeue Khimah TUHAN, siblaih u timu nyan. Awaknyan meutanggong jaweueb ateueh upacara iébadat keu bansa Israel didalam Ruweueng Suci. Seulaén awaknyan, soe mantong nyang jicuba-cuba jikeuneuk peubuet hai nyan ureuëng nyan harôh teuhuköm maté. 
<br /><span class="verse" id="39">39 </span>Banmandum ureuëng agam lam sukée Lewi nyang meu-umu sibuleuen u ateueh geudafeutar lé Nabi Musa meunurot kawöm awaknyan maséng-maséng ateueh peurintah TUHAN, jeumeulah jihnyan banmandum na 22.000 droe. 
<br /><span class="verse" id="40">40 </span>TUHAN geumeufeureuman lom ubak Nabi Musa, "Banmandum aneuëk agam nyang tuha nibak ureuëng Israel na kheueh atra Ulôn. Neucetet kheueh nan-nan awaknyan nyang meu-umu sibuleuen u ateueh. Teuma keu gantoe awaknyan, Ulôn peugah bahwa banmandum ureuëng Lewi na kheueh hak milék Ulôn. Ulôn kheueh TUHAN! Dan beulatang peulara ureuëng Lewi pih Ulôn peugah keugeunantoe banmandum nyang phon-phon lahé lamkawan beulatang peulara bansa Israel." 
<br /><span class="verse" id="42">42 </span>Nabi Musa laju geupeubuet peue nyang geupeurintah lé TUHAN ubak gobnyan; laju geucetet banmandum nan-nan aneuëk agam nyang tuha 
<br /><span class="verse" id="43">43 </span>nyang meu umu sibuleuen u ateueh. Awaknyan banmandum na jeumeulah jih 22.273 droe. 
<br /><span class="verse" id="44">44 </span>Laju TUHAN meufeureuman lom ubak Nabi Musa, 
<br /><span class="verse" id="45">45 </span>"Gata peukhusos kheueh ureuëng-ureuëng Lewi nyan keu Ulôn sibagoe keugantoe banmandum aneuëk tuha nibak bansa Israel; meunan cit beulatang peulara ureuëng Lewi sibagoe keugantoe beulatang ureuëng Israel. 
<br /><span class="verse" id="46">46 </span>Sabab aneuëk-aneuëk agam nyang tuha nibak ureuëng Israel 273 droe leubeh le nibak jeumeulah ureuëng Lewi, teuma nyang leubeh nyan harôh kheueh gata teuboih. 
<br /><span class="verse" id="47">47 </span>Keu tieb-tieb aneuëk, gata harôh tabayeue limong péng pirak meunurot yum nyang lazem nibak Khimah Ulôn; 
<br /><span class="verse" id="48">48 </span>gata bri kheueh laju péng nyan ubak Nabi Harun dan aneuëk-aneuëk jihnyan." 
<br /><span class="verse" id="49">49 </span>Nabi Musa geupeubuet laju peue nyang ka geupeurintah lé TUHAN nyan. 
<br /><span class="verse" id="50">50 </span>Gobnyan laju geucok 1.365 péng pirak, 
<br /><span class="verse" id="51">51 </span>dan geujôk laju atranyan ubak Nabi Harun dan aneuëk-aneuëk geuhnyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
