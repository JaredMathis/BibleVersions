<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-14</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 14</h3>
<!--... the Word of God:--><span class="dimver">
 </span>
<p><span class="verse" id="1">1 </span>Simalam suntok umat Israel jikliek-kliek sira jimo. 
<br /><span class="verse" id="2">2 </span>Awaknyan jimeukrôb-krôb ubak Nabi Musa dan Nabi Harun sira jipeugah, "Leubeh gét geutanyoe maté di nanggroe Meusé atawa di teungoh padang pasi nyoe! Bah kheueh geutanyoe maté mantong! 
<br /><span class="verse" id="3">3 </span>Keupeue TUHAN geuba geutanyoe u nanggroe nyan? Euntrék geutanyoe maté bak tajak muprang dan ureuëng-ureuëng binoe meunan cit deungon aneuëk-aneuëk geutanyoe jidrob ngon jiteuen sibagoe ureuëng nyang teutawan. Bukon kheueh leubeh gét geutanyoe tawoe mantong u nanggroe Meusé!" 
<br /><span class="verse" id="4">4 </span>Laju awaknyan jimariet sabe keudroe-droe, "Bah kheueh tapiléh sidroe peumimpén dan tawoe lom u nanggroe Meusé." 
<br /><span class="verse" id="5">5 </span>Nabi Musa ngon Nabi Harun laju geusujut dikeue ureuëng ramé nyan. 
<br /><span class="verse" id="6">6 </span>Yosua aneuëk Nun dan Kaleb aneuëk Yefune, dua droe lamkawan tukang meuluem nyan, laju jipriek peukayan jihnyan sibagoe meuduka cita. 
<br /><span class="verse" id="7">7 </span>Awaknyan jipeugah ubak banmandum rakyat nyan, "Nanggroe nyang kamoe jak seulidék nyan luwa biasa gét jih. 
<br /><span class="verse" id="8">8 </span>Meunyoe TUHAN geubri ubak geutanyoe, Gobnyan teuma geuba geutanyoe keunan dan geubri teuma ubak geutanyoe tanoh nyang kaya dan suboe nyan keu geutanyoe. 
<br /><span class="verse" id="9">9 </span>Bék kheueh gata lawan TUHAN, dan bék kheueh teuma gata takot ubak ureuëng-ureuëng nyang tinggai di nanggroe nyan, sabab deungon mudah geutanyoe ta peutaloe awaknyan. Nyang lindong awaknyan ka jitinggai awaknyan, dan TUHAN na deungon geutanyoe. Lé nyan, bék kheueh teumakot." 
<br /><span class="verse" id="10">10 </span>Banmandum rakyat ji ancam keuneuk rhom jihnyan deungon aneuk batée sampoe án maté. Teuma siat nyan cit teuma awaknyan jikalon cahya TUHAN nyang meuble-ble teuka di ateueh Khimah Geuhnyan. 
<br /><span class="verse" id="11">11 </span>TUHAN meufeureuman lom ubak Nabi Musa, "Padub na treb teuk ureuëng-ureuëngnyoe jilawan Ulôn? Trok án pajan awaknyan hana jitem meuiman ubak Ulôn, bah kheueh Ulôn kalé that Ulôn peubuet buet nyang ajaéb lamkawan awaknyan? 
<br /><span class="verse" id="12">12 </span>Ulôn teuma kupeubinasa awaknyan deungon Lôn peutreun bala peunyakét nyang hase ji minah-minah. Teuma gata Ulôn peujeuet keu sidroe ayah nibak saboh bansa leubeh rayeuk dan leubeh teuga nibak awaknyan!" 
<br /><span class="verse" id="13">13 </span>Laju Nabi Musa geupeugah lom ubak TUHAN, "Ya, TUHAN, enteuk ureuëng Meusé jideungoe hai nyan! Padahai deungon kuasa Droeneueh TUHAN ka neupeuteubiet kamoe lam nanggroe nyan, 
<br /><span class="verse" id="14">14 </span>dan awaknyan teuma jipeugah ubak ureuëng-ureuëng di nanggroe nyoe, nyang ka jideungoe bahwa Droeneueh ya, TUHAN, nasabe neupeungon kamoe. Meunan cit awaknyan ka jideungoe bahwa Droeneueh neupeuleumah droe ubak kamoe bak watée Droeneueh neujak dikeue kamoe lam taméh awan nibak watée uroe, dan lam taméh apui nibak watée malam. 
<br /><span class="verse" id="15">15 </span>Meunyoe Droeneueh neupoh maté banmandum umat Droeneueh nyoe, teuma bansa-bansa nyang ka lheueh jideungoe keuhai nan Droeneueh nyang meusyeuhu nyoe laju jipeugah bahwa 
<br /><span class="verse" id="16">16 </span>Droeneueh neupoh maté umat Droeneueh dipadang pasi sabab Droeneueh hana meuhase neuba awaknyan jijak u nanggroe nyang ka Droeneueh peujanji nyan. 
<br /><span class="verse" id="17">17 </span>Sabab nyan, TUHAN, ulôn lakée, neutunyok kheueh keukuasaan Droeneueh ubak kamoe dan peubuet kheueh peue nyang ka TUHAN peujanjinyan keu kamoe. Droeneueh ka neupeugah, 
<br /><span class="verse" id="18">18 </span>'Ulôn, TUHAN, hana bagaih beungéh. Ulôn kutunyok geunaséh Ulôn dan seutia Ulôn deungon meulimpah-limpah. Ulôn kupeu amphon ureuëng nyang meudesya dan jilawan Ulôn. Bahpi meunan, keusalahan ureuëng tuha teuma Ulôn balaih ubak aneuëk-aneuëk dan cucoe-cucoe jih, trok ubak keuturonan nyang keulhée dan nyang keu peuet.' 
<br /><span class="verse" id="19">19 </span>Jinoenyoe, ya, TUHAN, sabab raya that geunaséh Droeneueh dan Droeneueh seutia ubak janji Droeneueh, ulôn meulakée deungon meuharab that-that, neupeu amphon kheueh desya ureuëng-ureuëng nyoe lagée Droeneueh ka neupeu amphon awaknyan yoh phon awaknyan jitinggai tanoh Meusé." 
<br /><span class="verse" id="20">20 </span>Geujaweueb lé TUHAN, "Get kheueh, Ulôn teuma kupeu amphon awaknyan lagée nyang gata lakée nyan. 
<br /><span class="verse" id="21">21 </span>Teuma Ulôn meujanji deumi droe Ulôn dan deumi Ulôn nyang udeb dan meukuasa di ateueh bumoe nyoe, 
<br /><span class="verse" id="22">22 </span>bahwa nibak ureuëng-ureuëng nyoe hana meusidroe pi nyang mantong udeb keu jitamong u dalam nanggroe nyang ka Ulôn peujanji ubak indatu awaknyan. Sabab awaknyan hana jitem taát ubak Ulôn, dan hana putôh-putôh jicuba Ulôn. Padahai awaknyan ka jikalon cahya nyang meuble-ble, dan buet-buet nyang ajaéb nyang Ulôn peubuet di tanoh Meusé dan dipadang pasi. 
<br /><span class="verse" id="23">23 </span>Hanjeuet! Awaknyan hana teuma jitamong u dalam nanggroe nyan. Lamkawan awaknyan nyang jilawan Ulôn, hana meusidroe pi nyang teuma jigilo nanggroe nyan. 
<br /><span class="verse" id="24">24 </span>Teuma hana lagéenyan keu hamba Ulôn si Kaleb. Jihnyan teutab seutia ubak Ulôn. Sabab nyan Ulôn teuma Lôn ba jihnyan u nanggroe nyang ka jitamong nyan. Jinoenyoe ureuëng Amalek dan ureuëng Kanaan tinggai di ateueh dataran nyan. Teuma daerahnyan jeuet keu daerah milék keuturonan si Kaleb, hamba Ulôn nyan. Singoh beungoh gata harôh tagisa dan gatajak laju u padang pasi u daerah Lhok Akaba." 
<br /><span class="verse" id="26">26 </span>TUHAN meufeureuman lom ubak Nabi Musa dan Nabi Harun, 
<br /><span class="verse" id="27">27 </span>"Sampoe án pajan ureuëng-ureuëng jeuhet nyan jimeu krôb-krôb ubak Ulôn? Banmandum apoh apah awaknyan ka Ulôn deungoe. 
<br /><span class="verse" id="28">28 </span>Gata harôh tajaweueb awaknyan lagéenyoe: TUHAN geupeugah, 'Ulôn meusumpah bahwa deumi Ulôn nyang udeb bahwa gata teuma Ulôn peusaneut lagée nyang gata peugah dikeue Ulôn. Ulôn TUHAN, ka Ulôn peugah haba. 
<br /><span class="verse" id="29">29 </span>Gata ka meukrôb-krôb ateueh Ulôn. Sabab nyan gata teuma maté, dan manyét-manyét gata teuma meusipreuk bansaboh padang pasi nyoe. 
<br /><span class="verse" id="30">30 </span>Seulaén Kaleb dan Yosua, hana meusidroe pi lamkawan gata nyang meu-umu dua ploh thon u ateueh nyang hase teuma jitamong u nanggroe nyang Lôn peujanji nyan. 
<br /><span class="verse" id="31">31 </span>Gata ka tapeugah bahwa aneuëk-aneuëk miet teuma jiteun. Teuma awaknyan kheueh nyang teuma Ulôn ba u nanggroe nyang gata tulak nyan, dan nanggroe nyan teuma jeuet keu tanoh ié awaknyan. 
<br /><span class="verse" id="32">32 </span>Teuma di gata maté lam padang pasi nyoe. 
<br /><span class="verse" id="33">33 </span>Peuet ploh thon treb jih aneuëk-aneuëk gata jimeuwot-wot lam padang pasi. Sabab lé gata hana seutia, aneuëk-aneuëk gatanyan teuma meudeurita, sampoe ureuëng nyang keuneulheuh lamkawan gata ka meuninggai donya. 
<br /><span class="verse" id="34">34 </span>Gata teuma tatanggong akibat-akibat lé desya gata peuet ploh thon treb jih; sithon teuitong siuroe nibak tieb-tieb peuet ploh uroe nyang gata peuguna keu gata seulidék tanoh nyan. Gata teuma tateupeue pakriban rasa jih meunyoe Ulôn kulawan gata! 
<br /><span class="verse" id="35">35 </span>Ulôn meusumpah bahwa Ulôn teuma kupeubuet hainyan ateueh gata, ureuëng-ureuëng jeuhet nyang sipakat keujilawan Ulôn. Lam padang pasi nyoe gata banmandum teuma maté. Ulôn, TUHAN, ka Lôn peugah haba.' " 
<br /><span class="verse" id="36">36 </span>Ureuëng-ureuëng nyang ka geu-utus lé Nabi Musa keujijak seulidék tanoh nyan, jiwoe lom sira jiba laporan nyang hana beutôi keuhai nanggroe nyan, dan lé sababnyan ureuëng Israel meukrôb-krôb ubak TUHAN. Lé sababnyan TUHAN geuhuköm awaknyan akhé jih awaknyan maté banmandum lé sabab keunong peunyakét. 
<br /><span class="verse" id="38">38 </span>Nibak bandua blaih droe tukang muluem nyan teuma Yosua ngon Kaleb nyang mantong udeb. 
<br /><span class="verse" id="39">39 </span>Óh ka lheueh Nabi Musa geupeusampoe feureuman TUHAN ubak bansa Israel, bansanyan laju meuduka cita deungon peudeh that. 
<br /><span class="verse" id="40">40 </span>Óh singoh nyan watée seuboh buta, meukeumah-keumah kheueh awaknyan keuneuk jijak ék ateueh pucak gunong. Kheun awaknyan, "Keubiet kamoe ka meudesya. Teuma jinoenyoe kamoe ka siab keuneukjak ubak teumpat nyang geutunyok lé TUHAN." 
<br /><span class="verse" id="41">41 </span>Teuma Nabi Musa geupeugah, "Pakon gata jinoenyoe keuneuk taliengkeu peurintah TUHAN? Gata hana meuhase! 
<br /><span class="verse" id="42">42 </span>Bék gatajak, gata teuma jipeutaloe lé musoh-musoh gata sabab TUHAN hana meusajan gata. 
<br /><span class="verse" id="43">43 </span>Bak watée gata meuhadab ngon ureuëng Amalek dan ureuëng Kanaan nyan, gata teuma maté lam prang nyan. TUHAN hana meusajan gata sabab gata hana taát ubak Gobnyan." 
<br /><span class="verse" id="44">44 </span>Teuma lé ureuëng-ureuëng Israel nyan teutab neukat cit jikeuneuk ék ateueh pucak gunong nyan, bahpi Nabi Musa dan Peuto Peujanjian hana jitinggai khimah-khimah nyan. 
<br /><span class="verse" id="45">45 </span>Teuma lé ureuëng Amalek dan ureuëng Kanaan nyang na tinggai disinan laju jiprang dan jipeutaloe banmandum ureuëng-ureuëng Israel dan jipeucrok awaknyan sampoe trok u Horma. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
