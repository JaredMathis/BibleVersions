<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-11</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 11</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nibak siuroe bansa nyan jipeuphon aloh alah ubak TUHAN keuhai keususahan awaknyan. Watée geudeungoe awaknyan apoh apah, TUHAN that-that beungéh dan laju geupeuteuka apui u ateueh awaknyan. Apuinyan jimeu-éue laju lamkawan awaknyan dan laju tutong siladum nibak khimah-khimah awaknyan. 
<br /><span class="verse" id="2">2 </span>Ureuëng-ureuëng nyan laju jikliek-kliek jilakée tulông ubak Nabi Musa. Laju Nabi Musa geumeudóa ubak TUHAN, teuma lon kheueh laju apui nyan. 
<br /><span class="verse" id="3">3 </span>Sabab keujadian nyan, teumpatnyan geuboh nan Tabera, sabab nibak teumpatnyan apui TUHAN hu deungon raya that lamkawan awaknyan. 
<br /><span class="verse" id="4">4 </span>Nibak jijak ureuëng-ureuëng Israel nyan na cit teuma lamkawan nyan ureuëng aséng nyang seutôt sajan. Awaknyan meuheuet that keuneuk pajoh uengkot sie, dan meunan cit deungon ureuëng Israel ka teuma apoh apah. Kheun awaknyan, "Ah, cuba meunyoe na uengkot sie keugeutanyoe! 
<br /><span class="verse" id="5">5 </span>Tanyoe teuingat that keu uengkot nyang tanyoe pajoh deungon pre mantong di nanggroe Meusé, na boh timon, na boh timon bruek, prée, bawang mirah ngon bawang putéh! 
<br /><span class="verse" id="6">6 </span>Jinoenyoe geutanyoe ka habéh teunaga sabab hana peunajoh nyang laén seulaén manna mantong nyang deuh tanyoe kalon." 
<br /><span class="verse" id="7">7 </span>Rupa jih manna nyan lagée bijéh nyang ubit-ubit, hi jih putéh meujampu kunéng-kunéng. 
<br /><span class="verse" id="8">8 </span>Meunyoe ka trok bak watée malam manna nyan rhot meusigoe-sigoe deungon ié mbon u ateueh khimah-khimah. Óh ka beungoh uroe dumna ureuëng laju jijak keudéh keunoe keu jijak peusapat boh manna nyang rhot nyan, atranyan jigiléng sampoe jeuet keuteupông, dan jipeuget laju keu peunajoh kuwe nyang bulat teuma timpiek. Rasajih lagée kuwe nyang teupanggang di ateueh apui nyang teujampu deungon minyéuk zaiton. 
<br /><span class="verse" id="10">10 </span>Nabi Musa geudeungoe ureuëng-ureuëng Israel nyan jimeu ôk-ôk, sira jidong meu hudom-udom dikeue khimah droe jih. Teuma teuka kheueh beungéh TUHAN nyang lumpah brat sampoe Nabi Musa meurasa seudeh lagoena. 
<br /><span class="verse" id="11">11 </span>Dan geupeugah kheueh lé gobnyan ubak TUHAN, "Pakon Droeneueh ya TUHAN neupeususah ulôn lagéenyoe? Peu kheueh Droeneueh ya Allah hana neu galak keu ulôn? Pakon teuma Droeneueh neupeujok tanggong jaweueb banmandum ureuëngnyan u ateueh ulôn? 
<br /><span class="verse" id="12">12 </span>Peu kheueh ulôn nyang kandong atawa nyang peulahé awaknyan banmandum? Pakon kheueh Droeneueh neuyue ulôn jeuet lagée sidroe ureuëng dendayang nyang buet jih jiteumingkue aneuëk manyak nyan ban lahé, sampoe ulôn nyoe harôh lôn useuha awaknyan sipanyang rot u nanggroe nyang Droeneueh ka peujanji keu indatu awaknyan? 
<br /><span class="verse" id="13">13 </span>Neungieng kheueh nyan, awaknyan hana jipiôh ji meurengék jilakée uengkot sie. Dan dipat kheueh harôh lôn mita uengkot sie nyan keu awaknyan? 
<br /><span class="verse" id="14">14 </span>Hana ek le ulôn seuôn tanggong jaweueb nyang raya ngon brat nyan; lumpah that brat tanggong jaweuebnyan ateueh ulôn! 
<br /><span class="verse" id="15">15 </span>Meunyoe Droeneueh ya TUHAN hana neupiôh neupeusaneut ulôn lagéenyoe sabe, neugaséh kheueh keu ulôn; leubeh gét Droeneueh poh maté mantong ulôn nyoe jinoe cit teuma mangat ulôn nyoe hana le lôn tanggong ázeb deurita nyang lagéenyoe." 
<br /><span class="verse" id="16">16 </span>Laju meufeureuman kheueh TUHAN ubak Nabi Musa sira geupeugah lagéenyoe, "Gata peusapat kheueh lamkawan bansa Israel tujoh ploh droe ureuëng patot-patot nyang jiaku sibagoe peumimpén bansa. Gataba kheueh laju awaknyan ukeue Ulôn di dalam Khimah Ulôn, laju gata yuedong awaknyan disinan bak binéh gata. 
<br /><span class="verse" id="17">17 </span>Ulôn teuma Lôn treun Lôn jak peugah haba deungon gata nibak teumpatnyan, dan siladum nibak kuasa nyang ka Ulôn bri keu gata, nyan teuma Ulôn bri keu awaknyan. Dan deungon lagée nyan awaknyan ka hase jitulông gata jiseuôn tanggong jaweueb ateueh bansa nyoe, dan bék gata seuôn tanggongnyan sidroe gata. 
<br /><span class="verse" id="18">18 </span>Jinoenyoe gata peugah kheuehnyoe ubak bansa nyan: Peugleh kheueh droe gatanyan keu singoh beungoh; gata teuma tapajoh uengkot sie. TUHAN ka geudeungoe gatamo ngon apoh apah bahwa gata meuheuet that keuneuk pajoh uengkot sie, dan bahwa naseb gata leubeh jroh nibak watée di nanggroe Meusé. Jinoenyoe TUHAN teuma geubri gata uengkot sie, dan gata ka hase gata makheun atranyan. 
<br /><span class="verse" id="19">19 </span>Gata teuma tapajoh uengkot sie nyan kon mantong treb jih si uroe atawa dua uroe, atawa limong uroe atawa lom siploh uroe, dan hana teuma treb jihnyan dua ploh uroe, 
<br /><span class="verse" id="20">20 </span>teuma nyan sibeuleuen peunoh gata pajoh atranyan, sampoe gata rhot bak sakét dan muntah-muntah sabab tapajoh sie nyan. Hainyan jeuet sabab gata ka tatulak TUHAN nyang na lamkawan gata. Dan lom teuma sabab lé gata ka gatamo dikeue Geuhnyan dan meunyeusai bahwa gata ka gata tinggai tanoh Meusé." 
<br /><span class="verse" id="21">21 </span>Laju Nabi Musa geupeugah lom ubak TUHAN, "Bansa nyang ulôn pimpén nyoe meujeumeulah na 600.000 droe. Pakriban Droeneueh peugah bahwa Droeneueh teuma neubri uengkot sie siseb-seb jih nyang treb jih sibuleuen peunoh? 
<br /><span class="verse" id="22">22 </span>Dipat kheueh na leumô ngon bubiri nyang meunanle nyang harôh teusie keu teupeutroe awaknyan? Peu kheueh banmandum uengkot lam laôt seb keu teubri makheun keu awaknyan?" 
<br /><span class="verse" id="23">23 </span>Geujaweueb lé TUHAN, "Peu kheueh keukuasaan Ulôn teubataih? Gata hana treb lé takalon peue nyang Ulôn peugah nyan bit-bit beutôi teujadi atawa hana!" 
<br /><span class="verse" id="24">24 </span>Teuma geuteubit kheueh laju Nabi Musa geujak peusampoe habanyan peue nyang ka geupeugah lé TUHAN ubak gobnyan. Laju Nabi Musa geupeusapat tujoh ploh droe peumimpén laju geuyue dong awaknyan bansilingka Khimah TUHAN. 
<br /><span class="verse" id="25">25 </span>Laju TUHAN geutreun di lam awan dan geupeugah laju ubak Nabi Musa. TUHAN geucok laju siladum nibak kuasa nyang ka geubri ubak Nabi Musa dan laju geubri atranyan ubak bantujoh ploh droe peumimpén nyan. Bak watée Roh TUHAN nyan geutreun u ateueh awaknyan, jipeuphon kheueh awaknyan jimeuhôi lagée nabi meuhôi teuma hana treb. 
<br /><span class="verse" id="26">26 </span>Dua lamkawan tujoh ploh droe peumimpén nyan, Eldad dan Medad, tinggai di dalam khimah dan hana jijak meusajan-sajan deungon nyang laén u dalam Khimah TUHAN. Di khimah-khimah nyan Roh laju jitreun u ateueh awaknyan, dan awaknyan bandua pi jipeuphon teumawok lagée su nabi. 
<br /><span class="verse" id="27">27 </span>Laju lé sidroe ureuëng jiplung u luwa keu jijak peugah ubak Nabi Musa peue nyang ka teujadi ateueh Eldad dan Medad. 
<br /><span class="verse" id="28">28 </span>Yosua bin Nun, nyang ka jibantu Nabi Musa yoh phon masa muda jihnyan, jipeugah ubak Nabi Musa, "Neuyue kheueh awaknyan jipiôh hai Bapak!" 
<br /><span class="verse" id="29">29 </span>Nabi Musa geujaweueb, "Keupeue gata tapike keu lôn? Ulôn keubit meuharab seumoga TUHAN geubri Roh Geuhnyan ubak banmandum bansa Geuhnyan, dan geupeujeuet awaknyan banmandum hase jeuet keunabi!" 
<br /><span class="verse" id="30">30 </span>Laju Nabi Musa geujak woe lom ubak khimah meusigoe deungon ban tujoh ploh peumimpén bansa Israel nyan. 
<br /><span class="verse" id="31">31 </span>Deungon hana teusangka-sangka TUHAN geupeuteuka laju angén rot laôt; di angén nyan laju jiba cicém-cicém puyoh nyang jipoe miyueb lagoena, teuma na simetée mantong di ateueh tanoh. Cicém nyan jipoe keudéh-keunoe di ateueh khimah-khimah nyan sampoe jiôh na meupadub metée di bansikeulileng nyan. 
<br /><span class="verse" id="32">32 </span>Sipanyang uroenyan, sipanyang malam dan sipanyang uroe óh lheueh nyan teuma, ureuëng-ureuëng laloe jidrob cicém puyoh. Tieb-tieb ureuëng jidrob cicém puyoh nyan na siribée kilo gram. Cicém-cicém nyan awaknyan tabu bansikeulileng khimah-khimah mangat jeuet tho. 
<br /><span class="verse" id="33">33 </span>Seumantong jai uengkot sie nyang jipajoh, TUHAN jeuet keu beungéh keu bansa nyan dan geupeutreun laju bala u ateueh awaknyan. 
<br /><span class="verse" id="34">34 </span>Laju teumpat nyan geuboh nan, "Jirat ureuëng leuha", sabab disinan geupeukubu ureuëng-ureuëng nyang maté sabab lé leuha jih. 
<br /><span class="verse" id="35">35 </span>Nibak teumpat nyan bansanyan laju jiminah u daerah Hazerot, laju jipeudong khimah nibak teumpat nyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
