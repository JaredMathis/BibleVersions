<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-31</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a>
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 31</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman lom ubak Nabi Musa, "Gata jak tueng bila kheueh laju ubak ureuëng Midian sabab peue nyang ka awaknyan peubuet ateueh bansa Israel. Óh lheueh nyan gata teuma maté." 
<br /><span class="verse" id="3">3 </span>Teuma Nabi Musa geupeugah ubak bansa Israel, "Meusiab-siab kheueh keu tajak muprang: gata harôh tajak prang ureuëng Midian keu teujak peubuet huköman TUHAN ubak awaknyan. 
<br /><span class="verse" id="4">4 </span>Nibak tieb-tieb sukée bansa Israel, gata harôh tapeusiab siribée droe tantra keu jimaju u mideuen prang." 
<br /><span class="verse" id="5">5 </span>Teuma jipiléh kheueh siribée droe nibak tieb-tieb sukée bansa Israel, banmandum jih nyan na jeumeulah dua blaih ribée droe nyang ka siab keu jijak maju u mideuen prang. 
<br /><span class="verse" id="6">6 </span>Nabi Musa geuyue awaknyan jijak muprang meusajan-sajan deungon Pinehas aneuëk Imeum Eleazar. Pinehas jiba sajan barang-barang suci dan beureuguih-beureuguih guna jih keu teutujok sibagoe tanda-tanda. 
<br /><span class="verse" id="7">7 </span>Paih lagée peurintah TUHAN ubak Nabi Musa, ureuëng Israel laju jijak prang ureuëng Midian dan laju jijakpoh maté banmandum ureuëng agam awaknyan, 
<br /><span class="verse" id="8">8 </span>jitamong cit keunan limong droe raja Midian, awaknyan na kheueh Ewi, Rekem, Zur, Hur, dan Reba. Bileam, aneuëk Beor, meunan cit jipoh maté. 
<br /><span class="verse" id="9">9 </span>Ureuëng Israel laju jidrob ngon jiteuen ureuëng inong dan aneuëk-aneuëk manyak ureuëng Midian, dan jireupah teuma bubena beulatang peulara, meunan cit bubena hareuta keukayaan awaknyan. 
<br /><span class="verse" id="10">10 </span>Banda-banda dan khimah-khimah awaknyan pi jitot banmandum. 
<br /><span class="verse" id="11">11 </span>Óh lheueh nyan ureuëng-ureuëng Israel jijak cok laju bubena hareuta nyang jirampah nyan, jitamong cit keunan ureuëng nyang teuteuen dan beulatang peulara, 
<br /><span class="verse" id="12">12 </span>laju atranyan jijak ba ubak Nabi Musa dan Imeum Eleazar dan keu banmandum umat Israel. Nibak watée nyan awaknyan teungoh jipeudong khimah di ateueh darat Moab, nibak binéh Krueng Yordan, toe ngon banda Yerikho. 
<br /><span class="verse" id="13">13 </span>Teuma Nabi Musa, Imeum Eleazar dan banmandum peumimpén nyang laén nibak umat Israel laju jiteubiet nibak lam khimah keu jijak sambot tantra Israel nyang ka jiwoe nibak mideuen prang nyan. 
<br /><span class="verse" id="14">14 </span>Nabi Musa geubeungéh keu panglima-panglima prang nyan, ubak ulée pasokan dan ubak ulée laseukar nyang ban mantong jiwoe nibak prang. 
<br /><span class="verse" id="15">15 </span>Geupeugah lé gobnyan ubak awaknyan, "Pakon gatanyoe tapeubiyeu banmandum ureuëng inong nyan udeb? 
<br /><span class="verse" id="16">16 </span>Bukon kheueh ureuëng-ureuëng nyan nyang ka jiseutôt naseuhat Bileam, sampoe jibujuk umat Israel di Peor mangat jitinggai TUHAN? Dan nyan kheueh teuma nyang peuteuka beuncana u ateueh umat TUHAN! 
<br /><span class="verse" id="17">17 </span>Nyan, jinoenyoe tajak poh maté kheueh laju bubena aneuëk agam dan aneuëk inong nyang hanale gadih. 
<br /><span class="verse" id="18">18 </span>Teuma banmandum aneuëk inong nyang mantong peurawan jeuet gatacok keu gata. 
<br /><span class="verse" id="19">19 </span>Dan gata banmandum nyang ka gatamat manyét ureuëng maté harôh gata tinggai diluwa khimah-khimah nyang treb jih tujoh uroe. Nibak uroe nyang keu lhée dan nyang keu tujoh gata dan banmandum ureuëng inong nyang ka gata teun nyan harôh gata peuna upacara teupeu gleh droe. 
<br /><span class="verse" id="20">20 </span>Tieb-tieb siôn peukayan dan peue mantong nyang nibak kulét, bulée kaméng atawa kayée, nyan pi harôh kheueh teupeu suci." 
<br /><span class="verse" id="21">21 </span>Óh lheueh nyan di Imeum Eleazar geupeugah laju ubak mandum tantra nyang ban jiwoe nibak mideuen prang nyan, "Nyoe kheueh peuratoran-peuratoran nyang geubri lé TUHAN ubak Nabi Musa. 
<br /><span class="verse" id="22">22 </span>Peue-peue mantong nyang hana tutong meunyoe teutot ngon apui, lagée méuh, pirak, teumaga, beuso, timah putéh dan timah itam, harôh teupeu gleh atra nyan deungon cara teupeutamong u dalam apui. Óh lheueh nyan barang-barang nyan harôh kheueh teuma teu rhah sampoe gleh deungon ié upacara nyang teupeu suci mangat atra nyan hana jeuet keu kuto lé. Dan banmandum beunda nyang laén nyang tutong keunong apui harôh kheueh teupeu suci atra nyan deungon ié upacara nyang teupeu gleh nyan. 
<br /><span class="verse" id="24">24 </span>Nibak uroe nyang keutujoh harôh teuma rhah peukayan gata, barô kheueh gata hanale teupeugah kuto, dan jeuet gata tamong u dalam khimah-khimah." 
<br /><span class="verse" id="25">25 </span>TUHAN meufeureuman ubak Nabi Musa, 
<br /><span class="verse" id="26">26 </span>"Gata dan Imeum Eleazar meunan cit deungon banmandum peumimpén nyang laén nibak umat Israel, harôh kheueh gata itong banmandum hase hareuta nyang teureupah watée di mideuen prang, jitamong cit keunan ureuëng nyang teuteuen dan beulatang nyang laén. 
<br /><span class="verse" id="27">27 </span>Hase nibak hareuta nyang teureupah dimideuen prang nyan harôh gata bagi dua nyang sadub le jih; saboh jeumba keu tantra nyang ka jijak muprang dan saboh jeumba teuk keu umat nyang tinggai. 
<br /><span class="verse" id="28">28 </span>Keu jeumba Ulôn nyang khusos, Ulôn, TUHAN, nibak hak jeumba tantra nyan harôh kheueh gatacok saboh nibak tieb-tieb limong reutoh -- bah kheuehnyan nibak ureuëng-ureuëng nyang teuteuen, meunan cit nibak leumô, keuleudée, bubiri dan kaméng. 
<br /><span class="verse" id="29">29 </span>Gata jok kheueh nyan ubak Imeum Eleazar sibagoe peuseumahan khusos keu Ulôn, TUHAN. 
<br /><span class="verse" id="30">30 </span>Nibak jeumba nyang teubri keu umat Israel nyan, harôh teuma teucok saboh nibak tieb-tieb limong ploh, bah kheueh nyan nibak ureuëng-ureuëng nyang teuteuen, meunan cit nibak leumô, keuleudée, bubiri dan kaméng. Gata jok kheueh banmandum nyan ubak ureuëng Lewi nyang jiurôh Khimah Ulôn." 
<br /><span class="verse" id="31">31 </span>Nabi Musa dan Imeum Eleazar laju geupeubuet lagée nyang ka geupeurintah lé TUHAN ubak gobnyan. 
<br /><span class="verse" id="32">32 </span>Seulaén nyang ka jicok lé tantra keujeumba awaknyan, hase nyang teureupah nyan na jeumeulah jih: 675.000 boh bubiri dan kaméng, 72.000 boh leumô, 61.000 boh keuleudée, dan 32.000 droe aneuëk dara nyang mantong gadih. 
<br /><span class="verse" id="36">36 </span>Siteungoh nibak jeumeulah nyan harôh kheueh teubri keu tantra deungon reuncijih na kheueh lagéenyoe: 337.500 boh bubiri dan kaméng, dan nibak jeumeulah nyang 675 boh na kheueh keu meuneubri khusos ubak TUHAN; 36.000 boh leumô, 72 boh keu meuneubri khusos ubak TUHAN 30.500 boh keuleudée, 61  boh na kheueh keu meuneubri khusos ubak TUHAN; 16.000 droe aneuëk dara mantong gadih, 32 droe na kheueh keu meuneubri khusos ubak TUHAN. 
<br /><span class="verse" id="41">41 </span>Lé Nabi Musa geujok laju meuneubri khusos nyan ubak Imeum Eleazar keu geupeuseumah teuma ubak TUHAN, lagée nyang ka geupeurintah lé TUHAN. 
<br /><span class="verse" id="42">42 </span>Jeumba keu rakyat sadub meuneuweuek jih deungon jeumba tantra: 337.500 boh bubiri dan kaméng, 36.000 boh leumô, 30.500 boh keuleudée, dan 16.000 droe aneuëk dara nyang mantong gadih. 
<br /><span class="verse" id="47">47 </span>Lagée nyang geupeurintah lé TUHAN, Nabi Musa laju geucok saboh nibak tieb-tieb limong ploh droe tawanan dan beulatang, laju atra nyan geujok ubak ureuëng-ureuëng Lewi nyang meutugaih di Khimah TUHAN. 
<br /><span class="verse" id="48">48 </span>Óh ka seuleusoe lé panglima prang nyang ka jipimpén tantra Israel, laju jijak meuhadab ubak Nabi Musa 
<br /><span class="verse" id="49">49 </span>dan laju jilapor, "Teungku, kamoe ka kamoe itong bubena tantra dimiyueb kamoe. Teunyata jeumeulah awaknyan geunab, hana meusidroe pi nyang gadôh. 
<br /><span class="verse" id="50">50 </span>Sabab nyan kamoe na kamoe ba piasan-piasan méuh, gleueng jaroe ngon gleueng gaki, iencien, keurabu dan talo takue nyang ka jicok maséng-maséng. Banmandum nyoe kamoe seurah ubak TUHAN sibagoe peuseumahan kamoe, mangat TUHAN teutab geulindong kamoe." 
<br /><span class="verse" id="51">51 </span>Nabi Musa dan Imeum Eleazar geuteurimong laju méuh nyan, banmandum nyan na kheueh teupeugét lam bantuek piasan. 
<br /><span class="verse" id="52">52 </span>Nyang jipeuseumah lé panglima nyan na brat jih rab dua reutoh kilo gram. 
<br /><span class="verse" id="53">53 </span>Teuma di tantra nyan maséng-maséng ka jicok hase hareuta teureupah nibak mideuen prang nyan dan ka jingui keudroe jih maséng-maséng. 
<br /><span class="verse" id="54">54 </span>Teuma Nabi Musa dan Imeum Eleazar laju geuba méuh nyan ubak Khimah TUHAN keu geupeuseumah ubak TUHAN mangat TUHAN geulindong bansa Israel. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
