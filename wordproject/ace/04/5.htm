<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-5</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a>
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 5</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak Nabi Musa, 
<br /><span class="verse" id="2">2 </span>"Gata jak peurintah kheueh laju ubak ureuëng Israel haba lagée nyoe: Banmandum ureuëng nyang keunong peunyakét kulét nyang bit-bit mubahya, atawa peunyakét keulamin, atawa nyang ka tupéeh deungon manyét, ureuëng nyan harôh kheueh teupeuteubiet nibak khimah ureuëng Israel. 
<br /><span class="verse" id="3">3 </span>Awaknyan harôh kheueh teuyue jak, mangat khimah-khimah hana keunong kuto, nibak teumpat Ulôn tinggai meusajan-sajan deungon umat Ulôn." 
<br /><span class="verse" id="4">4 </span>Ureuëng Israel laju jipeubuet banmandum peurintah nyan dan jipeuteubiet laju bubena ureuëng-ureuëng nyang meupeunyakét lagée nyan nibak khimah nyan. 
<br /><span class="verse" id="5">5 </span>TUHAN geubri ubak Nabi Musa peuratoran-peuratoran nyoe keu bansa Israel: Meunyoe sidroe-droe ureuëng nyang hana seutia ubak TUHAN deungon jipeubuet salah ateueh ureuëng laén, 
<br /><span class="verse" id="7">7 </span>ureuëng nyan harôh kheueh jiaku desya jih dan jibayeue sineuboh jih nyan deungon peunoh, teutamah lom ngon dua ploh peureusen, keu ureuëng nyang jipeurugoe nyan. 
<br /><span class="verse" id="8">8 </span>Teuma meunyoe ureuëng nyang jipeurugoe nyan ka meuninggai donya dan hana teuma jitinggai waréh syedara nyang toe, laju sineuboh nyan harôh kheueh jijok ubak TUHAN, dan nyan jeuet keujeumba imeum. Sineubohnyan hana jitamong keunan lagée leumô agam keu upacara peu amphon desya keu ureuëng nyang ka meusalah nyan. 
<br /><span class="verse" id="9">9 </span>Atra peue mantong nyang jipeuseumah lé ureuëng Israel ubak TUHAN, peuseumahan khusos jihnyan ka jeuet keujeumba imeum nyang teurimong peuseumahan nyan. 
<br /><span class="verse" id="10">10 </span>Peue mantong nyang jipeuseumah lé sidroe-droe ureuëng ubak TUHAN, nyan ka jeuet keujeumba ureuëng nyan keudroe. Teuma peue mantong nyang jipeuseumah ubak sidroe imeum, nyan ka jeuet keujeumba imeum. 
<br /><span class="verse" id="11">11 </span>TUHAN meufeureuman ubak Nabi Musa 
<br /><span class="verse" id="12">12 </span>deungon peuratoran-peuratoran lagée nyoe ubak bansa Israel. Jeuet mantong sidroe ureuëng agam jicuriga keu peurumoh jih. Jihnyan jisangka bahwa ureuëng binoe jih hana seutia ubak jihyan dan ka teuma jipeukuto droe jih sabab ka jimeumukah deungon ureuëng agam nyang laén. Teuma ureuëng lakoenyan hana jiteumé keupastian, sabab hai nyang jipeubuet lé peurumoh atawa binoe jihnyan ngon cara jimeusom-meusom; saksi keuhai nyan hana teuma, dan jihnyan hana teuma teudrob basah. Atawa jeuet cit teuma di ureuëng lakoe jicuriga, padahai peurumoh jihnyan hana teuma ji meumukah ngon ureuëng agam nyang laén. 
<br /><span class="verse" id="15">15 </span>Dalam hai nyang dua masa alah nyan di ureuëng lakoe harôh kheueh jiba peurumoh jih nyan ubak imeum. Meunan cit jihnyan harôh kheueh jiba peuseumahan nyang teupeureulée, na kheueh sikilo gram teupông gandom. Teupông nyan hana jeuet teuro ngon minyéuk zaiton atawa teuboh ngon dupa, sabab atranyan peuseumahan nyang teucuriga dan teumeukeusut sibagoe tanda na jih curiga si ureuëng lakoe keu ureuëng bino jih nyan. 
<br /><span class="verse" id="16">16 </span>Di imeum harôh kheueh geuyue ureuëng inong nyan jidong di keue miseubah meuhadab TUHAN. 
<br /><span class="verse" id="17">17 </span>Laju lé imeum geucok laju saboh cangkie tanoh dan geuroe laju bacut ié suci u dalam cangkie tanoh nyan. Óh lheueh nyan gobnyan geucok laju abée nibak aleue Khimah TUHAN laju atranyan geupeutamong u dalam ié nyan. 
<br /><span class="verse" id="18">18 </span>Óh lheueh nyan jiploih laju ôk ureuëng inong nyan, dan teupông keucurigaan nyan jikeubah laju teuma u dalam paleuet, seudangkan di teungku imeum keudroe geumat ié phet dan nyan kheueh ié nyang teupeuteuka kutok. 
<br /><span class="verse" id="19">19 </span>Óh lheuehnyan lé imeum geupeugah laju sumpah dan sira geulakée ureuëng inong nyan jisituju keuhainyan. Imeum harôh geupeugah, "Meunyoe gata hana tameumukah, gata hana keunong kutok nyang jipeuteuka lé ié nyoe. 
<br /><span class="verse" id="20">20 </span>Teuma meunyoe gata ka neumeumukah, 
<br /><span class="verse" id="21">21 </span>seumoga TUHAN geupeujeuet nan gata jeuet keu sumpah ngon kutok lamkawan bansa gata. Seumoga lé Gobnyan geupeujeuet lhak pha gata jeuet keu kroet dan pruet gata pi jiteuka gumbong. 
<br /><span class="verse" id="22">22 </span>Ié nyang jipeuteuka kutoknyoe teuma jitamong u dalam pruet gata deungon nyan teuma pruet gata jeuet keu gumbong meunan cit teupeukroet teuma lhak pha gata." Ureuëng inong nyan harôh jijaweueb, "Ulôn situju; Seumoga TUHAN geupeujeuet meunan." 
<br /><span class="verse" id="23">23 </span>Laju di imeum geutuléh laju kutoknyan u ateueh keureutah meugulong dan geusampôh teuma deungon ié nyang phet nyan. 
<br /><span class="verse" id="24">24 </span>Di imeum geuyue lom ureuëng inong nyan jijieb ié nyang phet nyang teupeuteuka kutok nyan. Meunyoe jijieb ié nyan jeuet keusabab rasa sakét. 
<br /><span class="verse" id="25">25 </span>Meunan cit di imeum geucok laju peuseumahan teupông nyan, dan atranyan geutunyok laju u keue TUHAN, laju geuba teuma u keu miseubah. 
<br /><span class="verse" id="26">26 </span>Laju lé gobnyan geucoklom saboh reugam teupông sibagoe tanda bahwa banmandum teupông nyan kalheueh geupeuseumah, laju atra nyan geutot teuma di ateueh miseubah. Akhé jih iényan geupeu jieb teuma ubak ureuëng inong nyan. 
<br /><span class="verse" id="27">27 </span>Seukira jih ureuëng inong nyan ka jimeumukah, deungon keunong ié nyan teupeusabab jihnyan sakét lagoena; pruet jih laju gumbong meunan cit deungon lhak pha jih pi laju teuma teuka kroet. Nan jihnyan jeuet keu sumpah ngon kutok lamkawan bansa jih keudroe. 
<br /><span class="verse" id="28">28 </span>Teuma seukira jih ureuëng inong nyan hana meusalah, jihnyan hana teuma keunong kutok dan mantong hase ji meu aneuëk. 
<br /><span class="verse" id="29">29 </span>Meunan kheueh peuratoran jih meunyoe sidroe ureuëng lakoe ceumeuru dan curiga bahwa peurumoh jih nyan ka jipeubuet jeuhet deungon ureuëng agam laén dan jipeukuto droe jihnyan. Ureuëng agam nyan harôh jijak peuhadab binoe jihnyan ubak TUHAN dan di imeum harôh teuma geupeubuet peuratoran nyan u ateueh ureuëng nyan. 
<br /><span class="verse" id="31">31 </span>Ureuëng agam nyan beubaih nibak salah jihnyan, teuma binoe jihnyan, meunyoe teunyata meusalah, harôh kheueh jitanggong bubena akibat jih. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
