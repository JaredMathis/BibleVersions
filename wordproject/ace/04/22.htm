<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Teubileueng - Aceh Bible - Old Testament / Numbers-22</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Teubileueng</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bansa Israel nyan jibeurangkat lom dan laju jipeudong khimah ateueh darat Moab, di daerah meurandeh Krueng Yordan, toe ngon banda Yerikho. 
<br /><span class="verse" id="2">2 </span>Bak watée raja Moab nyang nan jih Balak, aneuëk Zipor, jideungoe pakriban bansa Israel nyan jipeusaneut ateueh ureuëng Amori, dan bahwa bansa Israel nyan gét that jai jeumeulah jih, yoe that-that raja nyan dan meunan ngon banmandum rakyat jih nyan teumakot banmandum. 
<br /><span class="verse" id="4">4 </span>Lé ureuëng Moab nyan laju jipeugah ubak peumimpén Midian, "Hana treb le geureumbolan nyan ji reupah ngon jiuét peue nyang deuh nibak binéh geutanyoe lagée leumô jirot naleueng di blang." Teuma Raja Balak 
<br /><span class="verse" id="5">5 </span>geu kirém laju utosan mangat jijak hôi Bileam, aneuëk Beor, nyang tinggai di banda Petor to ngon Krueng Efrat di daerah Amau. Awaknyan geuyue jak peusampoe ubak Bileam peusannyoe nibak Raja Balak, "Beuneu teupeu kheueh, na saboh bansa nyang teuka nibak nanggroe Meusé; awaknyan ka meutabu bansaboh nyoe dan ka siab jikeuneuk prang daerah kamoe. 
<br /><span class="verse" id="6">6 </span>Awaknyan leubeh teuga nibak kamoe. Lé sababnyan, tateuka kheueh! Neukutok kheueh awaknyan keu ulôn. Mungken kamoe hase kamoe peutaloe awaknyan dan kamoe use awaknyan nibak nanggroe nyoe. Sabab ulôn yakén that sabab ureuëng nyang droeneueh bri beureukat teuma meuteumé beureukat, dan ureuëng nyang droeneueh kutok teuma meuteumé bala." 
<br /><span class="verse" id="7">7 </span>Deungon nyan jijak kheueh laju peumimpén Moab dan Midian deungon jiba upah keu Bileam mangat geuhnyan geutem kutok ureuëng Israel. Óh ka trok awaknyan ubak Bileam, awaknyan laju jipeusampoe ubak gobnyan peue nyang ka geupeusan lé Raja Balak watée jikeuneuk jak meurumpok ngon Bileam nyan. 
<br /><span class="verse" id="8">8 </span>Kheun Bileam ubak awaknyan, "Gata dom kheueh disinoe. Singoh ulôn peugah ubak gata peue nyang ka geupeugah lé TUHAN ubak ulôn." Teuma lé peumimpén Moab nyan laju jitinggai di teumpat Bileam. 
<br /><span class="verse" id="9">9 </span>Lé Po teu Allah laju geujak ubak Bileam dan geutanyong, "Soe kheueh ureuëng-ureuëng nyang tinggai di teumpat gata, Bileam?" 
<br /><span class="verse" id="10">10 </span>Geu jaweueb lé Bileam, "Awaknyan utosan Raja Balak nibak Moab jijak keunoe jipeugah 
<br /><span class="verse" id="11">11 </span>bahwa na saboh bansa nyang teuka nibak nanggroe Meusé ka meutabu bansaboh nyoe. Raja Balak geuyue ubak ulôn mangat lôn kutok bansa nyan keu jihnyan, mangat hase rajanyan jijak prang ngon ji use ureuëng nyan." 
<br /><span class="verse" id="12">12 </span>Geupeugah lom lé Po teu Allah ubak Bileam, "Bék kheueh gatajak ngon ureuëng nyan, dan bék teuma gata kutok bansa nyan, sabab awaknyan ka Ulôn bri beureukat." 
<br /><span class="verse" id="13">13 </span>Óh singoh beungoh Bileam laju geupeugah ubak ureuëng nyang jikirém lé Raja Balak nyan, "Gata woe kheueh laju, TUHAN hana geupeu idhin ulôn jak deungon gata." 
<br /><span class="verse" id="14">14 </span>Teuma jigisa kheueh laju awaknyan ubak Balak dan jipeusampoe ubak geuhnyan bahwa Bileam hana geutem jak deungon droe jihnyan. 
<br /><span class="verse" id="15">15 </span>Lé Raja balak geukirém lom leubeh le utosan nyang leubeh manyang pangkat jih nibak nyang phon. 
<br /><span class="verse" id="16">16 </span>Awaknyan jipeusampoe laju ubak Bileam peusan nyoe nibak Raja Balak, "Ulôn lakée deungon meuharab that: neuteuka kheueh, dan bék kheueh neutulak. 
<br /><span class="verse" id="17">17 </span>Ulôn kubri upah keu droeneueh nyang jai that, dan ulôn peubuet peue mantong nyang droeneueh peugah. Neuteuka kheueh, dan neukutok kheueh bansa nyan keu ulôn." 
<br /><span class="verse" id="18">18 </span>Teuma Bileam geujaweueb, "Bahpi nyan méuh dan pirak nyang na didalam meuligoe Raja Balak jijok banmandum nyan keu ulôn, teuma ulôn hana hase lôn iengkeue peue nyang ka geupeurintah lé TUHAN ubak ulôn, Po teu Allah nyang ulôn seumah. Bahpi nyan hai nyang paleng ubit ulôn hana jeuet lôn lawan hai nyan. 
<br /><span class="verse" id="19">19 </span>Teuma bahpi meunan bah kheueh nibak malam nyoe gata mudom disinoe, lagée nyang ka jipeubuet lé utosan nyang ka awai dilée. Ulôn meuheuet lôn keuneuk teupeu peu kheueh mantong na nyang teuma geupeugah lé TUHAN ubak ulôn." 
<br /><span class="verse" id="20">20 </span>Malam nyan Po teu Allah teuka lom ubak Bileam dan geupeugah, "Ureuëng-ureuëng nyan jiteuka keu jilakée gata mangat gatajak deungon awaknyan. Teuma meusiab-siab kheueh mangat gatajak. Teuma gata peubuet kheueh peue nyang teupeurintah ubak gata." 
<br /><span class="verse" id="21">21 </span>Óh singoh beungoh Bileam laju geupasang peulana ateueh keuleudée geuh, laju geujak meusigoe deungon mandum peumimpén Moab nyan. 
<br /><span class="verse" id="22">22 </span>Teuma bak watée Bileam geujak, Po teu Allah gét that beungéh. Teungoh Bileam geupasang ateueh keuleudée geuhnyan, ji iréng lé dua droe peulayan gobnyan, laju malaikat TUHAN geudong di teungoh-teungoh rot ueh rayeuk keu geu pagab geuhnyan nyang teungoh geujak. 
<br /><span class="verse" id="23">23 </span>Jikalon malaikat TUHAN ka teudong disinan deungon peudeueng bak jaroe nyang ka teusuet didalam sarong, laju keuleudée nyan jijak wet holaén nyang meusimpang nibak rot ueh nyang teungoh jijak nyan, dan jijak laju u dalam blang. Bileam laju geuseunuét keuleudée nyan mangat jigisa lom ubak rot nyang phon. 
<br /><span class="verse" id="24">24 </span>Óh lheuehnyan malaikat TUHAN geudong laju lom di teungoh rot ueh nyang leubeh sampiek, nibak dua boh lampôh anggô deungon bintéh beuton nyang meuapet siblah saho. 
<br /><span class="verse" id="25">25 </span>Bak watée keuleudée nyan deuh lom jikalon malaikat TUHAN nyang ka na teudong disinan, laju keuleudée nyan ji seuek bak binéh sampoe gaki Bileam teuseupet bak bintéh beuton nyan. Bileam geu seunuét lom keuleudée nyan. 
<br /><span class="verse" id="26">26 </span>Lé malaikat TUHAN geuminah teuma, dan laju geudong bak binéh nyang leubeh sampiek, sampoe ka hanale rot ueh keu rot jijak bah kheueh nyan di blaih wie meunan cit di blaih uneuen. 
<br /><span class="verse" id="27">27 </span>Watée jikalon malaikat TUHAN nyan, keuleudée nyan laju jpeureubah droe. Bileam meutamah beungéh laju geuseunuét lom keuleudée geuh nyan deungon tungkat. 
<br /><span class="verse" id="28">28 </span>Lé TUHAN geupeujeuet keuleudée nyan hase jipeugah haba. Jipeugah lé beulatang nyan ubak Bileam, "Peu kheueh nyang ulôn peubuet keu Teungku sampoe Teungku neu seunuét ulôn nyoe trok án lhée goe?" 
<br /><span class="verse" id="29">29 </span>Jaweueb Bileam, "Gata tapeu meuén ulôn! Seukira jih na peudeueng nibak ulôn, ka pasti gata ulôn cang sampoe án maté!" 
<br /><span class="verse" id="30">30 </span>Ji Jaweueb lé keuleudée nyan, "Bukon kheueh ulôn nyoe keuleudée droeneueh hei Teungku nyang yoh awaikon ilée ulôn nyoe ka neupasang? Peu kheueh kana ulôn meubantah ateueh Teungku?" "Hana," jaweueb Bileam. 
<br /><span class="verse" id="31">31 </span>Lé TUHAN geupeuleumah ubak Bileam malaikat TUHAN nyang ka teudong disinan deungon peudeueng ka teusuet sarong ka siab nibak jaroe malaikat nyan. Siat nyan cit Bileam geusujut ubak tanoh sira geujok seumah. 
<br /><span class="verse" id="32">32 </span>Malaikat TUHAN laju geutanyong, "Pakon droeneueh seunuét keuleudée droeneueh trok án lhée goe? Ulôn nyoe teuka keu lôn jak tam gata, sabab meunurot peundapat ulôn hana gét droeneueh neujak keudéh. 
<br /><span class="verse" id="33">33 </span>Bak watée keuleudée droeneueh nyan jikalon ulôn, keuleudée droeneueh nyan jiseuek u binéh sampoe án lhée goe. Meunyoe hán, pasti droeneueh ka ulôn poh maté, teuma keuleudée nyan ulôn peuseulamat." 
<br /><span class="verse" id="34">34 </span>Geujaweueb lé Bileam, "Ulôn ka meudesya. Ulôn hana lôn teupeu bahwa droeneueh neudong di ateueh rot ueh keu neu pagab-pagab ulôn. Teuma jinoenyoe, meunurot peundapat Teungku hana gét ulôn jak laju ubak teumpat nyang lôn tuju, jinoenyoe bah ulôn woe lom teuma." 
<br /><span class="verse" id="35">35 </span>Teuma malaikat TUHAN geupeugah, "Neu seutôt kheueh meusajan deungon ureuëng-ureuëngnyan. Teuma droeneueh jeuet neupeugah peue nyang ulôn peugah." Bileam laju geujak lom teuma deungon ureuëng-ureuëng nyang geu kirém lé Raja Balak nyan. 
<br /><span class="verse" id="36">36 </span>Bak watée Balak jideungoe bahwa Bileam teuma geuteuka, gobnyan geujak tueng Bileam di banda Moab, nyang teuduek jih to ngon binéh Krueng Arnon, to teuma ngon bataih daerah Moab. 
<br /><span class="verse" id="37">37 </span>Geupeugah lé Raja Balak nyan ubak Bileam, "Pakon droeneueh hana neuteuka bak watée ulôn jaktueng phon-phon that? Peu kheueh neupike ulôn nyoe hana hase ulôn bayeue droeneueh?" 
<br /><span class="verse" id="38">38 </span>Geu jaweueb lé Bileam, "Ka jeuet, jinoenyoe ulôn ka trok lôn teuka. Teuma ulôn nyoe hana hak ulôn peugah peue-peue mantong keucuali Po teu Allah nyang yue ubak ulôn." 
<br /><span class="verse" id="39">39 </span>Teuma geujak kheueh laju Bileam deungon Raja Balak nyan u banda Huzot. 
<br /><span class="verse" id="40">40 </span>Nibak teumpat nyan Balak laju geukeureubeuen na meupadubboh leumô ngon bubiri. Siladum nibak sie nyan jijok laju ubak Bileam dan bubena peumimpén nyang na meusajan-sajan ngon gobnyan. 
<br /><span class="verse" id="41">41 </span>Óh singoh beungoh nyan Balak geuba Bileam jak teugoh bukét Bamot Baal. Nibak teumpat nyan Bileam hase geukalon siladum nibak bansa Israel.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
