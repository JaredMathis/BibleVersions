<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-10</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 10</h3>
<!--... the Word of God:--><span class="dimver">
 </span>
<p><span class="verse" id="1">1 </span>Adoni-Zedek, raja nyang mat peurintah di Yerusalem, geudeungoe bahwa Yosua ka geureubot dan geupeuhanco banmandum banda Ai, dan jipoh maté teuma raja jih lagée nyang ka geupeubuet ateueh Yerikho dan raja jih nyan. Meunan cit geudeungoe teuma bahwa ureuëng Gibeon ka jipeuna janji keu meusahabat deungon ureuëng-ureuëng Israel dan tinggai lamkawan awaknyan. 
<br /><span class="verse" id="2">2 </span>Peunduduek Yerusalem lumpah teumakot, sabab Gibeon na kheueh banda nyang raya; sabe raya jih deungon banda-banda nyang na raja, dan leubeh rayeuk nibak Ai. Ureuëng-ureuëng jih pi na kheueh peujuang-peujuang nyang carông ngaza nibak mideuen prang. 
<br /><span class="verse" id="3">3 </span>Sabab nyan kheueh Adoni-Zedek ji kirém utosan ubak Raja Hoham di Hebron, Raja Piream di Yarmut, Raja Yafia di Lakhis, dan Raja Debir di Eglon, sira jiba peusan nyoe, 
<br /><span class="verse" id="4">4 </span>"Jak kheueh neubantu ulôn keu lôn jak prang Gibeon, sabab ureuëng-ureuëng disinan ka jipeuna janji meusahabat deungon Yosua dan ureuëng Israel." 
<br /><span class="verse" id="5">5 </span>Teuma ban limong droe raja Amori nyan, na kheueh raja Yerusalem, Hebron, Yarmut, Lakhis dan Eglon jimeusaho, laju deungon banmandum tantra awaknyan, awaknyan jikeupông dan jiprang Gibeon. 
<br /><span class="verse" id="6">6 </span>Ureuëng-ureuëng Gibeon jikirém laju haba nyoe ubak Yosua nyang na nibak khimah-khimah di Gilgal, "Bék neupeubiyeu kamoe keudroe, Teungku! Neuteuka kheueh deungon bubagaih neujak bantu kamoe, sabab tantra nibak banmandum raja Amori di daerah gunong-gunong ka jimeugabong jijak lawan kamoe!" 
<br /><span class="verse" id="7">7 </span>Laju Yosua dan banmandum tantra gobnyan, meunan cit deungon pasokan-pasokan gobnyan nyang gét ngon beuhe, geubeurangkat laju nibak Gilgal keu geujak meuprang. 
<br /><span class="verse" id="8">8 </span>TUHAN meufeureuman ubak Yosua, "Bék gata takot keu awaknyan. Keuhai meunang ka Ulôn bri keu gata, lé sababnyan hana meusidroe pi nibak awaknyan hase jimeuteun jilawan gata." 
<br /><span class="verse" id="9">9 </span>Sipanyang malam nyan Yosua deungon banmandum tantra geuh jijak laju nibak Gilgal u Gibeon, laju geuprang ureuëng-ureuëng Amori nyan ngon hana teusangka-sangka. 
<br /><span class="verse" id="10">10 </span>TUHAN ka geupeu jeuet ureuëng-ureuëng Amori nyan jeuet keu mumang ulée bak watée jikalon tantra Israel. Jai that-that ureuëng Amori nyan geupoh maté di Gibeon, dan nyang mantong udeb laju geutiyeub sira jitreun ngon jilisi binéh gunong di Bet-Horon sampoe jiôh u Azeka dan Makeda disiblaih u seulatan. 
<br /><span class="verse" id="11">11 </span>Bak watée ureuëng-ureuëng Amori teungoh jitreun rot binéh gunong nyan sabab jipeuplueng droe nibak tantra Israel, laju TUHAN geupeutreun ujeuen es nyang raya-raya di langét u ateueh awaknyan ban sipanyang rot sampoe u Azeka. Nyang maté jitimpok lé ujeuen es nyan jiôh leubeh le nibak nyang jipoh lé ureuëng Israel. 
<br /><span class="verse" id="12">12 </span>Bak uroenyan watée TUHAN geupeumeunang ureuëng Israel ateueh ureuëng Amori, Yosua geumeututoe deungon TUHAN. Dan dikeue ureuëng Israel, Yosua geupeugah, "Hai Mata uroe! Neupiôh kheueh di ateueh Gibeon. Dan gata buleuen! Bék kheueh gata minah nibak Pantôn Ayalon." 
<br /><span class="verse" id="13">13 </span>Teuma di mata uroe pi laju jipiôh dan buleuen hana teuma jiminah sampoe ureuëng Israel seuleusoe jipeutaloe bubena musoh-musoh jih nyan. Peuristiwa nyoe na teutuléh lam Kitab Yasar. Si uroe peunoh mata uroe jipiôh nibak teungoh-teungoh langét, dan treb that teuma barô kheueh jilhob. 
<br /><span class="verse" id="14">14 </span>Hántom na teujadi dan meunan cit hana teuma teujadi meu siuroepi nyang lagée uroe nyan, bahwa TUHAN geuseutôt ban lagée nyang jimeuheut lé manusia. TUHAN geumuprang ngon geudong blaih ureuëng Israel! 
<br /><span class="verse" id="15">15 </span>Óh ka lheueh teumuprang nyan, Yosua meusajan-sajan deungon tantra gobnyan geuwoe laju lom ubak khimah-khimah awaknyan di Gilgal. 
<br /><span class="verse" id="16">16 </span>Teuma banlimong droe raja Amori nyan lheueh dan jimusöm didalam saboh guha di Makeda. 
<br /><span class="verse" id="17">17 </span>Ureuëng laén deuh jikalon awaknyan, dan jijak britée laju teumpat awaknyan jimusöm ubak Yosua. 
<br /><span class="verse" id="18">18 </span>"Gata gule laju batée-batée nyang raya nyan u babah guha, dan peuduek teuma peungawai nyang jaga disinan," kheun Yosua, 
<br /><span class="verse" id="19">19 </span>"teuma gatanyoe bék tapiôh disinan. Gata peucrok laju, dan gata prang laju awaknyan rot likot; bék gata peubiyeu awaknyan jitamong u banda-banda jih! TUHAN Po teu Allah gata ka geubri meunang keu gata ateueh awaknyan." 
<br /><span class="verse" id="20">20 </span>Yosua dan ureuëng Israel nyang laén laju geupoh maté bubena ureuëng Amori nyan, teuma na cit lamkawan awaknyan nyang jiplueng u banda droe jih jijak mita teumpat meulindong, sampoe awaknyan hana keunong poh maté. 
<br /><span class="verse" id="21">21 </span>Óh lheueh nyan banmandum tantra Yosua jiwoe deungon seulamat ubak Yosua di teumpat khimah-khimah di Makeda. Hana meusidroe pi di nanggroe nyan nyang jijeuet peugah peue mantong keu jiteuntang ureuëng-ureuëng Israel. 
<br /><span class="verse" id="22">22 </span>Óh lheueh nyan Yosua geupeugah, "Jinoenyoe tajak buka laju babah guha nyan dan taba laju ban limong droe raja nyan jijak meuhadab ubak ulôn." 
<br /><span class="verse" id="23">23 </span>Guha nyan pi laju jibuka, lé raja-raja nibak Yerusalem, Hebron, Yarmut, Lakhis dan Eglon ji-iréng laju u luwa, 
<br /><span class="verse" id="24">24 </span>dan laju jiba meuhadab ubak Yosua. Dan Yosua pi geuhôi laju banmandum ureuëng Israel jijak meusapat, óh lheueh nyan geubri peurintah ubak mandum peuwira nyang na rhoh jijak meuprang deungon gobnyan dan laju jijak gilo bak takue dumna raja nyang limong droe nyan. Teuma di peuwiranyan pi laju jijak gilo takue raja-raja nyan. 
<br /><span class="verse" id="25">25 </span>Óh ka lheueh nyan, Yosua geupeugah laju ubak peuwira geuh nyan, "Bék yo gata dan bék teumakot. Bah kheueh gatanyoe yakén dan beuhe, sabab lagée nyoe kheueh cara jih TUHAN teuma geupeusaneut banmandum musoh gata." 
<br /><span class="verse" id="26">26 </span>Laju lé Yosua geupoh maté ban limong droe raja-raja nyan dan geugantung teuma laju ubak limong boh taméh. Manyét ureuëng nyan geupeubiyeu mantong disinan sampoe án seupôt uroe. 
<br /><span class="verse" id="27">27 </span>Bak watée mata uroe ka jilhob, ateueh peurintah Yosua, manyét-manyét nyan jipeutreun laju jirhom u dalam guha nyang yoh masa bunoe jipeuguna lé raja-raja nyan keu teumpat musöm. Óh lheueh nyan batée raya-raya jipeuduek laju bak babah guha nyan. Sampoe án jinoe batée-batée nyan mantong na. 
<br /><span class="verse" id="28">28 </span>Uroenyan cit Yosua geujak prang Makeda, dan geupeutaloe laju banda nyan meunan cit ngon raja jih. Banmandum peunduduek banda nyan geupoh maté; hana meusidroe pi nyang na tinggai udeb. Yosua geupeusaneut ateueh raja Makeda saban lagée geupeusaneut ateueh raja Yerikho. 
<br /><span class="verse" id="29">29 </span>Óh ka lheueh nyan, Yosua deungon tantra gobnyan geumaju laju nibak Makeda u Libna dan geuprang teuma banda Libna nyan. 
<br /><span class="verse" id="30">30 </span>Meunan cit TUHAN geupeumeunang lom keu ureuëng Israel ateueh banda nyoe dan raja jih nyan. Hana meusidroepi nyang geupeubiyeu udeb; banmandum ureuëng nyang na didalam banda nyan geupoh maté. Yosua geupeusaneut raja banda nyan saban cit lagée ka geupeusaneut u ateueh raja Yerikho. 
<br /><span class="verse" id="31">31 </span>Óh lheueh nyan Yosua dan tantra geuh nyan laju geu maju lom nibak Libna u Lakhis. Awaknyan laju geukeupông banda nyan dan laju geuseureubu. 
<br /><span class="verse" id="32">32 </span>TUHAN geupeumeunang lom keu tantra Israel ateueh Lakhis lam meuprang nyan nibak uroe nyang keudua. Peue nyang awaknyan peubuet di Libna, meunan cit awaknyan peubuet teuma di Lakhis; hana meusidroepi nyang geupeubiyeu udeb, banmandum geupoh maté. 
<br /><span class="verse" id="33">33 </span>Horam, raja Gezer teuka jijak bantu Lakhis, teuma Yosua pi geupeutaloe awaknyan dan tantra jih, hana meusidroe pi nyang na tinggai, banmandum maté. 
<br /><span class="verse" id="34">34 </span>Seulanjut jih, Yosua ngon tantra gobnyan geutinggai Lakhis dan geuheuntam teuma u Eglon dan banda nyan pi geukeupông dan geuprang bandanyan. 
<br /><span class="verse" id="35">35 </span>Bak uroe nyan cit teuma awaknyan geureubot Eglon, dan geupoh maté banmandum ureuëng nyang na disinan lagée nyang ka geupeubuet di Lakhis. 
<br /><span class="verse" id="36">36 </span>Beudôh di Eglon, Yosua dan tantra gobnyan laju geuteungoh gunong-gunong geujak laju u banda Hebron, dan banda nyanpi laju geuheuntam teuma 
<br /><span class="verse" id="37">37 </span>dan geureubot laju bandanyan. Raja disinan dan soe mantong ureuëng nyang na di banda nyan dan di banda-banda laén nyang na di silingka nyan, mandum geupoh maté. Yosua geupeuhanco teung bayeueng banda nyan saban cit lagée nyang ka geupeubuet u ateueh banda Eglon. Hana meusidroe pi geupeubiyeu udeb disinan. 
<br /><span class="verse" id="38">38 </span>Óh lheueh nyan Yosua dan tantra gobnyan geugisa geujak prang Debir. 
<br /><span class="verse" id="39">39 </span>Banda nyan dan raja jih dan banmandum banda nyang laén nyang na di silingka nyan geureubot mandum lé Yosua. Meunan cit banmandum ureuëng nyang na dalam banda nyan geupoh maté. Yosua geupeusaneut Debir saban cit lagée nyang ka geupeusaneut u ateueh banda Hebron dan Libna meunan cit raja jih. 
<br /><span class="verse" id="40">40 </span>Bansaboh nanggroe nyan ka geupeutaklok lé Yosua. Gobnyan geupeutaloe teuma raja-raja nyang na tinggai di daerah gunong-gunong, di binéh-binéh bukét disiblaih u timu, di gaki-gaki gunong siblaih u barat, dan di padang-padang siblaih u seulatan. Hana meusidroe pi nyang geupeubiyeu udeb; banmandum geupoh maté. Nyan paih deungon peue nyang ka geupeurintah lé TUHAN Allah Israel. 
<br /><span class="verse" id="41">41 </span>Meunan cit Yosua geupeutaloe teuma daerah-daerah nibak Kades-Barnea di siblaih seulatan sampoe trok u Gaza to ngon daerah panté, jitamong cit keunan banmandum daerah Gosyen, laju sampoe u Gibeon di siblaih utara. 
<br /><span class="verse" id="42">42 </span>Lam watée sigoe mantong geumeuprang, Yosua ka geupeutaloe banmandum raja-raja nyan dan geureubot laju daerah keukuasaan awaknyan, sabab TUHAN, Po teu Allah Israel, geumeuprang keu ureuëng Israel. 
<br /><span class="verse" id="43">43 </span>Óh ka lheueh nyan, Yosua ngon tantra gobnyan laju geuwoe lom teuma ubak khimah geuh di Gilgal. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
