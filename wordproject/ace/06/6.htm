<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-6</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 6</h3>
<!--... the Word of God:--><span class="dimver">
 </span>
<p><span class="verse" id="1">1 </span>Di banda Yerikho banmandum pintoe-pintoe geureubang rot tamong ka jijaga deungon kong that dan jitôb deungon rapat mangat ureuëng Israel hana hase jitamong. Hana meusidroepi nyang jeuet jitamong atawa jiteubiet lam banda nyan. 
<br /><span class="verse" id="2">2 </span>TUHAN geupeugah ubak Yosua, "Jinoenyoe Ulôn seurah ubak gata Yerikho deungon raja jihnyan dan banmandum tantra jih nyang beuhe-beuhe nyan. 
<br /><span class="verse" id="3">3 </span>Gata dan tantra gata harôh gatadong meubaréh takeulileng banda nyan sigoe siuroe nyang treb jih nam uroe. 
<br /><span class="verse" id="4">4 </span>Tujoh droe imeum, maséng-maséng imeum nyan jiba beureuguih, jihnyan harôh kheueh jijak dikeue Peuto Peujanjian. Nibak uroe nyang keutujoh, gata dan tantra gata mandum harôh teuma jikeulileng banda nyan nyang le jih tujoh goe teuma di imeum laju jiyueb beureuguih nyan. 
<br /><span class="verse" id="5">5 </span>Óh lheueh nyan di imeum-imeum nyan harôh kheueh teuma jiyueb beureuguih nyan deungon su nyang panyang. Meunan gatanyoe tadeungoe su nyang panyang nyan, banmandum tantra harôh jisumurak ngon su nyang meugeunta meunan cit deungon riôh nyang meutaga su jih sampoe beuton bintéh banda nyan reuloh sampoe hanco. Laju óh lheueh nyan gata banmandum tatamong laju u dalam banda nyan." 
<br /><span class="verse" id="6">6 </span>Teuma Yosua laju geuhôi bubena imeum, dan geupeugah, "Gata beuôt kheueh Peuto Peujanjian nyan; tujoh droe lamkawan gatanyoe harôh gatajak dikeue nyan sira gataba beureuguih keue awaknyan." 
<br /><span class="verse" id="7">7 </span>Lé Yosua geupeurintah laju ubak tantra geuh mangat jidong meubaréh lheuehnyan geuyue keulileng banda Yerikho nyan, phon that-that lé baresan peungawai keue nyang jijak leubeh awai nibak Peuto Peujanjian TUHAN. 
<br /><span class="verse" id="8">8 </span>Paih lagée peurintah nyang geubri lé Yosua, beurangkat kheueh baresan peungawai nyang dikeue leubeh awai nibak imeum-imeum nyang yueb siruné kale, laju dilikot nyan jiseutôt teuma lé imeum-imeum nyang geuseuôn Peuto Peujanjian, óh lheuehnyan nyang paleng dilikot na kheueh baresan peungawai nyang dilikot. Teungoh awaknyan jijak, siruné kale nyan hana putôh-putôh jipeumeusu sira jiyueb. 
<br /><span class="verse" id="10">10 </span>Banmandum tantra ka geupeurintah bék ji meusurak dan hana teuma jipeuteubiet tutoe bahpi meusikrék haba meunyoe Yosua gohlom geubri peurintah atawa aba-aba. 
<br /><span class="verse" id="11">11 </span>Meunan kheueh Yosua geubri peurintah ngon geuyue tantra geuh nyan keu jiba Peuto Peujanjian dan jikeulileng banda nyan sigoe kong teuma, óh lheueh nyan jigisa lom ubak khimah-khimah, dan laju geumudom disinan. 
<br /><span class="verse" id="12">12 </span>Óh singoh nyan, banseuboh buta, Yosua geubeudôh laju dan keu nyang keudua goejih bubena imeum-imeum dan tantra geuyue mubaréh dan geuyue keulileng bandanyan deungon urotan baresan jih lagée watée nyang ka lheueh: phon-phon that baresan peungawai nyang dikeue, óh lheueh nyan ban tujoh droe imeum nyang yueb siruné kale, lheueh nyan lom imeum-imeum nyang seuôn Peuto Peujanjian, dan keuneulheuh jih baresan peungawai nyang paleng dilikot. Dan di siruné kale laju jiyueb ngon hana piôh-piôh. 
<br /><span class="verse" id="14">14 </span>Nibak uroe nyang keudua nyan awaknyan jikeulileng banda sigoe sagai óh lheueh nyan laju jigisa lom ubak khimah-khimah. Meunan kheueh awaknyan jipeubuet tieb-tieb uroe sampoe trok nam uroe. 
<br /><span class="verse" id="15">15 </span>Bak uroe nyang keutujoh awaknyan laju jibeudôh bak watée mata uroe ka jipeuphon teubiet, laju awaknyan jimeubaréh tujoh goe geukeulileng banda Yerikho nyan deungon cara nyang saban teuma. Teuma bak uroe nyang keutujoh nyan mantong, awaknyan jikeulileng bandanyan tujoh goe. 
<br /><span class="verse" id="16">16 </span>Bak uroe nyang keu tujoh, meunan lé imeum-imeum geuyueb siruné kale nyan, Yosua laju geubri aba-aba geuyue sumurak ubak banmandum pasokan. Kheun Yosua, "TUHAN ka geuseurah bandanyoe keu gata! 
<br /><span class="verse" id="17">17 </span>Bansigom banda meunan cit deungon peue nyang na asoe jih bah kheueh teupeuhanco banmandum nyan na kheueh sibagoe peuseumahan ubak TUHAN. Na kheueh Rahab, ureuëng inong jeuhet nyang lunté nyan meunan cit deungon waréh kawöm keuluwarga jih nyang jeuet teupeubiyeu udeb, sabab jihnyan ka jitulông mata-mata geutanyoe. 
<br /><span class="verse" id="18">18 </span>Hana jeuet teucok peue mantong nibak atra nyang harôh teupeuhanco ngon teupeu ranab. Meunyoe gata tacok cit atra nyang teutam nyan, khimah-khimah ureuëng Israel teuma keunong bala dan beuncana. 
<br /><span class="verse" id="19">19 </span>Mandum barang lagée pirak, méuh, teumaga, dan beuso nyan harôh teupeu khusos keu TUHAN, dan teukeubah didalam teumpat hareuta nyang khusos milék TUHAN." 
<br /><span class="verse" id="20">20 </span>Lé imeum-imeum laju geuyueb siruné kale geuh nyan. Dan meunan ureuëng-ureuëng Israel jideungoe su siruné kale nyan, laju awaknyan jisumurak meuhubo deungon su nyang lumpah teuga, dan bak watée nyan cit teuma beuton bintéh banda Yerikho nyan rhot reuloh meukeupeng-keupeng. Dan banmandum tantra Israel nyan jitamong laju u dalam banda nyang ka reuloh bintéh nyan, deungon nyan teuma banda nyan laju geureubot nibak ureuëng nyang na duek dan tinggai disinan. 
<br /><span class="verse" id="21">21 </span>Banmandum nyang na tinggai didalam banda nyan, tuha muda, ureuëng agam ngon ureuëng inong, laju jicang deungon peudeueng sampoe maté. Meunan cit banmandum beulatang peulara leumô ngon bubiri dan keuleudée banmandum nyan jipoh maté. 
<br /><span class="verse" id="22">22 </span>Keu ureuëng nyang dua droe nyang ka jeuet keu mata-mata, Yosua geupeugah, "Gatajak kheueh laju u rumoh inong jeuhet nyang lunté nyan, dan gata peuteubiet kheueh awaknyan meusigoe deungon banmandum keuluwarga jih nyan lagée nyang ka gata peujanji ubak jihnyan." 
<br /><span class="verse" id="23">23 </span>Teuma bandua droe ureuëng mata-mata nyan laju jijak, dan laju jipeuteubiet Rahab meusajan deungon ban dua droe ureuëng syiek jih, syedara-syedara jih, dan waréh kawöm nyang laén. Banmandum keuluwarga Rahab nyan meunan cit deungon namiet-namiet jih laju jiba u luwa u teumpat nyang aman hana that jiôh deungon khimah-khimah Israel. 
<br /><span class="verse" id="24">24 </span>Óh lheueh nyan tantra Israel laju jitot sampoe habéh banmandum banda nyan deungon peue mantong nyang na didalam banda nyan, keucuali barang-barang méuh, pirak, teumaga dan beuso. Barang-barang nyan awaknyan cok dan laju jiba ngon jikeubah nibak teumpat keuneubah hareuta milék TUHAN. 
<br /><span class="verse" id="25">25 </span>Teuma Rahab ureuëng inong jeuhet nyang lunté nyan deungon banmandum kawöm keuluwarga jih geupeubiyeu udeb lé Yosua, sabab awaknyan ka jitulông bandua droe mata-mata nyang geu kirém lé Yosua u Yerikho. (Sampoe nibak uroe nyoe keuturonan Rahab mantong na di Israel.) 
<br /><span class="verse" id="26">26 </span>Bak watée nyan Yosua geupeu teubiet larangan nyang lagée nyoe, "Soe mantong nyang ji useuha ji peugot lom banda Yerikho nyoe, ureuëng nyan teuma keunong kutok nibak TUHAN. Soe mantong nyang keubah keunaleueng jih ureuëng nyan teuma gadôh aneuëk tuha; dan soe nyang peudong pintoe-pintoe geureubang jih nyan ureuëng nyan gadôh teuma aneuëk tulot." 
<br /><span class="verse" id="27">27 </span>TUHAN na meusajan Yosua, dan nan Yosua jeuet keumeusyeuhu bansaboh nanggroe nyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
