<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-8</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman lom ubak Yosua, "Gata peusapat kheueh banmandum tantra gata, dan tajak kheueh laju deungon awaknyan u Ai. Bék yo gata dan bék teumakot! Ulôn teuma Lôn peumeunang gata ateueh raja Ai. Rakyat jih, banda jih, dan nanggroe jih teuma gata reubot. 
<br /><span class="verse" id="2">2 </span>Ai dan raja jihnyan harôh gata peusaneut saban cit lagée gata peusaneut ateueh Yerikho dan raja jihnyan yoh masa ilée. Teuma goenyoe barang-barang jih dan beulatang peulara jih jeuet gata cok keuhak milék gata. Meukeumah-keumah kheueh laju mangat tajak prang bandanyan seucara meudadak rot likot." 
<br /><span class="verse" id="3">3 </span>Teuma Yosua geumeusiab-siab laju keu geujak u Ai meusajan-sajan deungon tantra geuh nyan. Gobnyan geupiléh 30.000 droe peujuang nyang gét, laju geu kirém awaknyan bak watée malam, 
<br /><span class="verse" id="4">4 </span>dan geupeurintah laju lagée nyoe bak awaknyan, "Gatamusöm kheueh u meurandeh jéh nibak banda nyan, teuma bék jiôh that; dan gata meukeumah-keumah kheueh laju keu tajak prang. 
<br /><span class="verse" id="5">5 </span>Ulôn dan aneuëk buah ulôn teuma lôn peurab ubak banda nyan. Meunyoe ureuëng-ureuëng Ai jiteubiet keu jijak lawan kamoe. Kamoe laju kamoe plueng meugisa lom lagée yoh masa ilée. 
<br /><span class="verse" id="6">6 </span>Awaknyan jitiyeub kamoe hana piôh sampoe án jiôh nibak banda nyan, dan jisangka kamoe nyoe kamoe peuplueng droe lagée yoh masa ilée. 
<br /><span class="verse" id="7">7 </span>Bak watée nyan kheueh gata tateubiet nibak teumpat gata musöm, dan gata reubot bandanyan. TUHAN Po teu Allah gata teuma geuseurah keu gata banda nyan. 
<br /><span class="verse" id="8">8 </span>Óh lheueh gata reubot, gatatot kheueh teuma bandanyan, paih lagée nyang ka geupeurintah lé TUHAN. Nyan kheueh tugaih gata." 
<br /><span class="verse" id="9">9 </span>Óh lheueh nyan Yosua geu kirém laju awaknyan, dan awaknyan laju jijak musöm di siblaih u barat Ai lamkawan Ai dan Betel, laju geupreh disinan. Teuma Yosua geubeudôh nibak khimah-khimah umat Israel. 
<br /><span class="verse" id="10">10 </span>Ban seuboh that-that Yosua geubeudôh nibak teumpat éh dan geupeurintah laju ubak pasokan geuh mangat jimeusapat. Óh lheueh nyan gobnyan dan banmandum peumimpén umat Israel laju geuba pasokan geuh nyan u Ai. 
<br /><span class="verse" id="11">11 </span>Pasokan nyan meusajan-sajan deungon Yosua jijak laju ubak pintoe geureubang phon banda Ai, laju jipeudong khimah disiblaih utara, disinan na meuteumé saboh pantôn lamkawan awaknyan dan banda nyan. 
<br /><span class="verse" id="12">12 </span>Leubeh kureueng na 5.000 droe ka geuyue musöm di siblaih u barat banda nyan, lamkawan Ai dan Betel. 
<br /><span class="verse" id="13">13 </span>Lé sababnyan, sinuson pasokan prang nyan geu atoe na kheueh lagée nyoe: markas nyang phon geupeuduek disiblaih utara banda nyan dan pasokan nyang laén siblaih u barat, seudangkan Yosua geujak laju u pantôn nibak malam nyan. 
<br /><span class="verse" id="14">14 </span>Meunan raja Ai jikalon aneuëk buah Yosua bagaih-bagaih jimeutindak. Raja nyan dan meunan cit banmandum sipa-i jih laju jiteubiet jijak u pantôn Yordan keu jijak prang ureuëng Israel nibak teumpat nyang masa ilée. Raja nyan hana jiteupeue bahwa jih nyan teuma jiseurang rot likot. 
<br /><span class="verse" id="15">15 </span>Yosua dan tantra geuh geu surot siulah-ulah gobnyan teungoh geumundo, awaknyan laju jiplueng jituju u padang nyang geureusang. 
<br /><span class="verse" id="16">16 </span>Banmandum ureuëng agam nyang na lam banda Ai jikrah bube nyang na mangat jijak tiyeub Yosua dan angkatan prang gobnyan. Teuma seumaken awaknyan jitiyeub Yosua seumaken jiôh laju awaknyan nibak banda droe jih. 
<br /><span class="verse" id="17">17 </span>Banmandum ureuëng Ai jiteubiet jijak tiyeub ureuëng Israel, akhé jih bandanyan jipeubiyeu mantong teubuka hana le teujaga. 
<br /><span class="verse" id="18">18 </span>Óh lheueh nyan TUHAN meufeureuman lom ubak Yosua "Beuôt kheueh laju kapak gata dan gata peukeu laju u arah Ai; banda nyan jinoenyoe cit Ulôn seurah keu gata." Yosua hana geupreh lé laju geupeubuet peurintah TUHAN nyan. 
<br /><span class="verse" id="19">19 </span>Meunan Yosua geubeuôt jaroe gobnyan, pasukan nyang teungoh jimusöm nyan bagaih-bagaih jibeudôh nibak teumpat jimusöm dan laju jijak seureubu banda nyan, dan hana treb teuma óh lheueh nyan banda nyan meuteumé jireubot nibak Ai. Dan lé awaknyan jitot laju sampoe hangoh ban saboh banda nyan. 
<br /><span class="verse" id="20">20 </span>Ureuëng-ureuëng Ai jipaleng u likot, dan jikalon asab ka meukeubok sampoe u langét. Meunan cit deungon Yosua dan pasokan geuh nyan geukalon cit asab nyan dan laju geusada bahwa pasokan gobnyan nyang laén ka jireubot banda nyan. Jadi, geugisa kheueh laju Yosua meusigoe ngon pasokan geuh nyan keu geujak prang dan geupoh maté banmandum ureuëng Ai. Ureuëng Israel nyang na di banda Ai nyan pi teuka jijak tulông Yosua ngon awaknyan meusajan-sajan jijak prang, sampoe bubena ureuëng Ai ka teukeupông dan hana hase jipeuplueng droe jih le. Hana meusidroe pi nibak ureuëng Ai nyan nyang hase jipeuseulamat droe jih, banmandum awaknyan maté jihpoh lé ureuëng Israel, 
<br /><span class="verse" id="23">23 </span>teuma raja Ai. Jih nyan teudrob laju jiba meuhadab ubak Yosua. 
<br /><span class="verse" id="24">24 </span>Óh ka lheueh pasokan Israel jipoh maté sampoe habéh pasokan musoh nyang jitiyeub awaknyan dipadang nyang geureusang, jigisa kheueh lom awaknyan u Ai, dan laju jijak poh bubena ureuëng disinan. 
<br /><span class="verse" id="25">25 </span>Yosua hana cit lom geupiôh kapak geuh nyan mantong cit geubeuôt-beuôt u ateueh Ai, dan hana lom geupeutreun sampoe bubena ureuëng-ureuëng Ai nyan ka maté banmandum. Bak uroe nyan cit teuma maté kheueh banmandum peunduduek Ai -- 12.000 droe, ureuëng agam dan ureuëng inong. 
<br /><span class="verse" id="27">27 </span>Beulatang peulara dan barang-barang nyang na jireubot nibak banda nyan, laju jicok lé ureuëng-ureuëng Israel jeuet keu hak milék awaknyan, sisuai lagée nyang ka geupeurintah lé TUHAN ubak Yosua. 
<br /><span class="verse" id="28">28 </span>Yosua laju geutot Ai nyan, dan geupeubiyeu mantong lagée nyan jeuet keu rungka-rungka sampoe án jinoe beukaih banda Ai nyang teutot nyan na tinggai. 
<br /><span class="verse" id="29">29 </span>Raja banda nyan laju geugantung bak taméh, dan geupeubiyeu disinan sampoe án seupôt uroe. Bak watée mata uroe ka jilhob, Yosua laju geuyue ureuëng laén jijak cok manyét nyan dan geuyue böih to ngon pintoe geureubang banda. Óh lheuehnyan teumpat nyan laju teuseubée ngon aneuk batée nyang lumpah le. Meunan cit batée-batée nyan sampoe án jinoe mantong na disinan. 
<br /><span class="verse" id="30">30 </span>Óh lheueh nyan Yosua geupeuget teuma saboh miseubah di Gunong Ebal keu TUHAN, Po teu Allah Israel. 
<br /><span class="verse" id="31">31 </span>Miseubah nyan geupeuget sisuai deungon peutunyok-peutunyok nyang na didalam kitab Nabi Musa, hamba TUHAN nyan, ubak ureuëng-ureuëng Israel: "Saboh miseubah nyang teupeuget nibak batée nyang hántom lom teupeubuet deungon alat-alat beuso." Di ateueh miseubah nyan ureuëng Israel jipeuseumah laju keu TUHAN: Keureubeuen nyang teutot dan meunan cit ngon keureubeuen peudamé awaknyan. 
<br /><span class="verse" id="32">32 </span>Nibak teumpat nyan, deungon jipeusaksi lé ureuëng-ureuëng Israel, Yosua laju geutuléh nibak batée-batée miseubah nyan seunalen nibak huköm-huköm TUHAN nyang na meuteumé lam Kitab Nabi Musa. 
<br /><span class="verse" id="33">33 </span>Ureuëng-ureuëng Israel, meunan cit deungon peumimpén-peumimpén, peuwira-peuwira atawa ulée balang-ulée balang jih, hakém-hakém dan meunan cit deungon ureuëng-ureuëng aséng nyang na tinggai lamkawan awaknyan, laju jidong rot deh ngon rot nyoe siblaih meusiblaih Peuto Peujanjian TUHAN meuhadab ubak dumna imeum-imeum Lewi nyang geuseuôn Peuto Peujanjian nyan. Siladum nibak ureuëng nyan jimeuhadab laju ubak Gunong Gerizim, dan siladum teuk teuma geumeu hadab ubak Gunong Ebal. Nabi Musa, hamba TUHAN nyan, ka geupeurintah mangat awaknyan jipeubuet laju hai nyan meunyoe ka trok watée jih keu awaknyan jiteurimong beureukat nyang ka geupeujanji lé TUHAN. 
<br /><span class="verse" id="34">34 </span>Óh lheueh nibak nyan Yosua laju geubeuet teuga-teuga banmandum huköm sisuai deungon nyang na teutuléh lam Kitab Huköm, meunan cit geubeuet deungon beureukat-beureukat dan kutukan-kutukan. 
<br /><span class="verse" id="35">35 </span>Tieb-tieb peurintah Nabi Musa geubaca lé Yosua ubak banmandum umat Israel nyang meusapat disinan, jitamong cit ureuëng inong, aneuëk miet, dan ureuëng aséng nyang na tinggai lamkawan awaknyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
