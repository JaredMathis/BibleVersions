<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-15</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 15</h3>
<!--... the Word of God:--><span class="dimver">
 </span>
<p><span class="verse" id="1">1 </span>Keuluwarga-keuluwarga nibak sukée Yehuda jiteurimong teuma jeumba tanoh deungon bataih-bataih jih na kheueh lagée nyoe: Di siblaih seulatan, daerah nyan meureuntang trok bak ujong nyang paleng seulatan daerah padang pasi Zin atranyan ngon bataih Edom; 
<br /><span class="verse" id="2">2 </span>phon nibak ujong seulatan Laôt Maté, 
<br /><span class="verse" id="3">3 </span>trok laju u seulatan rot reuleung-reuleung gunong di Akrabim sampoe Zin. Lheueh nyan rot seulatan Kades-Barnea, laju rot Hezron, teungoh u Adar, óh lheueh nyan teuwet laju u arah Karka. 
<br /><span class="verse" id="4">4 </span>Beudôh inan trok laju u Azmon, laju teujak rot sithot aneuk krueng nibak bataih ngon nanggroe Meusé, óh lheueh nyan barô kheueh trok ubak teumpat nyang keuneulheuh di Laôt Teungoh. Nyan kheueh garéh bataih siblaih u seulatan daerah keu sukée Yehuda. Dan garéh bataih nyan sibagoe garéh bataih siblaih u seulatan bansaboh nanggroe Israel. 
<br /><span class="verse" id="5">5 </span>Disiblaih u timu, bataih jih na kheueh Laôt Maté, laju u utara trok teuma ubak babah kuala Krueng Yordan. Di siblaih utara, bataih jih phon nibak babah kuala Krueng Yordan, 
<br /><span class="verse" id="6">6 </span>teungoh laju u Bet-Hogla, laju trok u bataih Pantôn Yordan. Phon sinan bataih siblaih utara nyan teungoh laju lom u utara sampoe laju ubak Batée Bohan (Bohan na kheueh aneuëk Ruben), 
<br /><span class="verse" id="7">7 </span>óh lheueh nyan jak laju u Pantôn Keususahan sampoe trok u Debir, laju wet teuma u utara nibak arah Gilgal di teumpat nyang meuhadab keu deungon reuleung-reuleung gunong di Adumim di siblaih u seulatan pantôn nyan. Beudôh sinan jak laju teuma ubak mata ié En-Semes, laju trok u En-Rogel, 
<br /><span class="verse" id="8">8 </span>óh ka lheueh eklom meulalu Pantôn Hinom u siblaih seulatan bukét, disinan teuduek Yerusalem, banda ureuëng Yebus. Phon disinan garéh bataih nyan teutuju ubak pucak gunong nyan di siblaih u barat Pantôn Hinom, di ujong utara Pantôn Refaim, 
<br /><span class="verse" id="9">9 </span>óh lheueh nyan trok laju ubak mata ié Me-Neftoah, trok u banda-banda nyang to ngon Gunong Efron. Beudôh sinan Garéh bataih daerah nyan wet laju u arah Baala (na kheueh Kiryat-Yearim), 
<br /><span class="verse" id="10">10 </span>dan teukeulileng bagian barat Baala u arah Gunong-gunong Edom, laju trok u bagian utara Gunong Yearim (na kheueh Gunong Kesalon), dan teutron laju u Bet-Semes, óh lheueh nyan jak laju u Timna. 
<br /><span class="verse" id="11">11 </span>Beudôh di Timna, garéh bataih óh lheueh nyan teutuju u siblaih utara Gunong Ekron, laju teuwet u arah Sikron, liwat rot Gunong Baala, laju u Yabneel, dan akhé jih u Laôt Teungoh, 
<br /><span class="verse" id="12">12 </span>nyan na kheueh garéh bataih siblaih ubarat wilayah sukée Yehuda. Didalam wilayah nyan tinggai ureuëng-ureuëng nibak keuluwarga dalam sukée Yehuda. 
<br /><span class="verse" id="13">13 </span>Paih lagée peue nyang ka geupeurintah lé TUHAN ubak Yosua, siladum nibak daerah Yehuda geubri keu Kaleb aneuëk Yefune nibak sukée Yehuda. Keu gobnyan teubri laju Hebron, na kheueh banda atra Arba, aneuëk Enak. 
<br /><span class="verse" id="14">14 </span>Keuturonan Enak na kheueh ureuëng Sesai, Ahiman dan Talmai. Kaleb ji use laju awaknyan banmandum nibak Hebron. 
<br /><span class="verse" id="15">15 </span>Beudôh sinan gobnyan jijak prang laju ureuëng-ureuëng nyang na tinggai di Debir. (Banda nyan yoh masa dilée meusyeuhu deungon nan Kiryat-Sefer.) 
<br /><span class="verse" id="16">16 </span>Geupeugah lé Kaleb, "Barang sigasoe nyang reubot Kiryat-Sefer, ureuëngnyan jeuet jimeukawen ngon aneuëk inong ulôn nyang nan jih Akhsa." 
<br /><span class="verse" id="17">17 </span>Otniel, aneuëk nibak syedara Kaleb nyang nan jih Kenas, jireubot bandanyan; lé nyan teuma Kaleb laju jibri Akhsa, aneuëk jih nyan, jeuet keubinoe Otniel. 
<br /><span class="verse" id="18">18 </span>Bak uroe meukawen awaknyan, Otniel jipaksa Akhsa mangat jilakée saboh keubeueng tanoh ubak ayah geuhnyan. Teuma jitreun kheueh laju Akhsa di ateueh keuleudée jihnyan, laju Kaleb geutanyong ubak jih nyan peue nyang jilakée. 
<br /><span class="verse" id="19">19 </span>Akhsa geujaweueb, "Ulôn meulakée meupadub boh mata ié, sabab tanoh nyang bapak brinyan keu ulôn na kheueh teumpat jih di ateueh tanoh nyang tho." Teuma Kaleb laju geujok keu jihnyan mata ié nyang na dibagian pucok dan mata ié nyang na di barôh. 
<br /><span class="verse" id="20">20 </span>Lheueh nyan teuma nyoe na kheueh tanoh nyang geubri keu keuluwarga-keuluwarga nibak sukée Yehuda mangat jeuet keuhak milék awaknyan. 
<br /><span class="verse" id="21">21 </span>Banda-banda nyang paleng jiôh dibagian seulatan, nyang ka jeuet keu jeumba Yehuda, na kheueh nyang teuduek nibak bataih Edom, banmandum nyan na dua ploh sikureueng boh banda, ka jitamong keunan gampông-gampông nyang na rab-rab deungon nyan. Banda-banda nyan na kheueh: Kabzeel, Eder, Yagur, Kina, Dimona, Adada, Kedes, Hazor, Yitnan, Zif, Telem, Bealot, Hazor-Hadata, Keriot-Hezron (na kheueh Hazor), Amam, Sema, Molada, Hazar-Gada, Hesmon, Bet-Pelet, Hazar-Sual, Bersyeba, Baala, Iyim, Ezem, Eltolad, Khesil, Horma, Ziklag, Madmana, Sansana, Lebaot, Silhim, Ain, dan Rimon. 
<br /><span class="verse" id="33">33 </span>Banda-banda, nyang jitamong cit keunan gampông-gampông nyang na silingka nyan, nyang na nibak gaki-gaki bukét, banmandum nyan na peuet blaih boh banda, banda-banda nyan na kheueh: Esytaol, Zora, Asna, Zanoah, En-Ganim, Tapuah, Enam, Yarmut, Adulam, Sokho, Azeka, Saaraim, Aditaim, Gedera dan Gederotaim. 
<br /><span class="verse" id="37">37 </span>Meunan cit nam blaih boh banda nyang teupeugah nyoe jitamong teuma keunan gampông-gampông nyang na bansikeulileng nyan: Zenan, Hadasa, Migdal-Gad, Dilean, Mizpa, Yokteel, Lakhis, Bozkat, Eglon, Khabon, Lahmas, Khitlis, Gederot, Bet-Dagon, Naama dan Makeda. 
<br /><span class="verse" id="42">42 </span>Meunan cit sikureueng boh banda nyang teupeugah nyoe jitamong teuma keunan gampông-gampông nyang na bansikeulileng nyan, banda-banda nyan na kheueh: Libna, Eter, Asan, Yiftah, Asna, Nezib, Kehila, Akhzib dan Maresa. 
<br /><span class="verse" id="45">45 </span>Meunan cit Ekron deungon banda-banda ubit dan gampông-gampông nyang na bansikeulileng nyan, 
<br /><span class="verse" id="46">46 </span>meunan cit banmandum banda-banda dan gampông-gampông nyang na dikeulileng Asdod, nibak Ekron trok u Laôt Teungoh. 
<br /><span class="verse" id="47">47 </span>Meunan cit teuma deungon Asdod dan Gaza deungon banda-banda ubit dan gampông-gampông nyang na meutabu sampoe karab ngon aneuk krueng nibak bataih deungon nanggroe Meusé dan panté Laôt Teungoh. 
<br /><span class="verse" id="48">48 </span>Di daerah gunong-gunong na teuma siblaih boh banda meunan cit deungon gampông-gampông nyang na bansilingka nyan: Samir, Yatir, Sokho, Dana, Kiryat-Sana (na kheueh Debir), Anab, Estemoa, Anim, Gosyen, Holon dan Gilo. 
<br /><span class="verse" id="52">52 </span>Meunan cit deungon sikureueng boh banda nyang teupeugah nyoe, jitamong lom keunan gampông-gampông nyang na bansilingka nyang rab-rab ngon nyan: Arab, Duma, Esan, Yanum, Bet-Tapuah, Afeka, Humta, Kiryat-Arba (na kheueh Hebron) dan Zior. 
<br /><span class="verse" id="55">55 </span>Meunan cit deungon siploh boh banda nyang teupeugah nyoe jitamong cit keunan gampông-gampông nyang na nyang rab-rab di bansikeulileng nyan: Maon, Karmel, Zif, Yuta, Yizreel, Yokdeam, Zanoah, Kain, Gibea dan Timna. 
<br /><span class="verse" id="58">58 </span>Dan nam boh banda nyang teupeugah lom nyoe, meusajan-sajan ngon gampông nyang na bansikeulileng nyan: Halhul, Bet-Zur, Gedor, Maarat, Bet-Anot, Eltekon. 
<br /><span class="verse" id="60">60 </span>Dan dua boh banda nyang teupeugah nyoe jitamong cit keunan gampông-gampông nyang na bansikeulileng: Banda Kiryat-Baal (na kheueh Kiryat-Yearim) dan Banda Raba. 
<br /><span class="verse" id="61">61 </span>Di daerah padang pasi nyang meuguron, na teuma nam boh banda nyang teupeugah nyoe jitamong cit deungon gampông-gampông nyang na bansikeulileng nyan: Bet-Araba, Midin, Sekhakha, Nibsan, Banda Sira dan En-Gedi. 
<br /><span class="verse" id="63">63 </span>Banda Yerusalem nyan jitamong cit keunan atra milék Yehuda, teuma di ureuëng Yehuda nyan hana hase jiuse ureuëng Yebus nyang na tinggai disinan. Sampoe án saátnyoe ureuëng Yebus nyan mantong na tinggai meusapat ngon ureuëng Yehuda nyang na tinggai nibak bandanyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
