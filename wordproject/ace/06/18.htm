<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-18</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 18</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh ka lheueh geupeutaklok nanggroe nyang ka geupeujanji lé TUHAN, banmandum umat Israel jimeusapat laju di Silo, lé awaknyan laju jipeudong Khimah Keuhai TUHAN Teuka. 
<br /><span class="verse" id="2">2 </span>Mantong na tujoh boh sukée bansa Israel nyang gohlom jiteurimong jeumba tanoh jih. 
<br /><span class="verse" id="3">3 </span>Jadi, Yosua laju geupeugah ubak umat Israel, "Gata preh trok án pajan lom, barô kheueh gata duek ubak nanggroe nyang geubri lé TUHAN, Po teu Allah indatu gata, keu gata? 
<br /><span class="verse" id="4">4 </span>Gata piléh kheueh laju lhée droe nibak tieb-tieb sukée. Ulôn teuma lôn yue awaknyan mangat jijak tilék bansaboh nanggroe nyoe mangat jicetet bataih-bataih daerah nyang awaknyan keuneuk cok nyan. Óh lheueh nyan, awaknyan harôh jigisa ubak ulôn. 
<br /><span class="verse" id="5">5 </span>Tanohnyan harôh kheueh teubagi jeuet keu tujoh boh bagi. Yehuda teutab mantong di wilayah jih nyan di siblaih u seulatan, dan Nabi Yusuf teutab teuma di wilayah gobnyan di siblaih utara. 
<br /><span class="verse" id="6">6 </span>Gamba bataih-bataih ban tujoh bagian tanohnyan harôh teupeuget, dan laju jijok atranyan ubak ulôn. Teuma ulôn rhom undi mangat lôn teupeue peue nyang ka geupeuteuntée lé Po teu Allah keu gatanyoe. 
<br /><span class="verse" id="7">7 </span>Teuma sukée Lewi nyang hana jiteurimong hak jeumba jih ateueh tanoh nyang teubagi nyan meusajan-sajan deungon gata, sabab jeumba awaknyan na kheueh jeuet keu teungku-teungku imeum mangat geupeutimang TUHAN. Dan keuhai sukée Gad, Ruben dan siladum sukée Manasye, beutôi awaknyan ka jiteurimong jeumba jihnyan di siblaih u timu Krueng Yordan. Nabi Musa, hamba TUHAN, ka geubri tanoh nyan keu awaknyan." 
<br /><span class="verse" id="8">8 </span>Teuma Yosua laju geubri peutunyok-peutunyok nyang seulanjut keu ureuëng-ureuëngnyan, "Gata jak tilék kheueh laju bansaboh nanggroe nyoe dan gata peuget kheueh laju gamba bataih-bataih jihnyan; óh lheuehnyan tagisa kheueh lom teuma keunoe bak ulôn. Teuma ulôn rhom undi disinoe di Silo mangat ulôn teupeue peue nyang ka geupeuteuntée lé TUHAN keu gata." Óh ka lheueh geuteurimong banmandum peutunyok-peutunyok nyan nibak Yosua, jijak kheueh laju awaknyan jijak tilék tanoh nyan. 
<br /><span class="verse" id="9">9 </span>Bansaboh nanggroenyan jijeulajah lé awaknyan, laju jicetet bataih-bataih bantujoh boh jeumba tanohnyan meunan cit jidafeutar cit teuma banda nyang na didalam nyan. Óh ka lheueh seuleusoe awaknyan laju jigisa ubak Yosua di khimah-khimah di Silo. 
<br /><span class="verse" id="10">10 </span>Laju lé Yosua geuboh thon mangat geuteupeue peue nyang geumeuheut lé TUHAN keu awaknyan. Óh lheueh nyan Yosua laju geubri jeumba tanoh keu tieb-tieb sukée bansa Israel nyang gohlom meuteumé jeumba tanoh. 
<br /><span class="verse" id="11">11 </span>Phon that teubagi na kheueh tanoh keu keuluwarga-keuluwarga sukée Benyamin. Jeumba awaknyan na jih lamkawan tanoh sukée Yehuda dan tanoh sukée keuturonan Nabi Yusuf. 
<br /><span class="verse" id="12">12 </span>Di siblaih utara, bataih-bataih tanoh awaknyan phon nibak Krueng Yordan, teungoh laju ubak reuleung disiblaih utara Yerikho, óh lheuehnyan ubarat rot daerah meugunong-gunong sampoe jiôh jih u daerah guron Bet-Awen. 
<br /><span class="verse" id="13">13 </span>Garéh bataih nyan sampoe laju ubak reuleung di siblaih u seulatan Lus (nyang meusyeuhu sibagoe Betel), laju treun u Atarot-Adar di Gunong siblaih u seulatan Bet-Horon-Barôh. 
<br /><span class="verse" id="14">14 </span>Nibak siblaih ubarat gunong nyan, garéh bataih tanohnyan teuwet u seulatan teutuju u Kiryat-Baal (na kheueh Kiryat-Yearim). Kiryat-Baal na kheueh atra ureuëng Yehuda. Nyang kheueh garéh bataih tanoh nyan di siblaih ubarat. 
<br /><span class="verse" id="15">15 </span>Bataih-bataih disiblaih u seulatan phon nibak binéh Kiryat-Yearim trok laju ubak mon-mon ié Me-Neftoah, 
<br /><span class="verse" id="16">16 </span>phon disinan treun laju u gaki gunong nyang meuhadab keue deungon Pantôn Hinom nibak ujong utara Pantôn Refaim. Óh lheueh nyan garéh bataih u seulatan meulalu Pantôn Hinom siblaih u seulatan lereng-lereng gunong di nanggroe Yebus, laju teutuju u En-Rogel, 
<br /><span class="verse" id="17">17 </span>wet laju u utara u En-Semes, laju u Gelilot di meurandeh Sineungoh Adumim. Óh ka lheuehnyan garéh bataihnyan jitreun laju ubak Batée Bohan (Bohan na kheueh aneuëk Ruben), 
<br /><span class="verse" id="18">18 </span>laju rot siblaih utara reuleung-reuleung nyang meuhadab keue deungon Pantôn Yordan, óh lheuehnyan treun laju u pantôn nyan, 
<br /><span class="verse" id="19">19 </span>meulalu utara lereng-lereng gunong Bet-Hogla, dan akhé jih disiblaih utara Laôt Maté di teumpat Krueng Yordan meukuala. Nyan kheueh bataih bagian u seulatan. 
<br /><span class="verse" id="20">20 </span>Krueng Yordan na kheueh bataih disiblaih utimu. Lagée nyan kheueh bataih-bataih tanoh nyang geubri keu keuluwarga-keuluwarga dalam sukée Benyamin mangat jeuet keuhak milék awaknyan. 
<br /><span class="verse" id="21">21 </span>Banda-banda nyang jipo jeuet keu hak milék lé keuluwarga-keuluwarga sukée Benyamin, banmandum nyan na dua blaih boh banda jitamong cit keunan deungon gampông-gampông nyang na rab-rab di sikeulileng nyan, atranyan na kheueh: Yerikho, Bet-Hogla, Emek-Kezis, Bet-Araba, Zemaraim, Betel, Haawim, Para, Ofra, Kefar-Haamonai, Ofni dan Geba. 
<br /><span class="verse" id="25">25 </span>Meunan cit peuet blaih banda nyang seulanjut jihnyoe jitamong cit keunan deungon gampông-gampông nyang na di sikeulileng nyan, atranyan na kheueh: Gibeon, Rama, Beerot, Mizpa, Kefira, Moza, Rekem, Yirpeel, Tarala, Zela, Elef, Yebus (na kheueh Yerusalem), Gibea dan Kiryat-Yearim. Nyan kheueh tanoh-tanoh nyang geubri keu keuluwarga-keuluwarga dalam sukée Benyamin mangat jeuet keuhak milék awaknyan. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
