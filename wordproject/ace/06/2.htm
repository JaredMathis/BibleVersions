<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheuehnyan nibak khimah-khimah di Sitim, Yosua geukirém laju dua droe mata-mata u Kanaan. Bandua droe ureuëng nyan geubri peurintah mangat jijak seulidek nanggroe Kanaan deungon cara seungab-seungab, nyang paleng peunteng na kheueh banda Yerikho. Dan jijak kheueh awaknyan ban dua droe u banda nyan, dan laju jimudom di rumoh sidroe ureuëng inong jeuhet nyang nan jih Rahab. 
<br /><span class="verse" id="2">2 </span>Raja banda Yerikho geudeungoe bahwa nibak malam nyan na ureuëng Israel nyang teuka jijak luem ngon jijak mata-mata banda Yerikho. 
<br /><span class="verse" id="3">3 </span>Teuma lé raja nyan laju geuyue jak ureuëng ubak Rahab keu jijak peusampoe peurintah nyoe, "Gata peuteubiet laju ureuëng-ureuëng nyang na jimudom didalam rumoh nyan. Awaknyan na kheueh mata-mata nyang teuka keuneuk jiseulidek bansaboh banda Yerikho!" 
<br /><span class="verse" id="4">4 </span>"Keubit beutôi na ureuëng jijak u rumoh ulôn," jijaweueb lé Rahab, "teuma ulôn hana lôn teupeu awaknyan teuka rot pané. Dan lom teuma awaknyan ka jijak bunoe bak watée uroe ka seupôt sigohlom pintoe geureubang teutôb. Dan meunan cit teuma ulôn hana teuma lôn tanyong ho awaknyan jijak, teuma meunyoe awaknyan bagaih-bagaih teujak tiyeub, mungken mantong hase meurumpok." (Padahai si Rahab nyan ka jisöm bandua droe ureuëng mata-mata nyan di miyueb sinumpok rami di bagian ateueh rumoh jihnyan.) 
<br /><span class="verse" id="7">7 </span>Dan jipeujak kheueh laju banmandum utosan raja nyan sira jitinggai banda. Óh ka trok awaknyan u luwa, laju pintoe geureubang banda jitôb. Dan awaknyan laju teuma jimita ban dua droe mata-mata nyan sampoe ubak teumpat jeumeurang nibak binéh Krueng Yordan. 
<br /><span class="verse" id="8">8 </span>Malam nyan sigohlom bandua droe ureuëng mata-mata Israel nyan teungeut nibak teumpat éh, lé Rahab laju jiék u bagian ateueh rumoh jijak meurumpok deungon ban dua droe mata-mata ureuëng Israel nyan, 
<br /><span class="verse" id="9">9 </span>dan laju jikheun bak awaknyan bandua, "Dilôn lôn teupeu bahwa TUHAN ka geubri nanggroe nyoe keu droeneueh. Banmandum ureuëng nyang na disinoe jitakot keu droeneueh nyoe. 
<br /><span class="verse" id="10">10 </span>Kamoe ka kamoe deungoe haba keuhai pakriban TUHAN geupeutho Laôt Geulagah dikeue droeneueh nyoe, bak watée awaknyoe ta tinggai nanggroe Meusé. Meunan cit kamoe disinoe ka kamoe deungoe pakriban droeneueh nyoe neupôh maté Sihon dan Og, bandua droe raja bansa Amori nyan di siblaih u timu Krueng Yordan. 
<br /><span class="verse" id="11">11 </span>Meunan kamoe deungoe mandum ceurita-ceurita nyan, kamoe nyoe banmandum jeuet keuteumakot that. Banmandum ureuëng-ureuëng kamoe ka gadôh ceubeueh ngon beuhe sabab lé awaknyoe. TUHAN Po teu Allah droeneueh keubiet Allah nyang beutôi dan Allah nyang Mahakuasa di ateueh langét meunan cit di ateueh bumoe. 
<br /><span class="verse" id="12">12 </span>Ulôn meuharab droeneueh nyoe neutem meusumpah deumi nan Gobnyan bahwa droeneueh nyoe neupeusaneut ulôn dan keuluwarga ulôn deungon jroh lagée nyang ka ulôn peubuetnyoe ateueh droeneueh. Neumeujanji kheueh bahwa ayah ngon ma ulôn, bubena syedara ulôn, dan banmandum keuluwarga awaknyan hana teuma neupoh maté, teuma droeneueh bri peulindongan. Dan keuhai nyan neubri kheueh saboh tanda sibagoe jaminan bahwa droeneueh nyoe jeuet ulôn peucaya!" 
<br /><span class="verse" id="14">14 </span>Teuma jijaweueb lé bandua droe awaknyan, "Kamoe meujanji bahwa meunyoe TUHAN geubri nanggroe nyoe keu kamoe, kamoe teuma kamoe peusaneut gatanyoe deungon jroh, asai gata hana tapeugah ubak so mantong keuhai kamoe. Bah kheueh TUHAN geuseurapa kamoe meunyoe kamoe hana kamoe peuteupat janji nyan." 
<br /><span class="verse" id="15">15 </span>Sabab rumoh Rahab nyan teupeugét nibak beuton banda, Rahab jipeutreun laju bandua droe ureuëng nyan deungon talo ret tingkab. 
<br /><span class="verse" id="16">16 </span>"Gata jak kheueh u daerah meugunong-gunong," jipeugah lé Rahab ubak awaknyan, "Mangat ureuëng-ureuëng nyang geukirém lé raja hana jiteumé drob awaknyoe. Droeneueh musöm kheueh disinan nyang treb jih lhée uroe sampoe awaknyan jigisa lom teuma, barô kheueh awaknyoe jeuet neujak teuma lom." 
<br /><span class="verse" id="17">17 </span>Bandua droe ureuëng mata-mata nyan jipeugah laju bak Rahab, "Get kheueh meunyoe meunan, kamoe teuma kamoe peuteupat janji nyang ka gata lakée nibak kamoe. 
<br /><span class="verse" id="18">18 </span>Teuma nyoe kheueh nyang harôh gata peubuet. Meunyoe kamoe ka kamoe jak prang nanggroe gata nyoe teuma, bah kheueh talo mirah nyoe gata ikat laju nibak peuradeun teumpat gata peutreun kamoe nyoe. Ayah ngon ma gata, meunan cit deungon banmandum syedara-syedara gata, banmandum waréh kawöm keuluwarga ayah gata bah kheueh gata peusapat di rumoh nyoe. 
<br /><span class="verse" id="19">19 </span>Meunyoe na sidroe lamkawan awaknyoe nyang jiteubiet nibak rumoh nyoe dan maté keunong poh, maté ureuëng nyan na kheueh akibat salah jih keudroe; kamoe hana meutanggong jaweueb ateueh hai nyan. Teuma meunyoe na nyang meuteumé bala atawa ceulaka nibak lam rumoh nyoe, nyan na kheueh kamoe nyang meutanggong jaweueb. 
<br /><span class="verse" id="20">20 </span>Teuma sikeubiet jih, meunyoe gata tabri tée keuhai kamoe nyoe ubak sidroe-droe ureuëng, deungon nyan teuma kamoe hanale teu ikat deungon janji nyang ka gata lakée nibak kamoe." 
<br /><span class="verse" id="21">21 </span>Rahab laju situju keuhai nyan, jipeubiyeu mantong awaknyan jijak teuma. Óh lheueh nyan si Rahab laju ji ikat talo mirah nyan ubak peuradeun jih lagée nyang ka jiyue lé mata-mata nyang dua droe nyan. 
<br /><span class="verse" id="22">22 </span>Teuma jijak kheueh laju bandua droe mata-mata nyan u daerah nyang meu gunong-gunong dan jimusöm kheueh laju disinan. Lhée uroe treb jih utosan raja nyan jijak mita-mita awaknyan ho-ho mantong bansaboh daerah nyan, teuma awaknyan teutab hana jiteumé. Akhé jih utosan-utosan nyan laju jiwoe lom u Yerikho. 
<br /><span class="verse" id="23">23 </span>Dan óh lheueh nyan bandua droe ureuëng mata-mata Israel nyan jitreun kheueh teuma laju nibak ateueh gunong teumpat awaknyan musöm laju jijak jeumeurang krueng, dan óh lheueh nyan jijak gisa teuma ubak Yosua. Banmandum peungalaman awaknyan jilapor laju ubak Yosua nyan. 
<br /><span class="verse" id="24">24 </span>Óh lheueh nyan awaknyan jipeugah, "Pasti TUHAN geubri banmandum nanggroe nyan keu geutanyoe; banmandum ureuëng nyang na disinan jitakot keu geutanyoe." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
