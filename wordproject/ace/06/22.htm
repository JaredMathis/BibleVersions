<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-22</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver">
 </span>
<p><span class="verse" id="1">1 </span>Óh lheueh nyan Yosua geuhôi laju ureuëng nyang nibak sukée Ruben, Gad dan siladum nibak sukée Manasye nyang na tinggai di siblaih u timu Krueng Yordan, 
<br /><span class="verse" id="2">2 </span>laju geupeugah ubak awaknyan, "Gata ka tapeubuet peue-peue mantong nyang ka geupeurintah ubak gata lé Nabi Musa, hamba TUHAN. Dan meunan kheueh teuma banmandum peurintah ulôn ka gata taát. 
<br /><span class="verse" id="3">3 </span>Nyang ka-ka lé gata hántom tapeubiyeu syedara-syedara gata, ureuëng Israel nyang laén, jimeujuang keudroe. Gata ka tataát ubak banmandum peurintah TUHAN Po teu Allah gata deungon keubit-keubit. 
<br /><span class="verse" id="4">4 </span>Teuma paih lagée janji Geuhnyan, TUHAN Po teu Allah ka geubri keuteunangan keu syedara-syedara gata, ureuëng Israel nyang laén. Lé sabab nyan, jinoenyoe tagisa kheueh laju u wilayah gata keudroe di siblaih u timu Krueng Yordan nyang ka geubri lé Nabi Musa keu gata yoh masa ilée. 
<br /><span class="verse" id="5">5 </span>Dan gata jaga kheueh mangat gata tataát ubak huköm nyang ka geu peurintah lé Nabi Musa keu gata, huköm nyan na kheueh: Gata gaséh kheueh ubak Tuhan Allah gata, taturot kheueh peue nyang geulakée, tataát kheueh teuma ubak peurintah-peurintah Gobnyan, seutia kheueh ubak Gobnyan, dan gata meungabdi kheueh ubak Gobnyan deungon sipeunoh até gata dan deungon banmandum jiwa raga gata." 
<br /><span class="verse" id="6">6 </span>Óh lheueh nibaknyan Yosua laju geubri reuseutu keu awaknyan dan geupeuleupah kheueh awaknyan jiwoe lom u wilayah droe jihnyan deungon geupeusan lagée nyoe, "Gata jinoenyoe ka kaya dan tawoe jinoenyoe deungon gataba sajan beulatang peulara nyang le, pirak, méuh, teumaga, beuso dan peukayan. Gata bagi-bagi kheueh teuma hase jarah gata nyan keu syedara gata nyang saboh sukée." Teuma sukée Ruben, Gad, dan sukée Manasye nyang na disiblaih u timu Krueng Yordan nyan laju jitinggai ureuëng Israel nyang laén nyan, laju jibeurangkat nibak Silo di nanggroe Kanaan jijak laju ubak tanoh jih keudroe di daerah Gilead. Awaknyan ji tinggai nibak tanoh nyan ateueh peurintah TUHAN meulalu Nabi Musa. (Siladum nibak sukée Manasye ka jiteurimong nibak Nabi Musa, tanoh di siblaih u timu Krueng Yordan, dan siladum teuma sukée Manasye nyang laén jiteurimong teuma nibak Yosua tanoh nyang di siblaih ubarat Krueng Yordan meusajan-sajan deungon sukée nyang laén.) 
<br /><span class="verse" id="10">10 </span>Bak watée sukée Ruben, Gad dan sukée Manasye di siblaih u timu Yordan nyan trok u Gelilot -- mantong di siblaih ubarat Krueng Yordan -- awaknyan laju jipeudong saboh miseubah nyang rayeuk dan meugah to that deungon krueng. 
<br /><span class="verse" id="11">11 </span>Di Ureuëng-ureuëng Israel nyang laén nyan jideungoe seusabe bansa awaknyan jipeugah lagée nyoe, "Ureuëng-ureuëng sukée Ruben, Gad dan Manasye di siblaih u timu Yordan ka geupeudong saboh miseubah di Gelilot to that deungon Krueng Yordan nibak bagian wilayah geutanyoe!" Teuma awaknyan banmandum ka ji meusapat di Silo keuneuk jijak prang sukée-sukée Israel nyang na tinggai di bagian timu Krueng Yordan nyan. 
<br /><span class="verse" id="13">13 </span>Laju teuka teuma si Pinehas, aneuëk Teungku Imeum Eleazer, gobnyan jikirém lé umat Israel keu sukée Ruben, Gad dan sukée Manasye nyang na tinggai di daerah Gilead di siblaih u timu Yordan. 
<br /><span class="verse" id="14">14 </span>Meusigoe-sigoe deungon Pinehas nyan jijak teuma siploh droe ureuëng patot-patot peumuka bansa Israel, -- sidroe ureuëng nibak tieb-tieb sukée di siblaih ubarat Krueng Yordan, maséng-maséng na kheueh ulée keuluwarga didalam kawöm awaknyan. 
<br /><span class="verse" id="15">15 </span>Teuma trok kheueh laju awaknyan ubak teumpat sukée Ruben, Gad dan sukée Manasye di daerah Gilead. 
<br /><span class="verse" id="16">16 </span>Dan ateueh nan banmandum umat TUHAN, awaknyan jipeugah laju ubak ureuëng sukée Ruben, Gad dan Manasye nyan, "Pakon kheueh gata peubuet hai nyang jeuhet nyoe u ateueh Po teu Allah Israel? Deungon cara gata peuget miseubah droe gata nyan keudroe, saban cit deungon gata ka talawan TUHAN! Gata hana le ta seutôt ubak peue-peue nyang geupeurintah lé Gobnyan! 
<br /><span class="verse" id="17">17 </span>Peu kheueh gata hana ta ingat keu desya geutanyoe watée di Peor? Bak watée nyan geutanyoe geuhuköm lé TUHAN deungon sapeue-sapeue bala, bah kheueh nyan geutanyoe nyoe umat Gobnyan keudroe! Sampoe án jinoe hai nyan mantong ta tanggong akibat jih. Peu kheueh nyan gohlom cit seb? 
<br /><span class="verse" id="18">18 </span>Dan jinoenyoe, peu kheueh gata takeuneuk peulikot lom TUHAN? Meunyoe uroenyoe gata talawan TUHAN, singoh beungoh Gobnyan teuma geubeungéh keu banmandum umat Israel. 
<br /><span class="verse" id="19">19 </span>Meunyoe daerah gata nyan ka kuto dan hana patot teupeubuet iébadat ubak TUHAN disinan, gata minah kheueh laju keunoe ubak daerah TUHAN nyoe dipat na meuteumé Khimah TUHAN. Gata lakée kheueh laju siladum nibak daerah kamoe, teuma bék kheueh gata lawan TUHAN atawa gata lawan kamoe deungon cara gata tamah miseubah nyang laén, sabab keuhai miseubahnyan ka na miseubah TUHAN Po teu Allah geutanyoe. 
<br /><span class="verse" id="20">20 </span>Gata ingat kheueh, ubak Akhan aneuëk Zerah nyan hana jitem seutôt peurintah TUHAN keuhai barang-barang nyang museuti teupeuhanco nyan, dan peue akibat jih ateueh awaknyan? Banmandum umat Israel geuhuköm! Seudangkan nyang meudesya na kheueh Akhan, teuma nyang maté bukon jihnyan keudroe teuma banmandum umat Israel!" 
<br /><span class="verse" id="21">21 </span>Laju ureuëng-ureuëng sukée Ruben, Gad dan Manasye di siblaih u timu nyan jijaweueb, 
<br /><span class="verse" id="22">22 </span>"Nyang Mahakuasa na kheueh TUHAN! Nyang Mahakuasa na kheueh TUHAN! TUHAN geuteupeue pakon kamoe peubuet hainyoe, dan kamoe meuharab mangat gatanyoe tateupeue nyan! Seukira jih kamoe peubuet hainyan deungon meukeusut teulawan TUHAN atawa sabab lé kamoenyoe hana kamoe meuiman le ubak Gobnyan, bah kheueh kamoenyoe maté bak saát nyoe cit teuma! 
<br /><span class="verse" id="23">23 </span>TUHAN keudroe nyang huköm kamoe, meunyoe kamoe na meukeusut keuneuk kamoe lawan TUHAN dan kamoe peudong miseubah kamoenyoe deungon meukeusut kamoe peuseumah keureubeuen nyang teutot atawa keureubeuen gandom atawa keureubeuen meusahabat di ateueh nyan. 
<br /><span class="verse" id="24">24 </span>Kon nyan nyang kamoe meukeusut, hai syedara-syedara mandum! Kamoe peudong miseubah nyan, sabab kamoe khawate óh ka treb-treb singoh keuturonan gata teuma jipeugah ubak keuturonan kamoe, 'Gata hana hubongan sapeue deungon TUHAN, Po teu Allah Israel! 
<br /><span class="verse" id="25">25 </span>Gata kalon kheueh, Gobnyan geukeubah Krueng Yordan nyoe di teungoh-teungoh geutanyoe mangat teupeujareueng kamoe deungon gata ureuëng-ureuëng Ruben dan Gad. Keubit gata hana hubongan sapeue deungon TUHAN.' Teuma peue-peue nyang teujadi teuma? Teuntée kheueh keuturonan gata jipeusaneut u ateueh keuturonan kamoe jipiôh meuiébadat ubak TUHAN. 
<br /><span class="verse" id="26">26 </span>Lé sababnyan, kamoe peudong miseubah nyoe, bukon keu keureubeuen nyang teutot dan bukon teuma keu teumpat teupeuseumah keureubeuen kamoe, 
<br /><span class="verse" id="27">27 </span>teuma mangat jeuet keutanda keu tanyoe bandua blaih pihak, dan keu keuturonan geutanyoe óh singoh teuma, bahwa beutôi kamoe nyoe meu iébadat ubak TUHAN di Khimah Teuka Gobnyan deungon teuba sajan keureubeuen nyang teutot, peuseumahan-peuseumahan dan keureubeuen meusahabat. Deungon na lagéenyan keuturonan gata hana teuma jipeugah bahwa keuturonan kamoe hana hubongan sapeue deungon TUHAN. 
<br /><span class="verse" id="28">28 </span>Jadi, nyang kamoe meukeusut na kheueh: seukira jih keuturonan gata jipeugah lagée nyoe, teuma keuturonan kamoe hase jipeugah, 'Gata kalon kheueh miseubah nyan! Indatu kamoe geupeudong saboh miseubah nyang saban deungon miseubah TUHAN, bukon keu keureubeuen nyang teutot atawa keu teumpat peuseumah, teuma mangat jeuet keu tanda keu geutanyoe bandua blaih pihak.' 
<br /><span class="verse" id="29">29 </span>Peucaya kheueh, kamoe hana kamoe tem lawan TUHAN atawa kamoe piôh meungabdi ubak Gobnyan deungon teutamah miseubah nyang laén keu keureubeuen nyang teutot atawa keureubeuen gandom atawa teuma keu peuseumahan, seudangkan miseubah TUHAN Po teu Allah geutanyoe nyan ka na dikeue Khimah Teuka TUHAN." 
<br /><span class="verse" id="30">30 </span>Banmandum nyang geupeutrang lé ureuëng-ureuëng sukée Ruben, Gad dan sukée Manasye di siblaih utimu nyan jideungoe lé Teungku Imeum Pinehas meunan cit lé ban siploh droe ureuëng-ureuëng patot peumuka ureuëng Israel nibak bagian barat Krueng Yordan. Deungon nyan teuma awaknyan pi puih até ateueh peue nyang ka jipeutrang nyan. 
<br /><span class="verse" id="31">31 </span>Laju jipeugah lé Pinehas, aneuëk Teungku Imeum Eleazar nyan, keu ureuëng-ureuëng nibak sukée Ruben, Gad dan sukée Manasye di siblaih u timu nyan, "Jinoenyoe ka kamoe teupeu TUHAN na meusajan ngon geutanyoe, sabab gata nyoe hana talawan Gobnyan. Gatanyoe ka tapeuseulamat umat Israel nibak geuhuköm lé TUHAN." 
<br /><span class="verse" id="32">32 </span>Óh ka lheueh nyan jijak kheueh laju Pinehas deungon ureuëng-ureuëng patot peumuka Israel nyan. Awaknyan jitinggai laju ureuëng Ruben dan Gad di Gilead, laju jiwoe u Kanaan, óh lheuehnyan jilapor laju hainyan ubak umat Israel. 
<br /><span class="verse" id="33">33 </span>Teuma di umat Israel pih puih até jih bak watée jideungoe hai nyan, akhé jih awaknyan laju jipujo-pujo Po teu Allah. Awaknyan hana le na niet lam até jih keu jijak prang ureuëng Ruben dan Gad, dan mangat jipeumuseunah nanggroe nyan. 
<br /><span class="verse" id="34">34 </span>Akhé jih, sukée Ruben dan sukée Gad nyan jipeugah, "Miseubah nyoe jeuet keusaksi keu geutanyoe banmandum bahwa TUHAN na kheueh Po teu Allah." Le sababnyan awaknyan jiboh nan miseubah nyan "Saksi".</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
