<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yosua - Aceh Bible - Old Testament / Joshua-24</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yosua</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a>
<span class="chapread">24 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 24</h3>
<!--... the Word of God:--><span class="dimver">
 </span>
<p><span class="verse" id="1">1 </span>Yosua laju geupeusapat banmandum sukée bansa Israel di Sikhem, laju geuyue ubak mandum ureuëng patot-patot, banmandum peumimpén, banmandum hakém-hakém dan mandum peuwira tantra nyang meuhadab gobnyan. Teuma teuka kheueh awaknyan meuhadab ubak Po teu Allah. 
<br /><span class="verse" id="2">2 </span>Óh lheuehnyan Yosua geupeugah ubak awaknyan, "Deungoe kheueh peue nyang geupeugah lé TUHAN, Po teu Allah Israel keu gata, 'Yoh jamén ilée indatu gata tinggai di meurandeh Krueng Efrat, dan jiseumah dewa-dewa. Sidroe lamkawan awaknyan na kheueh Terah, ayah Nabi Ibrahim dan Nahor. 
<br /><span class="verse" id="3">3 </span>Laju Ulôn cok Nabi Ibrahim, ayah indatu gata nyan, nibak nanggroe nyang na meurandeh Krueng Efrat nyan, dan Lôn yue jihnyan mangat jibloh bansaboh nanggroe Kanaan. Ulôn jok keujih nyan keuturonan nyang le. Phon-phon that Ulôn jok Nabi Ishaq keu jihnyan, 
<br /><span class="verse" id="4">4 </span>lheuehnyan keu Nabi Ishaq Ulôn bri teuma dua droe aneuëk, awaknyan na kheueh Nabi Yakub dan Esau. Ulôn jok keu Esau gunong Edom mangat jeuet keu tanoh hak milék jih, teuma Nabi Yakub, ayah indatu nyan, jiminah u nanggroe Meusé meusajan-sajan ngon aneuëk-aneuëk jih. 
<br /><span class="verse" id="5">5 </span>Óh lheuehnyan Ulôn kirém Nabi Musa ngon Nabi Harun, dan Lôn peuteuka bencana nyang paleng rayeuk ateueh nanggroe Meusé, lheuehnyan laju Ulôn peuteubiet gata nibak nanggroe nyan. 
<br /><span class="verse" id="6">6 </span>Ulôn ba indatu gata nyan mangat jiteubiet lam nanggroe Meusé, dan lé ureuëng Meusé laju jipeucrok awaknyan ngon geuritan prang jih dan ngon tantra meuguda. Dan bak watée indatu gatanyan trok ubak Laôt Geulagah, 
<br /><span class="verse" id="7">7 </span>awaknyan laju jimeuhôi Ulôn dan jilakée tulông. Lé sabab nyan teumpat lamkawan awaknyan ngon ureuëng-ureuëng Meusé nyan Ulôn peuseupôt, dan Ulôn tôb ureuëng-ureuëng Meusé nyan ngon ié laôt sampoe awaknyan lham banmandum. Gata ka tateupeue peue nyang Ulôn peubuet ateueh nanggroe Meusé. Treb lumpah na gata tinggai lam padang pasi. 
<br /><span class="verse" id="8">8 </span>Laju Ulôn ba gata u nanggroe ureuëng Amori nyang tinggai nibak siblaih u timu Krueng Yordan. Awaknyan jiprang gata, teuma Ulôn kupeujeuet gata meunang ateueh awaknyan. Gata reubot nanggroe awaknyan, dan Ulôn peuhanco awaknyan. 
<br /><span class="verse" id="9">9 </span>Lheueh nyan, lé raja Moab, na kheueh Balak aneuëk Zipor, jilawan gata. Jihnyan jikirém ureuëng laén ubak Bileam aneuëk Beor dan jilakée mangat jitem Bileam jikutok jihnyan. 
<br /><span class="verse" id="10">10 </span>Teuma Ulôn hana Lôn seutôt peue kheun Bileam, lé sababnyan gobnyan geubri beureukat keu gata. Meunan kheueh cara jih Ulôn peuseulamat gata nibak Balak. 
<br /><span class="verse" id="11">11 </span>Lheueh nyan gata tajeumeurang Krueng Yordan, dan laju trok u Yerikho. Lé ureuëng-ureuëng Yerikho jijak prang gata, meunan cit teuma deungon ureuëng Amori, ureuëng Feris, ureuëng Kanaan, Het, Girgasi, Hewi dan ureuëng Yebus. Teuma Ulôn kupeumeunang gata ateueh awaknyan banmandum. 
<br /><span class="verse" id="12">12 </span>Bak watée gata tamaju tajak prang awaknyan, Ulôn peujeuet awaknyan jeuet keubingöng dan teumakot that-that, lé sabab nyan bandua droe raja ureuëng Amori nyan jiplueng dikeue gata. Kon lé sabab peudeueng jih dan kon teuma lé sabab aneuk panah gata nyang teupeujeuet gata meunang. 
<br /><span class="verse" id="13">13 </span>Tanoh nyang Ulôn jok keu gata, gata teurimong ngon hana meususah payah. Dan banda-banda nyang Ulôn jok keu gata kon teuma gata nyang peudong nyan. Teuma jinoe gata kheueh nyang tinggai disinan, dan gata kheueh teuma nyang rasa boh anggô meunan cit ngon boh zaiton, padahai kon gata nyang pula.' " 
<br /><span class="verse" id="14">14 </span>"Lé sabab nyan, jinoenyoe," geupeugah lé Yosua teuma óh lheuehnyan, "horeumat kheueh TUHAN. Meungabdi kheueh ubak Gobnyan deungon até nyang ikhlaih dan deungon seutia. Peujiôh kheueh ilah-ilah nyang laén nyang jiseumah lé indatu gata yoh watée ilée di Mesopotamia dan nanggroe Meusé. Meungabdi kheueh ubak TUHAN mantong. 
<br /><span class="verse" id="15">15 </span>Meunyoe gata hana tatem, meungabdi ubak TUHAN, gata cok kheueh keuputosan uroe nyoe cit teuma ubak soe nyang gata meungabdi: peu kheueh ubak ilah-ilah nyang laén nyang jiseumah lé indatu gata di Mesopotamia yoh watée ilée atawa ubak ilah-ilah ureuëng Amori nyang nanggroe jih gata duek nibak saát nyoe. Teuma kamoe -- ulôn dan keuluwarga ulôn -- teutab meungabdi ubak TUHAN mantong." 
<br /><span class="verse" id="16">16 </span>Teuma lé umat Israel laju jijaweueb, "Kamoe sagai-sagai hana kamoe tinggai TUHAN dan hana kamoe meungabdi ubak ilah-ilah nyang laén! 
<br /><span class="verse" id="17">17 </span>TUHAN Po teu Allah geutanyoe nyang ka geupeubeubaih indatu geutanyoe dan tanyoe keudroe nibak jicok keunamiet di nanggroe Meusé. Tanyoe ka takalon buet-buet ajaéb nyang geupeubuet lé Po teu TUHAN. Sabe TUHAN geulindong geutanyoe banmandum buet meuneujak geutanyoe, ta liwat rot nanggroe-nanggroe aséng. 
<br /><span class="verse" id="18">18 </span>Dan watée geutanyoe tatamong lam nanggroe nyoe, TUHAN laju geu-use banmandum ureuëng Amori nyang na tinggai disinoe. Lé sababnyan kamoe keuneuk meungabdi ubak TUHAN, sabab Gobnyan kheueh Po teu Allah geutanyoe." 
<br /><span class="verse" id="19">19 </span>Teuma lé Yosua laju geupeugah, "Mungken gata hana hase gata meungabdi ubak TUHAN, sabab Gobnyan Allah nyang suci, Nyang Maha Esa. Gobnyan hana geutem na siteru. Meunyoe gata tatinggai Gobnyan dan gata meungabdi ubak ilah-ilah nyang laén, Gobnyan hana geupeu amphon desya-desya gata. Teuma nyang keubiet jih, Gobnyan teuma geulawan dan geuhuköm gata. Gobnyan teuma geupeubinasa gata, bahpi yoh watée ilée Gobnyan gét keu gata." 
<br /><span class="verse" id="21">21 </span>Lé sababnyan ureuëng-ureuëng Israel nyan laju jiseuôt, "Hana! Kamoe hana kamoe seumah ilah-ilah nyang laén. Kamoe teutab meungabdi ubak TUHAN!" 
<br /><span class="verse" id="22">22 </span>Lé Yosua geupeugah lom, "Nyan, gata keudroe jeuet keusaksi bahwa gata ka tacok keuputosan bahwa gatanyoe teutab meungabdi ubak TUHAN." "Beutôi," seuôt awaknyan, "kamoe keudroe jeuet keusaksi jih." 
<br /><span class="verse" id="23">23 </span>"Meunyoe meunan, kireueh kheueh laju bubena ilah-ilah bansa laén nyang na nibak gata nyan," kheun Yosua, "dan meujanji kheueh bahwa gata teuma seutia ubak TUHAN, Po teu Allah Israel." 
<br /><span class="verse" id="24">24 </span>Laju lé ureuëng-ureuëng nyan jikheun ubak Yosua, "Kamoe teutab meungabdi ubak TUHAN, Po teu Allah geutanyoe. Kamoe teutab taát ubak peue-peue nyang geupeurintah lé Gobnyan." 
<br /><span class="verse" id="25">25 </span>Lé sababnyan nibak uroe nyan di Sikhem Yosua laju geu ikat janji ngon umat Israel; dan disinan gobnyan laju geubri keu awaknyan huköm-huköm dan atoran-atoran nyang harôh awaknyan taát. 
<br /><span class="verse" id="26">26 </span>Banmandum huköm dan atoran-atoran nyan teutuléh lam kitab Huköm Allah. Óh lheuehnyan gobnyan laju geucok sineuk batée nyang rayeuk, batéenyan laju geupeudong yueb bak kayée nyang rayeuk nibak teumpat nyang khusos keu TUHAN. 
<br /><span class="verse" id="27">27 </span>Óh lheuehnyan geupeugah kheueh laju lé Yosua ubak mandum ureuëng nyan, "Batée nyoe jeuet keusaksi geutanyoe. Banmandum feureuman nyang geupeugah lé TUHAN keu geutanyoe, ka geupeugah dikeue batée nyoe. Lé sababnyan, batée nyoe kheueh nyang teuma jeuet keu saksi keu gata, mangat jeuet keu peuingat keu gata mangat bék gata lawan Po teu Allah." 
<br /><span class="verse" id="28">28 </span>Akhé jih, Yosua laju geuyuewoe awaknyan; laju awaknyan jigisa ubak tanoh droe jih maséng-maséng. 
<br /><span class="verse" id="29">29 </span>Óh lheuehnyan Yosua aneuëk Nun hamba TUHAN nyan, meuninggai donya nibak umu 110 thon. 
<br /><span class="verse" id="30">30 </span>Gobnyan teupeukubu bak tanoh atra gobnyan keudroe nibak Timmat-Serah nibak tanoh meugunong Efraim siblaih utara Gunong Gaas. 
<br /><span class="verse" id="31">31 </span>Simantong Yosua udeb, umat Israel sabe meungabdi ubak TUHAN. Dan watée ka meuninggai pi awaknyan teutab meuiébadat ubak TUHAN simantong lamkawan awaknyan na peumimpén-peumimpén nyang ka jikalon keudroe peue-peue mantong nyang geupeubuet lé TUHAN keu umat Israel. 
<br /><span class="verse" id="32">32 </span>Manyét Nabi Yusuf nyang jiba lé umat Israel nibak nanggroe Meusé, teupeukubu di Sikhem ateueh tanoh nyang ka lheueh teubloe lé Nabi Yakub deungon yuem sireutôh péng pirak nibak aneuëk-aneuëk Hemor, ureuëng syiek Sikhem. Tanoh nyan teupeuwaréh keu keuturonan Nabi Yusuf. 
<br /><span class="verse" id="33">33 </span>Lheueh nyan Eleazar aneuëk Nabi Harun meuninggai cit, dan teupeukubu teuma di Gibea, na kheueh banda nyang na teuduek nibak daerah tanoh meugunong Efraim. Banda nyan ka teujok keu Pinehas, aneuëk Eleazar.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../07/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
