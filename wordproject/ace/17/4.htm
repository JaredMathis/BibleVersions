<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Ester - Aceh Bible - Old Testament / Esther-4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ester</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 4</h3>
<!--... the Word of God:--><span class="dimver">
 </span>
<p><span class="verse" id="1">1 </span>Watée geudeungoe lé Mordekhai peue nyang ka teujadi, laju geupriek-priek peukayan gobnyan óh lheuehnyan geusôk laju ija umpang teupông sibagoe tanda seudeh. Geucok abée geutabu laju u ateueh ulée gobnyan, óh lheuehnyan geujak rawon bansaboh banda sira geumo deungon su nyang nyareng dan seudeh that. 
<br /><span class="verse" id="2">2 </span>Watée ka trok dileuen meuligoe laju geupiôh, sabab ureuëng nyang ngui peukayan ija umpang teupông hana jeuet jitamong u dalam meuligoe. 
<br /><span class="verse" id="3">3 </span>Meunan cit di tieb-tieb propinsi nyang laén didalam keurajeuen nanggroe, bubena ureuëng Yahudi ka jimo ba-e deungon até nyang that-that seudeh óh lheueh jideungoe peurintah raja teupeumaklum ubak rakyat nanggroe. Awaknyan jipuasa, geumo dan apoh apah hana meuteuntée, dan le that-that lamkawan awaknyan jingui ija umpang teupông dan ji éh di ateueh abée. 
<br /><span class="verse" id="4">4 </span>Watée aneuëk-aneuëk dara deundayang dan dumna peujabat nyang khusos nyang peutimang Ratu Ester jilapor ubak gobnyan peue nyang teungoh geupeubuet lé Mordekhai, Ester seudeh lumpah na. Ratu laju geukirém peukayan ubak Mordekhai sibagoe geunantoe ija umpang teupông nyang geungui nyan, teuma Mordekhai hana geutem teurimong. 
<br /><span class="verse" id="5">5 </span>Óh lheuehnyan Ester laju geuhôi Hatah, sidroe lamkawan peujabat khusos nyang geubri tugaih lé raja mangat jipeutimang Ratu Ester. Ubak Hatah nyan geuyue jak seulidek ubak Mordekhai peue sabab gobnyan geupeusaneut droe nyang lagée nyan. 
<br /><span class="verse" id="6">6 </span>Dan geujak kheueh laju Hatah ubak Mordekhai di padang banda nibak babah pintoe geureubang meuligoe. 
<br /><span class="verse" id="7">7 </span>Mordekhai laju geucalitra ubak ureuëng nyan peue nyang ka teujadi dan padub na le péng pirak nyang ka jipeujanji lé Haman keu jipeutamong u dalam kaih raja, óh ka lheueh banmandum ureuëng Yahudi nyan jipeubinasa. 
<br /><span class="verse" id="8">8 </span>Dan lé Mordekhai geubri teuma ubak Hatah seunalen surat raja nyang ka geupeuteubiet di Susan nyang meuasoe peurintah keu teupeubinasa ureuëng Yahudi. Mordekhai laju geuyue Hatah jijak peusampoe ubak Ester dan jipeutrang peukaranyan ubak gobnyan, meunan cit keu jilakée mangat Ester geutem jak meuhadab ubak raja keugeulakée gaséh sayang ubak bansa gobnyan. 
<br /><span class="verse" id="9">9 </span>Dan geujak kheueh Hatah ubak Ester geupeusampoe peusan Mordekhai nyan ubak gobnyan. 
<br /><span class="verse" id="10">10 </span>Teuma lé Ester geuyuejak lom Hatah nyan ubak Mordekhai sira geupeusan lagée nyoe, 
<br /><span class="verse" id="11">11 </span>"Soe mantong ureuëng, bah kheueh nyan agam meunan cit nyang inong, meunyoe hana geutawök lé raja keujijak meuhadab gobnyan di leuen meuligoe, ureuëng nyan bah teuhuköm maté. Nyan na kheueh undang-undang keurajeuen nyang hana jeuet teubantah bahsoe mantong ureuëng jih phon nibak peujabat sampoe ubak rakyat nyang na di propinsi-propinsi, ka jiteupeue hainyan. Teuma na saboh jalan keu teuhinda nibak undang-undang nyan, jalan nyan na kheueh meunyoe raja geu sunyung tungkat méuh gobnyan ubak ureuëng nyan. Meunyoe nyan teujadi, ureuëng nyan teuma seulamat. Teuma kana sibuleuen nyoe ulôn hántom na geutawök lé raja." 
<br /><span class="verse" id="12">12 </span>Dan lé Hatah pi laju geujak peusampoe haba Ester nyan ubak Mordekhai. 
<br /><span class="verse" id="13">13 </span>Dan lé Mordekhai laju geukirém haba peuingat nyang lagée nyoe ubak Ester, "Bék neusangka gata leubeh aman nibak ureuëng Yahudi nyang laén, teuma sabab gata tinggai nibak meuligoe! 
<br /><span class="verse" id="14">14 </span>Ureuëng Yahudi pasti meuteumé tulông deungon cara peue mantong sampoe awaknyan seulamat. Teuma meunyoe gata teutab seungab mantong lam hai nyang lumpah mubahya nyoe, gata keudroe maté dan keuluwarga gata habéh riwayat jih. Pat tateupeue, mungken nyang teujadi bak saát-saát nyang lagée nyoe kheueh gata ka geupiléh jeuet keu ratu!" 
<br /><span class="verse" id="15">15 </span>Dan lé Ester laju geukirém haba nyoe ubak Mordekhai, 
<br /><span class="verse" id="16">16 </span>"Gata peusapat kheueh laju ureuëng Yahudi nyang na di Susan mangat jimeudoá keu ulôn. Bék gata makheun ngon tajieb ié treb jih lhée uroe lhée malam. Ulôn keudroe meunan cit deungon aneuëk-aneuëk dara deundayang ulôn teuma kamoe peubuet cit lagée nyan. Óh lheuehnyan ulôn teuma lônjak meuhadab ubak raja, bahpi nyan meulangga nibak undang-undang nanggroe. Meunyoe lé sabab nyan ulôn harôh maté, bah kheueh ulôn maté!" 
<br /><span class="verse" id="17">17 </span>Dan óh lheuehnyan geujak kheueh laju Mordekhai dan geupeubuet laju peue nyang geupeugah lé Ester nyan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
