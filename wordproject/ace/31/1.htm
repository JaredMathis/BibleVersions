<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Obaja - Aceh Bible - Old Testament / Obadiah-1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Obaja</h1>
<p class="ym-noprint">
 
<span class="chapread">1 </span></p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 1</h3>
<!--... the Word of God:--><span class="dimver">
 </span>
<p><span class="verse" id="1">1 </span>Nyoe kheueh ramaian Obaja; gobnyan geupeusampoe peusan TUHAN Nyang Mahamanyang keuhai bansa Edom: TUHAN ka geukirém utosan Gobnyan ubak bansa-bansa, dan geutanyoe ka tadeungoe peusan nyang geuba lagée nyoe, "Meusiab kheueh keu tajak muprang! Jak kheueh tabeurangkat tajak prang Edom." 
<br /><span class="verse" id="2">2 </span>Dan ubak Edom TUHAN meufeureuman, "Gata Lôn peujeuet leumoh, sampoe jihina lé bandum bansa. 
<br /><span class="verse" id="3">3 </span>Gata keunong peungét lé até gata nyang sombong. Ma banda gata na kheueh gunong batée nyang kong; teumpat tinggai gata bak pucak gunong nyang manyang. Lé sabab nyan gata tapike, Soe nyang hase peurhot ulôn? 
<br /><span class="verse" id="4">4 </span>Bahpi rumoh gata tapeugét manyang lagée uempueng cicém rajawali, dan santeut manyang ngon bintang-bintang dilangét, gata pasti Lôn peurhot. 
<br /><span class="verse" id="5">5 </span>Pancuri atawa peurampok nyang teuka bak watée malam, teuma jicok nyang jigalak. Ureuëng nyang pot boh anggô di lampôh, sabe jipeuleubeh meupadub boh. Teuma gata geusampôh gleh lé musoh-musoh gata. 
<br /><span class="verse" id="6">6 </span>He keuturonan Esau, gata jigeuladah dan hareuta gata nyang teusöm pi jireupah. 
<br /><span class="verse" id="7">7 </span>Gata jitipée lé sikutu-sikutu gata, dan ji use nibak nanggroe gata. Gata jipeutaloe lé sahabat-sahabat gata, jijeubak lé ureuëng nyang makheun meusajan ngon gata. Awaknyan jitanyong-tanyong keuhai droe gata, 'Dipat jikeubah carông jih nyan?' 
<br /><span class="verse" id="8">8 </span>Bak uroe Ulôn huköm Edom, ureuëng-ureuëng awaknyan nyang bijaksana habéh Ulôn peubinasa. Dan bandum hikeumat awaknyan gadôh, hana meubeukaih. 
<br /><span class="verse" id="9">9 </span>Bubena peujuang di Téman teumakot, dan bandum sipa-i Edom maté." 
<br /><span class="verse" id="10">10 </span>"Gata ka tapeubuet keujam ateueh syedara-syedara gata keuturonan Nabi Yakub. Sababnyan gata binasa, dan jikheun lé gob siumu masa. 
<br /><span class="verse" id="11">11 </span>Gata tadong bak teumpat nyang jiôh, bak uroe musoh geupeujo pintoe Yerusalem dan jipeutaloe banda nyan. Gata seungab mantong watée awaknyan jiangkot bandum keukayaan Yerusalem laju jiweuek-weuek sabe keudroe-droe. Gata saban jeuhet jih deungon musoh nyan. 
<br /><span class="verse" id="12">12 </span>Hana patot gata galak ateueh naseb malang ureuëng Yehuda dan meugeumbira bak uroe syedara gatanyan binasa. Hana pantaih gata raya haba watée awaknyan susah. 
<br /><span class="verse" id="13">13 </span>Hana patot gata tatamong lam banda umat Lôn, dan tasurak ureuëng-ureuëng nyang teungoh meudeurita, peulom tareupah hareuta beunda awaknyan bak uroe awaknyan keunong malang! 
<br /><span class="verse" id="14">14 </span>Hana patot gata tadong bak simpang rot, keu tahampeueng ureuëng-ureuëng nyang teungoh jipeuplueng droe nibak musoh, atawa jiseurah awaknyan ubak lawan bak uroe awaknyan keunong keususahan." 
<br /><span class="verse" id="15">15 </span>"Keubit, ka tô that uroe jih, Ulôn, TUHAN, Lôn peusidang bansa-bansa. Peue nyang jipeubuet Edom teuma teubalaih ateueh jihnyan. Jihnyan jirasa peue nyang ka jipeubuet. 
<br /><span class="verse" id="16">16 </span>Di ateueh gunong Lôn nyang suci umat Ulôn ka ji-jieb ié jieb nyang teupeulambang ubak huköman. Teuma ié jieb keu bansa-bansa di ateueh bumoe nyoe leubeh phet nibak nyan. Huköman nyan hana hase awaknyan peusie. Ié nyan harôh jijieb lé awaknyan sampoe habéh, óh lheuehnyan awaknyan leunyab hana beukaih." 
<br /><span class="verse" id="17">17 </span>"Teuma bak Gunong Sion, na nyang seulamat, dan gunong nyan jeuet keu teumpat nyang khusos keu Ulôn. Dan keuturonan Nabi Yakub jiteumé lom tanoh pusaka awaknyan. 
<br /><span class="verse" id="18">18 </span>Umat Ulôn Israel jeuet lagée apui nyang jitot habéh keuturonan Esau, lagée apui nyang jilahiéb habéh jeumpung di blang. Hana meusidroe pi nibak keuturonan Esau na tinggai. Ulôn, TUHAN, ka Lôn peugah haba! 
<br /><span class="verse" id="19">19 </span>Ureuëng-ureuëng Yehuda seulatan jireupah Edom. Ureuëng-ureuëng nibak gunong-gunong siblaih u barat jipeutaloe wilayah Filistin. Sukée Benyamin jireupah Gilead, dan Israel umat Ulôn jikuasa bandum Efraim dan Samaria. 
<br /><span class="verse" id="20">20 </span>Ureuëng Israel Utara jiwoe nibak teumpat nyang teuböih dan jiduek di Fenisia sampoe u Zarfat. Ureuëng-ureuëng Yerusalem nyang teuböih di Sardis, jiwoe dan jicok laju banda-banda di bagian seulatan Yehuda. 
<br /><span class="verse" id="21">21 </span>Peunduduek Yerusalem nyang jaya jiprang Edom dan geupeutaklok banda nyan. Dan Ulôn TUHAN Lôn peurintah sibagoe raja."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="../32/1.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
