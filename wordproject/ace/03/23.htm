<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-23</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN geubri ubak Nabi Musa atoran-atoran keuhai peurayaan agama, nyang harôh geupeumaklum sibagoe uroe raya keu meu iébadat.
<br /><span class="verse" id="2">2 </span>  
<br /><span class="verse" id="3">3 </span>Na nam uroe watée jak mubuet, teuma bak uroe nyang keu tujoh, uroe Sabat, na kheueh uroe meureuhat nyang teupeu khusos keu TUHAN. Nibak uroe nyan gata harôh gata meusapat keu gata meu iébadat dan hana jeuet nyang jak meubuet.  
<br /><span class="verse" id="4">4 </span>Nyoe kheueh uroe-uroe raya nyang ka geupeuteutab lé TUHAN dan nyang harôh teupeumaklum bak watée nyang ka teupeu teuntée.
<br /><span class="verse" id="5">5 </span>Uroe Raya Paskah nyang teupeu raya keu teuhoreumat TUHAN, teupeuphon watée mata uroe lhob bak tanggai peuet blaih buleuen sa.  
<br /><span class="verse" id="6">6 </span>Óh singoh nyan, tanggai limong blaih, phon Peurayaan ruti hana Meurago, dan tujoh uroe treb jih hana jeuet gata pajoh ruti nyang teupeugét teuboh rago.  
<br /><span class="verse" id="7">7 </span>Tujoh uroe treb jih nyan gata harôh tapeuseumah keureubeuen peunajoh ubak TUHAN. Bak uroe nyang phon dan nyang keu tujoh peurayaan nyan gata harôh tameusapat keu gata iébadat dan hana jeuet gata meubuet nyang brat-brat. 
<br /><span class="verse" id="8">8 </span>
<br /><span class="verse" id="9">9 </span> Meunyoe gata ka trok u nanggroe nyang geubri lé TUHAN keu gata, dan gata peusapat wase tanoh, beureukah gandom nyang phon that gata pot harôh gata ba ubak imeum. 
<br /><span class="verse" id="11">11 </span>Bak uroe óh ka lheueh uroe Sabat, imeum harôh jipeuseumah gandom nyan sibagoe keureubeuen nyang teubri ubak TUHAN, mangat TUHAN galak keu gata. 
<br /><span class="verse" id="12">12 </span>Bak uroe gata tapeuseumah gandom nyan, harôh cit gata peuseumah keu keureubeuen nyang teutot saboh aneuëk bubiri agam nyang meu-umu sithon dan hana meucupa. 
<br /><span class="verse" id="13">13 </span>Keu keureubeuen peunajoh peuseumah kheueh teuma dua kilo gram teupông teujampu ngon minyéuk zaiton. Bée keureubeuen nyang haröm nyan lumpah that galak até TUHAN. Meusigoe ngon nyan peuseumah teuma si arée ié anggô. 
<br /><span class="verse" id="14">14 </span>Sigohlom teuba peuseumahan nyan ubak TUHAN, hana jeuet gata pajoh mubacut pi nibak gandom nyang barô nyan, bah kheueh nyang mantong meuntah, teupanggang atawa teutot jeuet keu ruti. Peuratoran nyan harôh jitaát lé banmandum keuturonan gata keu siumu masa. 
<br /><span class="verse" id="15">15 </span>Phon nibak uroe óh ka lheueh uroe Sabat, watée gata peuseumah ubak TUHAN beureukah gandom nyang phon, gata harôh ta itong tujoh goe aleuhat peunoh. 
<br /><span class="verse" id="16">16 </span>Bak uroe nyang keulimong ploh, na kheueh uroe óh ka lheueh uroe Sabat nyang keutujoh, gata harôh taba keureubeuen teuhidang ubak TUHAN. 
<br /><span class="verse" id="17">17 </span>Tieb-tieb keuluwarga harôh jiba dua boh ruti sibago peuseumahan teujok keu TUHAN, tieb-tieb ruti harôh teupeugét nibak dua kilo gram teupông halôh nyang teuboh rago dan atra nyan harôh jipeuseumah ubak TUHAN sibagoe keureubeuen wase tanoh nyang phon. 
<br /><span class="verse" id="18">18 </span>Meusajan ngon ruti nyan bansa Israel harôh jipeuseumah teuma tujoh boh aneuëk bubiri nyang meu-umu sithon, saboh leumô agam muda dan dua boh kaméng. Maséng-maséng beulatang nyan hana jeuet na meucupa dan harôh teupeuseumah sibagoe keureubeuen nyang teutot keu TUHAN, deungon keureubeuen teuhidang dan keureubeuen ié anggô. Bée keureubeuen nyang haröm nyan lumpah that galak até TUHAN. 
<br /><span class="verse" id="19">19 </span>Dan peuseumah teuma saboh kaméng agam keu keureubeuen peu amphon desya dan dua boh bubiri agam nyang meu-umu sithon keu keureubeuen peudamé. 
<br /><span class="verse" id="20">20 </span>Ruti dan bandua boh aneuëk bubiri nyan harôh jipeuseumah lé imeum sibago keureubeuen nyang teubri ubak TUHAN, dan nyan na kheueh keu imeum. Banmandum peuseumahan nyan na kheueh suci. 
<br /><span class="verse" id="21">21 </span>Bak uroe nyan gata harôh meusapat keu meuiébadat dan hana jeuet gata meubuet nyang brat-brat. Peuratoran nyan harôh jitaát lé keuturonan gata keu siumu masa, dan dipat mantong awaknyan tinggai. 
<br /><span class="verse" id="22">22 </span>Meunyoe gata jakmupot, bék kheueh gata koh gandom nyang na timoh nibak binéh-binéh blang gata dan bék gata riwang keu gata jak peusapat boh-boh gandom nyang na tinggai óh ka lheueh gata pot. Bah kheueh atra nyan jicok lé ureuëng gasien dan ureuëng aséng. TUHAN na kheueh Allah gata. 
<br /><span class="verse" id="23">23 </span>Tanggai sa buleuen tujoh harôh teupeuraya sibago uroe nyang khusos keu meureuhat. Bak uroe nyan meutanda deungon su beureuguih, dan gata harôh meusapat keu gata jak meuiébadat. 
<br /><span class="verse" id="25">25 </span>Peuseumah kheueh keureubeuen peunajoh keu TUHAN dan bék gata peubuet buet-buet nyang brat nibak uroe nyan. 
<br /><span class="verse" id="26">26 </span>Tanggai siploh buleuen tujoh na kheueh uroe upacara sithon sigo keu peu amphon desya bansa Israel. Bak uroe nyan gata harôh tapuasa dan gata meusapat keu gata jak iébadat meunan cit meusigoe ngon nyan gata peuseumah keureubeuen peunajoh keu TUHAN. 
<br /><span class="verse" id="28">28 </span>Bék gata jak bak buet, sabab uroe nyan na kheueh uroe peu amphon desya, mangat gata meuteumé amphon dikeue TUHAN Po teu Allah. 
<br /><span class="verse" id="29">29 </span>Soe mantong nyang pajoh peue mantong nibak uroe nyan, ureuëng nyan hana teu anggab le anggota umat Allah. 
<br /><span class="verse" id="30">30 </span>Dan soe mantong nyang jipeubuet buet nibak uroe nyan, ureuëng nyan geuhuköm lé TUHAN keudroe ngon huköman maté. 
<br /><span class="verse" id="31">31 </span>Peuratoran nyan keunong ateueh banmandum keuturonan gata dipat mantong awaknyan tinggai. 
<br /><span class="verse" id="32">32 </span>Phon bak saát mata uroe lob bak tanggai sikureueng buleuen nyan trok ubak watée mata uroe jilob bak tanggai siploh, harôh gata peuraya lagée uroe Sabat, uroe nyang khusos keu meureuhat. Siuroe peunoh nyan gata harôh puasa. 
<br /><span class="verse" id="33">33 </span>Khanuri Jambo Ôn phon bak tanggai limong blaih buleuen tujoh dan treb jih tujoh uroe. 
<br /><span class="verse" id="35">35 </span>Nyang tujoh uroe treb jih nyan, tieb-tieb uroe gata harôh gata peuseumah keureubeuen peunajoh. Bak uroe nyang phon dan nyang keulapan gata harôh meusapat keu meu iébadat dan gata peuseumah keureubeuen peunajoh ubak TUHAN. Bék kheueh gata peubuet buet-buet nyang brat nibak uroe nyan. 
<br /><span class="verse" id="37">37 </span>Nyan kheueh uroe raya agama nyang ka geupeuteutab lé TUHAN dan nyang harôh gata peumaklum. Nibak peurayaan-peurayaan nyan gata harôh gata horeumat TUHAN deungon gata meusapat keu meu iébadat dan gata peuna keureubeuen peunajoh, keureubeuen nyang teutot, keureubeuen teuhidang, keureubeuen beulatang dan keureubeuen ié anggô, lé jih dub nyang teupeureulée tieb-tieb uroe. 
<br /><span class="verse" id="38">38 </span>Peurayaan-peurayaan nyan na kheueh sibagoe seunamah nibak uroe-uroe Sabat biasa, meunan cit deungon banmandum peuseumahan nyan sibago seunamah nibak meuneubri gata nyang biasa, bak keureubeuen gata keu gata teuboh kaôi, atawa keureubeuen keugalak droe nyang gata bri ubak TUHAN. 
<br /><span class="verse" id="39">39 </span>Óh ka lheueh musém mupot, phon tanggai limong blaih buleuen tujoh, gata harôh gata peuna peurayaan nyang treb jih tujoh uroe. Uroe nyang phon dan nyang lapan na kheueh uroe nyang khusos keu meureuhat. 
<br /><span class="verse" id="40">40 </span>Bak uroe nyang phon gata harôh gata pot boh kayée nyang paleng jroh lam lampôh gata, meunan cit deungon ôn-ôn palma dan ranteng-ranteng nibak bak-bak kayée nyang luhu, dan gata peuphon kheueh peurayaan sukacita keu teuhoreumat TUHAN Po teu Allah gata. 
<br /><span class="verse" id="41">41 </span>Peurayaan nyan harôh gata peuna nyang treb jih tujoh uroe. Peuratoran nyan harôh jipeubuet lé keuturonan gata keu siumu masa. 
<br /><span class="verse" id="42">42 </span>Tujoh uroe treb jih banmandum bansa Israel harôh tinggai lam jambo-jambo ôn, 
<br /><span class="verse" id="43">43 </span>mangat keuturonan gata jiteupeue bahwa TUHAN geuyue bansa Israel tinggai lam jambo-jambo nyang seuderhana, watée Gobnyan geuba awaknyan peuteubiet lam nanggroe Meusé. Gobnyan kheueh TUHAN Po teu Allah gata. 
<br /><span class="verse" id="44">44 </span>Meunan kheueh cara jih Nabi Musa geupeusampoe ubak bansa Israel peuratoran-peuratoran keuhai cara teupeuna peurayaan-peurayaan keu tehoreumat TUHAN.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
