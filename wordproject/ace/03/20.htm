<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-20</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak Nabi Musa mangat geujak peusampoe hainyoe ubak bansa Israel, "Soe mantong ureuëng lamkawan gata atawa ureuëng aséng nyang na tinggai lamkawan gata nyang jikeureubeuen aneuëk jih ubak Molokh, ureuëng nyang peubuet nyan harôh teurhom ngon batée sampoe maté lé banmandum masyarakat. 
<br /><span class="verse" id="3">3 </span>Ureuëng nyang keureubeuen aneuëk jih ubak Molokh, ka jipeunajih Khimah Lôn dan jipeuhina nan Ulôn nyang suci. Ureuëng nyan teuma Lôn huköm dan hana le Lôn anggab sibagoe anggota umat Lôn. 
<br /><span class="verse" id="4">4 </span>Meunyoe masyarakat jikalon ban ateueh buet nyang jipeubuet lé ureuëng nyan hana jipeu rhot huköman maté ateueh ureuëng nyan, 
<br /><span class="verse" id="5">5 </span>teuma Ulôn keudroe nyang huköm ureuëng nyan, banmandum keuluwarga ureuëng nyan, meunan cit banmandum ureuëng nyang na meusajan ngon ureuëng nyan jitinggai Ulôn dan jiseumah Molokh. Awaknyan hana le Lôn anggab anggota umat Lôn. 
<br /><span class="verse" id="6">6 </span>Ureuëng nyang jak lakée naseuhat ubak dukun nyang dukun nyan jimeuhubongan ngon areuwah-areuwah ureuëng maté teuma Lôn huköm dan ureuëng nyan hana Lôn anggab le anggota umat Lôn. 
<br /><span class="verse" id="7">7 </span>Jaga kheueh droe gata mangat gata teutab suci, sabab Ulôn kheueh TUHAN Allah gata. 
<br /><span class="verse" id="8">8 </span>Taát kheueh bak huköm-huköm Lôn, sabab Ulôn kheueh TUHAN nyang peukhusos gata keu Ulôn." 
<br /><span class="verse" id="9">9 </span>TUHAN geubri peuratoran-peuratoran nyoe, "Ureuëng nyang kutok ayah ngon ma jih ureuëng nyan harôh teuhuköm maté. Ureuëng nyan maté sabab salah jih keudroe. 
<br /><span class="verse" id="10">10 </span>Meunyoe na sidroe ureuëng Israel jimeumukah ngon peurumoh ureuëng saboh bansa ngon jih, ureuëng nyan ngon inong nyan harôh teuhuköm maté. 
<br /><span class="verse" id="11">11 </span>Sidroe ureuëng agam nyang jimeusituboh ngon peurumoh ayah jih nyang laén, ureuëng nyan ka jipeukosa hak milék ayah jih. Ureuëng agam ngon ureuëng inong nyan harôh teuhuköm maté. Awaknyan maté sabab salah jih keudroe. 
<br /><span class="verse" id="12">12 </span>Meunyoe na sidroe ureuëng agam jimeusituboh ngon meulintée jih nyang inong, bandua droe ureuëng nyan harôh teuhuköm maté. Awaknyan ka jimeumukah, dan maté sabab salah jih keudroe. 
<br /><span class="verse" id="13">13 </span>Meunyoe na sidroe ureuëng agam jimeusituboh ngon ureuëng agam nyang laén, awaknyan ka jipeubuet buet nyang luwat dan hina, dan bandua ureuëng nyan harôh teuhuköm maté. Awaknyan maté sabab salah jih keudroe. 
<br /><span class="verse" id="14">14 </span>Meunyoe sidroe ureuëng agam jimeukawen ngon sidroe ureuëng inong dan ma ureuëng inong nyan, ban lhée droe awaknyan harôh teutot lam apui sampoe án maté, sabab awaknyan ka jipeubuet buet nyang lumpah hina. Dan buet nyang lagée nyan hán jeuet na lamkawan gata. 
<br /><span class="verse" id="15">15 </span>Meunyoe sidroe ureuëng agam jimeusituboh ngon beulatang, ureuëng ngon beulatang nyan harôh teupoh maté. 
<br /><span class="verse" id="16">16 </span>Meunyoe sidroe ureuëng inong jimeusituboh ngon beulatang, ureuëng dan beulatang nyan harôh teupoh maté. Jihnyan maté sabab buet jih keudroe. 
<br /><span class="verse" id="17">17 </span>Meunyoe sidroe ureuëng agam jimeusituboh ngon syedara jih nyang inong atawa ngon syedara jih nyang inong laén ma atawa saboh ma laén ayah, awaknyan hana le teu anggab anggota umat Ulôn. Awaknyan ka jipeubuet buet nyang lumpah hina dan harôh jitanggong akibat jih. 
<br /><span class="verse" id="18">18 </span>Meunyoe sidroe ureuëng agam jimeusituboh ngon sidroe ureuëng inong nyang teungoh teuka he, awaknyan hana le teu anggab anggota umat Ulôn. 
<br /><span class="verse" id="19">19 </span>Meunyoe sidroe ureuëng agam jimeusituboh ngon ma cut jih, bandua awaknyan harôh jitanggong akibat buet nyang jipeubuet nyan. 
<br /><span class="verse" id="20">20 </span>Meunyoe sidroe ureuëng agam jimeusituboh ngon peurumoh apha jih, ureuëng nyan ka jihina apha jih. Agam ngon inong nyan harôh jitanggong huköman jih. Sampoe án maté awaknyan hana meuteumé aneuëk. 
<br /><span class="verse" id="21">21 </span>Meunyoe sidroe ureuëng agam jireupah peurumoh syedara jih, jihnyan ka jihina syedara jih nyan dan ka jipeubuet buet nyang paleng hina. Sampoe án maté awaknyan hana meuteumé aneuëk." 
<br /><span class="verse" id="22">22 </span>TUHAN meufeureuman, "Taát kheueh ubak huköm dan peurintah Lôn, mangat gata hana teu use nibak nanggroe Kanaan, bak Ulôn ba gata. 
<br /><span class="verse" id="23">23 </span>Bék gata seutôt adat istiadat bansa nyang tinggai disinan. Awaknyan jipeuluwat Ulôn ngon buet jih nyang jeuhet. Nyang kheueh sabab jih awaknyan Ulôn use, mangat gata meuteumé tatamong u nanggroe nyan. 
<br /><span class="verse" id="24">24 </span>Tanoh nyang kaya dan subô nyan ka Ulôn peujanji keu gata, dan Ulôn bri keu gata jeuet keu hak milék gata. Ulôn kheueh TUHAN Allah gata nyang peu aséng gata nibak bansa-bansa nyang laén. 
<br /><span class="verse" id="25">25 </span>Lé sabab nyan gata harôh meuteumé gata peubeda beulatang nyang hareuem ngon nyang hana hareuem. Bék gata pajoh beulatang hareuem. Beulatang nyan Ulôn peugah hareuem, jadi gata pajoh cit gata ka jeuet keu najih. 
<br /><span class="verse" id="26">26 </span>Gata Ulôn peu aséng nibak bansa-bansa laén mangat gata jeuet keu milék Ulôn. Gata harôh suci sabab Ulôn kheueh TUHAN, dan Ulôn suci. 
<br /><span class="verse" id="27">27 </span>Tieb-tieb ureuëng agam atawa ureuëng inong nyang jipeuna hubongan ngon areuwah-areuwah ureuëng maté ureuëng nyan harôh teu rhom ngon batée sampoe án maté. Ureuëng nyan maté sabab salah jih keudroe." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
