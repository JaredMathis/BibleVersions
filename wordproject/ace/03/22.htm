<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-22</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 22</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak Nabi Musa beu geujak peusampoe peurintah nyoe ubak Nabi Harun dan aneuëk-aneuëk gobnyan, "Peubuet kheueh beu jroh-jroh peue nyang jipeuseumah lé bansa Israel khusos keu Ulôn, mangat gata hana tapeukuto nan Ulôn nyang suci. Ulôn kheueh TUHAN. 
<br /><span class="verse" id="3">3 </span>Meunyoe sidroe nibak keuturonan gata lam keuadaan najih jijak peurab ubak keureubeuen-keureubeuen suci nyang jipeukhusos lé bansa Israel keu Ulôn, jihnyan hana jeuet jilayani nibak miseubah. Peuratoran nyan teutab na siumu masa. Ulôn kheueh TUHAN. 
<br /><span class="verse" id="4">4 </span>Sidroe keuturonan Nabi Harun nyang keunong peunyakét kulét nyang mubahya, atawa nyang keunong peunyakét nibak alat keulamin jih sampoe jiteubiet meuliléh-liléh, teutam hán jeuet jipajoh keureubeuen suci sigohlom jihnyan teupeugah ka gleh. Sidroe imeum ka jeuet keu najih meunyoe imeum nyan tupéh ngon barang nyang meunajih sabab keunong manyét. Meunan cit di ureuëng nyan najih meunyoe ié manikam ureuëng nyan jiteubiet, 
<br /><span class="verse" id="5">5 </span>atawa tupéh ngon beulatang dan ureuëng nyang najih. 
<br /><span class="verse" id="6">6 </span>Sidroe imeum nyang deungon cara peue mantong ka jeuet keu najih, teuma najih nyan sampoe mata uroe jilob. Dan óh ka lheueh mata uroe jilob jih nyan gohlom jeuet jipajoh peunajoh nyang teupeu seumah ubak TUHAN meunyoe jihnyan gohlom jimanoe. 
<br /><span class="verse" id="7">7 </span>Óh ka lheueh mata uroe jilob ureuëng nyan ka gleh dan ka jeuet jipajoh, sabab nyan kheueh peunajoh jih. 
<br /><span class="verse" id="8">8 </span>Ureuëng nyan hana jeuet jipajoh sie beulatang nyang maté keudroe atawa beulatang nyang maté jiteugöm lé beulatang juwah. Meunyoe nyang lagée nyan jipajoh cit, ureuëng nyan ka jeuet keu najih. Ulôn kheueh TUHAN. 
<br /><span class="verse" id="9">9 </span>Banmandum imeum harôh jitaát ubak peuratoran nyang Ulôn bri. Meunyoe hán, awaknyan salah dan teuma jih maté, sabab ji iengkeue ubak peuratoran-peuratoran nyan suci nyan. Ulôn kheueh TUHAN, dan Ulôn kheueh nyang peu khusos awaknyan keu Ulôn. 
<br /><span class="verse" id="10">10 </span>Keureubeuen nyang teupeu khusos keu Ulôn nyang jeuet pajoh na kheueh lé keuluwarga imeum nyan keudroe; ureuëng laén hana jeuet, bahpi ureuëng nyan saboh rumoh ngon imeum nyan atawa ureuëng nyang tung upah ubak gobnyan. 
<br /><span class="verse" id="11">11 </span>Teuma namiet-namiet nyang jibloe lé imeum nyan ngon péng jih keudroe atawa nyang lahé lam rumoh jih nyan, jeuet ji pajoh peunajoh jeumba imeum nyan. 
<br /><span class="verse" id="12">12 </span>Aneuëk inong sidroe imeum nyang meukawen ngon kon imeum, hana jeuet jipajoh keureubeuen nyan. 
<br /><span class="verse" id="13">13 </span>Teuma aneuëk inong imeum nyang ka jeuet keu inong balée atawa nyang jicre teuma hana meu aneuëk laju jiwoe u rumoh ayah jih dan ka jeuet tanggong jaweueb ureuëng syiek jih nyan lom, jeuet jipajoh jeumba ureuëng syiek jih nyan. Teuma keuluwarga imeum mantong nyang jeuet pajoh keureubeuen nyan. 
<br /><span class="verse" id="14">14 </span>Meunyoe sidroe nyang bukon anggota imeum nyang deungon hana jisaja ka jipajoh peunajoh nyang teupeuseumah ubak TUHAN, ureuëng nyan harôh jibri geunantoe ubak imeum jitamah lom dua ploh peureusen. 
<br /><span class="verse" id="15">15 </span>Imeum-imeum hana jeuet jipeunajih keureubeuen nyang teupeu khusos keu Ulôn 
<br /><span class="verse" id="16">16 </span>deungon jipeubiyeu jipajoh lé ureuëng nyang hana hak jih. Hai nyan ka teupeu jeuet ureuëng nyan salah dan teupeuteuka huköman ateueh ureuëng nyan. Ulôn kheueh TUHAN, dan Ulôn nyang peusuci peuseumahan nyan." 
<br /><span class="verse" id="17">17 </span>TUHAN meufeureuman ubak Nabi Musa geuyue jak peusampoe ubak Nabi Harun, aneuëk-aneuëk gobnyan dan banmandum bansa Israel peuratoran-peuratoran nyang lagée nyoe. Meunyoe sidroe ureuëng Israel atawa ureuëng aséng nyang tinggai teutab di Israel jipeuseumah keureubeuen teutot keu jipeu lheueh kaôi, atawa keu keureubeuen keugalak droe, beulatang nyan harôh nyang agam dan hana jeuet na meucupa mangat jeuet teuteurimong. 
<br /><span class="verse" id="20">20 </span>Bék peuseumah beulatang nyang na cupa, sabab nyang lagée nyan TUHAN hana geuteurimong. 
<br /><span class="verse" id="21">21 </span>Meunyoe sidroe ureuëng jipeuseumah ubak TUHAN keureubeuen peudamé keu jibayeue kaôi jih atawa keu keureubeuen keu galak droe, beulatang nyan hán jeuet na meucupa, mangat jeuet geuteurimong. 
<br /><span class="verse" id="22">22 </span>Bék kheueh teupeuseumah ubak TUHAN beulatang nyang buta, nyang patah tuleueng jih atawa nyang luka, nyang jitimoh barah ka meudanoh, nyang ka keunong peunyakét kulét atawa kude. Beulatang nyang lagée nyan bék jipeuseumah keu keureubeuen peunajoh u ateueh miseubah. 
<br /><span class="verse" id="23">23 </span>Keu keureubeuen keu galak droe gata jeuet tapeuseumah beulatang nyang hana sampoereuna hi jih; teuma keu teupeu lheueh kaôi, beulatang nyang lagée nyan hana jeuet teuteurimong. 
<br /><span class="verse" id="24">24 </span>Bék kheueh peuseumah keu TUHAN beulatang nyang aneuëk keumiro jih ka rusak sabab meuseupet, ka teukoh, luka leumbam-leumbam atawa teutiek. Hai nyang lagée nyan hana jeuet na di nanggroe gata. 
<br /><span class="verse" id="25">25 </span>Beulatang peulara nyang meuteumé nibak ureuëng aséng hana jeuet teupeuseumah keu keureubeuen peunajoh. Beulatang nyan teu anggab ka cupa dan hana jeuet teuteurimong. 
<br /><span class="verse" id="26">26 </span>Aneuëk leumô, aneuëk bubiri atawa aneuëk kaméng nyang ban lahé harôh tinggai nibak nang jih treb jih tujoh uroe. Barô kheueh óh lheueh nyan beulatang nyan jeuet teuteurimong keu keureubeuen peunajoh. 
<br /><span class="verse" id="28">28 </span>Bék kheueh gata keureubeuen nang leumô atawa bubiri atawa kaméng meusigoe ngon aneuëk jih nibak uroe nyang saban. 
<br /><span class="verse" id="29">29 </span>Meunyoe gata tapeuseumah keureubeuen teurimong gaséh ubak TUHAN, gata peubuet kheueh nyan meunurot atoran nyang na, mangat keureubeuen gata geuteurimong. 
<br /><span class="verse" id="30">30 </span>Makheun kheueh keureubeuen nyan bak uroe nyan cit teuma, dan bék gata tinggai mubacut pi keu keusingoh beungoh. 
<br /><span class="verse" id="31">31 </span>TUHAN meufeureuman, "Taát kheueh ubak peue-peue nyang Ulôn peurintah; Ulôn kheueh TUHAN gata. 
<br /><span class="verse" id="32">32 </span>Bék gata peukuto nan Ulôn nyang suci. Banmandum bansa Israel harôh jiseumah Ulôn sibagoe Nyang Mahasuci. Ulôn kheueh TUHAN dan Ulôn nyang peujeuet gata suci. 
<br /><span class="verse" id="33">33 </span>Ulôn ba gata teupeuteubiet nibak nanggroe Meusé, mangat Ulôn jeuet keu Po teu Allah gata. Ulôn kheueh TUHAN." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
