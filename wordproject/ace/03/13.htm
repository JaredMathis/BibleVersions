<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-13</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 13</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN geubri ubak Nabi Musa ngon Nabi Harun peuratoran-peuratoran nyang lagée nyoe: 
<br /><span class="verse" id="2">2 </span>Meunyoe na sidroe-droe ureuëng jibeudôh kru, atawa purée atawa jitimoh putéh meutumpok-tumpok nibak kulét ureuëng nyan nyang akhé jih rhot keu peunyakét kulét nyang mubahya, ureuëng nyan harôh teuba ubak imeum keuturonan Nabi Harun. 
<br /><span class="verse" id="3">3 </span>Imeum harôh geupareksa bak teumpat nyang sakét nibak kulét ureuëng nyan. Meunyoe bulée nyang na bak teumpat nyan ka jeuet keu putéh, dan bak teumpat nyang sakét deuh jih leubeh lhok nibak kulét silingka nyan, ureuëng nyan ka keunong peunyakét kulét nyang paleng mubahya. Lé imeum harôh geupeugah bahwa ureuëng nyan najih. 
<br /><span class="verse" id="4">4 </span>Teuma meunyoe bagian nyang sakét wareuna jih putéh dan hana leubeh nibak kulét nyang na silingka nyan, meunan cit bulée nyang na nibak nyan hana cit putéh, ureuëng nyan harôh teupeu aséng tujoh uroe treb jih. 
<br /><span class="verse" id="5">5 </span>Bak uroe nyang keutujoh, lé imeum harôh geupareksa lom. Dan meunurot geupike lé gobnyan peunyakét nyan mantong sa keuadaan jih dan hana jimeu-eue ho laén, ureuëng nyan harôh teupeu aséng tujoh uroe treuk. 
<br /><span class="verse" id="6">6 </span>Bak uroe nyang keutujoh lé imeum harôh keupareksa lom, dan meunyoe bagian nyang sakét nyan ka leu-eueng dan jimeu-eue, lé imeum harôh geupeugah bahwa ureuëng nyan ka gleh. Nyan peunyakét kulét nyang hana mubahya. Dan ureuëng nyan harôh jirhah peukayan jih dan gobnyan ka jeuet keu gleh. 
<br /><span class="verse" id="7">7 </span>Teuma óh lheueh geupeugah lé imeum peunyakét ureuëng nyan gleh teuma peunyakét nyan ka jimeu-eue, ureuëng nyan harôh meuhadab lom ubak imeum. 
<br /><span class="verse" id="8">8 </span>Lé imeum harôh geupareksa lom, dan meunyoe peunyakét nyan beutôi ka jimeu-eue, ureuëng nyan harôh teupeugah ka najih; ureuëng nyan keunong peunyakét kulét nyang paleng mubahya. 
<br /><span class="verse" id="9">9 </span>Sidroe ureuëng keunong peunyakét kulét nyang mubahya ureuëng nyan harôh teuba ubak imeum. 
<br /><span class="verse" id="10">10 </span>Meunyoe meunurot geukalon lé imeum nibak kulét ureuëng nyan na keumong putéh nyang ka luhok dan bulée jih pih nyang na silingka nyan ka putéh, 
<br /><span class="verse" id="11">11 </span>ureuëng nyan ka keunong peunyakét kulét nyang mubahya. Lé imeum harôh geupeugah bahwa ureuëng nyan ka jeuet keu najih. Hana peureulée le ureuëng nyan teupeu aséng, sabab ka nyata bahwa ureuëng nyan najih. 
<br /><span class="verse" id="12">12 </span>Meunyoe geukalon lé imeum meucak-cak putéh nyan ka jimeu-eue phon nibak ulée ka trok bak gaki, 
<br /><span class="verse" id="13">13 </span>dan hase geupeureksa lé gobnyan kulét nyan ka jimeu-eue bansaboh tuboh dan banmandum kulét ureuëng nyan ka jeuet keu putéh, ureuëng nyan ka jeuet teupeugah gleh. 
<br /><span class="verse" id="14">14 </span>Teuma meunyoe jitimoh luhok, lé imeum harôh geupareksa lom. 
<br /><span class="verse" id="15">15 </span>Meunyoe nyan meumang luhok, ureuëng nyan harôh geupeugah najih, sabab ureuëng nyan ka keunong peunyakét kulét nyang mubahya. 
<br /><span class="verse" id="16">16 </span>Teuma meunyoe luhok nyan puléh dan ka jeuet keu putéh lom, ureuëng nyan harôh jijak meuhadab ubak imeum 
<br /><span class="verse" id="17">17 </span>keu teupareksa lom. Meunyoe luhok nyan meumang ka jeuet keu putéh, lé imeum harôh geupeugah bahwa ureuëng nyan gleh. 
<br /><span class="verse" id="18">18 </span>Meunyoe sidroe ureuëng na keunong ceumuét nyang ka puléh, 
<br /><span class="verse" id="19">19 </span>teuma nibak beukaih nyan na jibeudôh keumong putéh atawa meucak-cak putéh hi jih lagée mirah-mirah, ureuëng nyan harôh jijak meuhadab ubak imeum 
<br /><span class="verse" id="20">20 </span>keu teupeureksa. Meunyoe meucak-cak nyan leumah jih leubeh lhok nibak kulét sikeulileng nyan dan bulée nyang na sikeulileng nyan pih ka jeuet keu putéh, lé imeum harôh geupeugah bahwa ureuëng nyan ka jeuet keu najih. Ceumuét nyan sibagoe awai keu keunong peunyakét kulét nyang meubahya. 
<br /><span class="verse" id="21">21 </span>Teuma meunyoe meunurot geupeureksa lé imeum bulée nyang na bak bagian nyan hana jeuet keu putéh, dan bagian nyan hana leubeh nibak kulét sikeulileng nyan, teuma leubeh muda wareuna jih, ureuëng nyan harôh teupeu aséng nyang treb jih tujoh uroe. 
<br /><span class="verse" id="22">22 </span>Meunyoe meucak-cak putéh nyan na jimeu-eue, lé imeum harôh geupeugah bahwa ureuëng nyan najih sabab ureuëng nyan ka keunong peunyakét kulét nyang mubahya. 
<br /><span class="verse" id="23">23 </span>Teuma meunyoe meucak-cak putéh nyan hana meu-ubah dan hana teuma jimeu-eue, nyan na kheueh beukaih ceumuét, jadi ureuëng nyan na kheueh gleh. 
<br /><span class="verse" id="24">24 </span>Meunyoe na sidroe ureuëng nyang luka sabab tutong ngon apui, laju kulét nibak teumpat luka nyan ka jeuet keu putéh atawa putéh mubayang-bayang mirah, 
<br /><span class="verse" id="25">25 </span>lé imeum harôh geupareksa. Meunyoe bulée nyang na silingka nyan ka jeuet keu putéh dan luka jih leubeh lhok nibak kulét silingka nyan, teuma peunyakét kulét nyang paleng mubahya dan jibeudôh nibak teumpat luka tutong nyan, dan lé imeum harôh geupeugah bahwa ureuëng nyan najih. 
<br /><span class="verse" id="26">26 </span>Teuma meunyoe bulée nyang na bak teumpat nyan hana jeuet keu putéh dan bagian nyan hana leubeh lhok nibak kulét nyang na silingka nyan, teuma leubeh muda wareuna jih, teuma ureuëng nyan harôh teupeu aséng nyang treb jih tujoh uroe. 
<br /><span class="verse" id="27">27 </span>Bak uroe nyang keutujoh imeum harôh geupareksa lom. Meunyoe meucak-cak putéh nyan ka jimeu-eue, teuma ureuëng nyan ka keunong peunyakét kulét nyang mubahya, dan harôh teupeugah najih. 
<br /><span class="verse" id="28">28 </span>Teuma meunyoe meucak-cak putéh nyan hana meu-ubah dan hana teuma jimeu-eue, teuma leubeh putéh wareuna jih, nyan bukon peunyakét kulét nyang mubahya. Imeum harôh geupeugah bahwa ureuëng nyan gleh, sabab wareuna nyang putéh nyan beukaih tutong ngon apui. 
<br /><span class="verse" id="29">29 </span>Meunyoe sidroe ureuëng agam atawa ureuëng inong ka keunong peunyakét kulét bak ulée jihnyan atawa bak keueng jih, 
<br /><span class="verse" id="30">30 </span>ureuëng nyan harôh geupeureksa lé imeum. Meunyoe bagian nyang sakét nyan leumah jih leubeh lhok nibak kulét nyan na silingka nyan, dan ôk atawa janggot nyang na disinan ka lagée kunéng laju luroh, teuma ureuëng nyan ka keunong peunyakét kulét nyan mubahya dan ureuëng nyan harôh teupeugah najih. 
<br /><span class="verse" id="31">31 </span>Meunyoe meunurot geupeureksa lé imeum bagian deuh jih hana leubeh lhok nibak kulét nyang na silingka nyan, teuma hana deuh ôk atawa janggot nyang gét nibak bagian nyan, teuma ureuëng nyan harôh teupeu aséng nyang treb jih tujoh uroe. 
<br /><span class="verse" id="32">32 </span>Bak uroe nyang keutujoh, imeum harôh geupareksa lom bagian nyang sakét nibak ureuëng nyan, meunyoe peunyakét nyan hana jimeu-eue dan hana meurumpok ôk atawa janggot nyang rab-rab kunéng nibak bagian nyan, lom teuma deuh jih hana leubeh lhok nibak kulét di silingka nyan, 
<br /><span class="verse" id="33">33 </span>ureuëng nyan harôh teucuko ôk atawa janggot disilingka teumpat nyang sakét. Ôh lheueh nyan ureuëng nyan harôh teupeu aséng lom nyang treb jih tujoh uroe. 
<br /><span class="verse" id="34">34 </span>Bak uroe nyang keu tujoh, lé imeum harôh geupareksa lom. Meunyoe peunyakét ureuëng nyan hana jimeu-eue dan bagian nyan leumah jih hana leubeh lhok nibak kulét nyang na silingka nyan, ureuëng nyan ka jeuet teupeugah gleh dan peukayan ureuëng nyan harôh teujak rhah. 
<br /><span class="verse" id="35">35 </span>Teuma meunyoe ka lheueh geupeugah peunyakét ureuëng nyan ka gleh teuma ka jimeu-eue, 
<br /><span class="verse" id="36">36 </span>lé imeum harôh geupareksa lom. Meunyoe peunyakét nyan beutôi ka jimeu-eue, hana peureulée le geupareksa lé imeum peu kheueh ôk atawa janggot ureuëng nyan ka kunéng, sabab ka nyata bahwa ureuëng nyan ka najih. 
<br /><span class="verse" id="37">37 </span>Teuma meunyoe meunurot kheun imeum peunyakét ureuëng nyan hana jimeu-eue, dan ôk atawa janggot gét jitimoh nibak teumpat nyan, teuma peunyakét nyan ka jeuet geupeugah puléh. Dan imeum harôh geupeugah ureuëng nyan ka gleh. 
<br /><span class="verse" id="38">38 </span>Meunyoe sidroe-droe ureuëng agam atawa ureuëng inong na meucak-cak putéh nibak kulét jih, 
<br /><span class="verse" id="39">39 </span>imeum harôh geupareksa ureuëng nyan. Meunyoe meucak-cak putéh nyan deuh jih mubayang-bayang putéh, ureuëng nyan teuma keunong peunyakét kurab, dan ureuëng nyan jeuet teupeugah gleh. 
<br /><span class="verse" id="40">40 </span>Meunyoe sidroe ureuëng agam ulée siblah ulikot ka jeuet keu-ueh lagée teucuko, ueh nyan hana meusabab gobnyan ka jeuet keu najih. 
<br /><span class="verse" id="42">42 </span>Teuma meunyoe jibeudôh keumong putéh mubayang-bayang mirah nibak teumpat ulée nyang ueh nyan, ureuëng nyan ka keunong peunyakét kulét nyang mubahya. 
<br /><span class="verse" id="43">43 </span>Imeum harôh geupareksa ureuëng nyan, dan meunyoe beutôi na keumong putéh mubayang-bayang mirah, 
<br /><span class="verse" id="44">44 </span>lé imeum harôh geupeugah bahwa ureuëng nyan najih sabab ka keunong peunyakét kulét nyang lumpah mubahya bak ulée gobnyan. 
<br /><span class="verse" id="45">45 </span>Sidroe-droe ureuëng nyang keunong peunyakét nyang mubahya, ureuëng nyan harôh jingui peukayan nyang beukah-beukah dan ôk jih bak ulée jipeubiyeu mantong sansui ngon meugeureupé. Gobnyan harôh jitôb bagian miyueb muka jih sira ji klik-klik, "Najih! Najih!" 
<br /><span class="verse" id="46">46 </span>Simantong ureuëng nyan keunong peunyakét nyan ureuëng nyan teutab najih dan harôh tinggai diluwa khimah-khimah, jioh nibak ureuëng nyang laén. 
<br /><span class="verse" id="47">47 </span>Meunyoe meuteumé lumpok nibak peukayan atawa ija wol atawa ija lineun, 
<br /><span class="verse" id="48">48 </span>atawa nibak kulét atawa peue mantong nyang teupeugét nibak kulét, 
<br /><span class="verse" id="49">49 </span>dan wareuna ija rapöh nyan mubayang-bayang ijo atawa mubayang-bayang mirah, teuma rapöh nyang lagée nyan jeunéh jimeu-eue laju atranyan harôh teupeuleumah ubak imeum. 
<br /><span class="verse" id="50">50 </span>imeum harôh geupareksa barang nyan, laju geupeu aséng nyang treb jih tujoh uroe. 
<br /><span class="verse" id="51">51 </span>Bak uroe nyang keutujoh atranyan harôh geupareksa lom, dan meunyoe rapöh nyan keubit ka jimeu-eue, teuma barang nyan na kheueh najih. 
<br /><span class="verse" id="52">52 </span>Imeum harôh geutot ija nyan, sabab rapöh nyang na nyan jeunéh nyang jimeu-eue, jadi harôh teupeu ranab lam apui hu. 
<br /><span class="verse" id="53">53 </span>Teuma meunyoe meunurot nyang geupareksa lé imeum nyan rapöh nyan hana jimeu-eue nibak barang nyan, 
<br /><span class="verse" id="54">54 </span>gobnyan laju geuyue mangat barang nyan jirhah dan jipeu aséng nyang treb jih tujoh uroe trek. 
<br /><span class="verse" id="55">55 </span>Óh lheueh nyan lé imeum harôh geupareksa lom. Meunyoe rapöh nyan hana jimeu-eue teuma hi jih teutab saban, barang nyan mantong najih dan harôh teutot lam apui hu, bahpi nyang rapöh nyan teuma na nibak bagian keue atawa nibak bagian likot. 
<br /><span class="verse" id="56">56 </span>Teuma meunyoe nyang meunurot geupareksa lé imeum rapöh nyan ka meukureueng hi jih, bak nyang keunong rapöh nibak ija atawa kulét nyan harôh teupriek. 
<br /><span class="verse" id="57">57 </span>Meunyoe óh dudoe jiteubiet lom, dan rapöh nyan jimeu-eue, lé ureuëng po ija atawa kulét nyan harôh geutot lam apui barang nyan. 
<br /><span class="verse" id="58">58 </span>Meunyoe óh ka lheueh teu rhah hi nyang lumpok nibak ija nyan atawa kulét nyan ka gadôh, teuma atranyan harôh teu rhah lom, barô kheueh teuanggab gleh. 
<br /><span class="verse" id="59">59 </span>Meunan kheueh atoran-atoran keuhai nyang rapöh nyang meuteumé nibak peukayan atawa ija nibak lineun atawa ija wol, atawa nibak peue mantong nyang teupeugét nibak kulét. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
