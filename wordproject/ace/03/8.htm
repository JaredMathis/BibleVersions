<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-8</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a>
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 8</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak Nabi Musa, "Gata jak hôi laju Nabi Harun ngon aneuëk-aneuëk jihnyan dan gata ba laju peukayan imeum, minyéuk upacara, saboh leumô agam muda, keu keureubeuen peu amphon desya, dua boh bubiri agam dan saboh raga ruti nyang hana meurago. 
<br /><span class="verse" id="3">3 </span>Óh lheueh nyan gata yue meusapat banmandum umat Israel nibak leuen Khimah Ulôn." 
<br /><span class="verse" id="4">4 </span>Nabi Musa laju geupeubuet peue nyang ka geupeurintah lé TUHAN ubak gobnyan. Bak watée banmandum umat ka meusapat nibak teumpat nyan, 
<br /><span class="verse" id="5">5 </span>Nabi Musa laju geupeugah ubak awaknyan, "Nyang ulôn peubuet bak saát nyoe na kheueh peurintah TUHAN." 
<br /><span class="verse" id="6">6 </span>Óh lheueh nyan laju geuyue ubak Nabi Harun ngon aneuëk-aneuëk gobnyan mangat jipeurab ukeue sira geu rhah droe. 
<br /><span class="verse" id="7">7 </span>Óh ka lheueh nyan lé gobnyan laju geupeungui peukayan imeum ubak Nabi Harun: bajée panyang jaroe, talo keuiéng ngon bajée jubah. Meunan cit ngon efod nyang geugantung bak keuiéng gobnyan deungon ikat ija nyang halôh. 
<br /><span class="verse" id="8">8 </span>Óh lheueh nyan geupeungui laju tutôb dada ubak Nabi Harun, dan udalam sinutôb dada nyan geupeutamong laju Urim ngon Tumim. 
<br /><span class="verse" id="9">9 </span>Laju geupeuseuôn seureuban ateueh ulée Nabi Harun, dan nibak seureuban nyan geupeungui ngon piasan méuh, nyan na kheueh sibagoe tanda bahwa Nabi Harun ka jeuet keu hak milék TUHAN. Banmandum nyan geupeubuet lé Nabi Musa lagée nyang ka geupeurintah lé TUHAN ubak gobnyan. 
<br /><span class="verse" id="10">10 </span>Laju lé Nabi Musa geucok minyéuk upacara geusiliek laju ubak Khimah TUHAN ngon banmandum peukakaih nyan. Deungon lagée nyan banmandum ka geupeu khusos keu TUHAN. 
<br /><span class="verse" id="11">11 </span>Bacut nibak minyéuk nyan laju geureutek tujoh goe u ateueh miseubah dan banmandum peukakaih nyang na disinan, meunan cit u ateueh bak ié ngon aleue jih. Deungon lagée nyan banmandum ka geupeu khusos keu TUHAN. 
<br /><span class="verse" id="12">12 </span>Óh ka lheueh nyan lé Nabi Musa laju geubaiát Nabi Harun deungon cara geurô bacut minyéuk ateueh ulée Nabi Harun nyan. 
<br /><span class="verse" id="13">13 </span>Óh lheueh nyan geuyue laju ubak bandum aneuëk-aneuëk Nabi Harun mangat jijak ukeue. Laju geupeungui ubak awaknyan bajée panyang jaroe ngon talo keuiéng. Laju geupeuseuôn seureuban ateueh ulée awaknyan lagée nyang ka geupeurintah lé TUHAN ubak gobnyan. 
<br /><span class="verse" id="14">14 </span>Óh ka lheueh nyan Nabi Musa laju geucok saboh leumô agam muda keu keureubeuen peu amphon desya. Nabi Harun dan aneuëk-aneuëk gobnyan geupeuduek laju jaroe gobnyan ateueh ulée beulatang nyan. 
<br /><span class="verse" id="15">15 </span>Lé Nabi Musa laju geusie óh lheueh nyan geucok teuma bacut darah beulatang nyang ka lheueh geusie nyan. Darah nyan laju geusiliek ngon jaroe gobnyan ateueh lungkée-lungkée nyang na nibak sagoe-sagoe miseubah, mangat jeuet miseubah nyan teupeu khusos keu Po teu Allah. Darah nyang leubeh nyan laju geu rô ateueh aleue miseubah. Meunan kheueh cara jih miseubah nyan teupeusuci dan teupeu khusos keu TUHAN. 
<br /><span class="verse" id="16">16 </span>Nibak leumô nyang ban teusie nyan, lé Nabi Musa laju geucok banmandum gapah nyang na meutamon nibak asoe pruet jih, boh keuiéng ngon gapah jih ngon bagian nyang paleng get nibak até jih. Banmandum nyan laju geutot u ateueh miseubah. 
<br /><span class="verse" id="17">17 </span>Teuma asoe leumô nyan, kulét jih, asoe pruet nyang leubeh, meunan cit deungon pruet, jadi banmandum leumô nyan seulaén bagian-bagian nyang ka teupeueng kréeh teutot laju diluwa khimah-khimah lagée nyang ka geupeurintah lé TUHAN. 
<br /><span class="verse" id="18">18 </span>Óh lheueh nyan Nabi Musa laju geucok bubiri agam sibagoe keureubeuen nyang teutot, lé Nabi Harun ngon aneuëk-aneuëk gobnyan laju geupeuduek jaroe geuh ateueh ulée bubiri nyan. 
<br /><span class="verse" id="19">19 </span>Nabi Musa laju geusie beulatang nyan darah jih laju geureutek ateueh ban peuet boh sagoe miseubah nyan. 
<br /><span class="verse" id="20">20 </span>Beulatang nyan laju geukoh-koh dan asoe pruet meunan cit deungon gaki jih laju geu rhah deungon ié. Ulée, gapah, ngon nyang leubeh nyan nibak asoe bubiri agam geutot laju sibagoe keureubeuen nyang teutot u ateueh miseubah lagée nyang ka geupeurintah lé TUHAN ubak gobnyan. Bée keureubeuen peunajoh nyang mangat nyan lumpah that galak até TUHAN. 
<br /><span class="verse" id="22">22 </span>Óh lheueh nyan lé Nabi Musa laju geucok bubiri agam nyang saboh treuk keu keureubeuen peubaiát imeum. Nabi Harun ngon aneuëk-aneuëk gobnyan laju geupeuduek jaroe gobnyan ateueh ulée beulatang nyan, 
<br /><span class="verse" id="23">23 </span>óh lheueh nyan Nabi Musa laju geusie bubiri nyan. Óh lheueh nibak nyan geucok darah bacut laju geusiliek ubak punyueng uneuen Nabi Harun, ubak nang jaroe blah uneuen, ngon nang gaki uneuen gobnyan. 
<br /><span class="verse" id="24">24 </span>Óh ka lheueh geupeubuet nyang lagée nyan bagoe laju geuyue banmandum aneuëk-aneuëk Nabi Harun mangat jipeurab, óh ban sare rab, laju geusiliek maséng-maséng blah uneuen punyueng awaknyan darah beulatang nyan bacut sapoe, ubak nang jaroe blah uneuen, dan ubak nang gaki blah uneuen. Darah nyang na mantong leubeh laju geuro ateueh ban peuet boh sagoe miseubah. 
<br /><span class="verse" id="25">25 </span>Nabi Musa laju geucok gapah bubiri nyan, ikue jih nyang meugapah, mandum gapah nyang meulabô bak asoe pruet jih, bagian nyang paleng get nibak até jih, boh keuiéng deungon gapah jih meunan cit deungon gaki uneuen jih. 
<br /><span class="verse" id="26">26 </span>Lam raga nyang meuasoe ruti hana meurago nyang ka teupeuseumah keu TUHAN, Nabi Musa laju geucok saboh ruti teubai nyang teupeugét deungon minyéuk dan saboh treuk ruti lipeh. Ruti nyan laju geukeubah ateueh gapah ngon ateueh pha uneuen bubiri. 
<br /><span class="verse" id="27">27 </span>Banmandum nyan geupeuduek bak jaroe Nabi Harun ngon aneuëk-aneuëk gobnyan, laju awaknyan peuseumah sibagoe keureubeuen teujok ubak TUHAN. 
<br /><span class="verse" id="28">28 </span>Óh ka lheueh nyan Nabi Musa laju geucok peunajoh nibak awaknyan laju geutot u ateueh miseubah, meusigoe deungon keureubeuen nyang teutot keu keureubeuen peubaiát. Bée keureubeuen peunajoh nyan lumpah that galak até TUHAN. 
<br /><span class="verse" id="29">29 </span>Lé Nabi Musa laju geucok dada bubiri nyan laju geupeuseumah sibagoe keureubeuen nyang teujok ubak TUHAN. Nyan kheueh jeumba Nabi Musa nibak bubiri agam nyang teukeureubeuen keu upacara peubaiát imeum. Banmandum nyan geupeubuet lé Nabi Musa lagée nyang ka geupeurintah lé TUHAN ubak gobnyan. 
<br /><span class="verse" id="30">30 </span>Óh lheueh nyan Nabi Musa geucok siladum minyéuk upacara dan siladum darah nyang mantong na ateueh miseubah, laju geureutek ateueh Nabi Harun dan aneuëk-aneuëk gobnyan meunan cit ateueh peukayan awaknyan. Deungon cara lagée nyan Nabi Musa ka geupeu khusos awaknyan dan peukayan awaknyan keu TUHAN. 
<br /><span class="verse" id="31">31 </span>Óh lheueh nyan Nabi Musa geupeugah ubak Nabi Harun dan aneuëk-aneuëk gobnyan, "Neutaguen kheueh laju eungkot sie keureubeuen nyan bak babah pintoe Khimah TUHAN. Meunurot peurintah TUHAN, droeneueh nyoe harôh neupajoh nibak teumpat nyan ngon ruti keureubeuen peubaiát nyang na dalam raga. 
<br /><span class="verse" id="32">32 </span>Eungkot sie ngon ruti nyang na mantong leubeh nyan harôh droeneueh tot sampoe habéh. 
<br /><span class="verse" id="33">33 </span>Tujoh uroe treb jih droeneueh hana jeuet neutinggai Khimah TUHAN sampoe upacara peubaiát seuleusoe. 
<br /><span class="verse" id="34">34 </span>TUHAN geupeurintah peue nyang tapeubuet nibak uroe nyoe meunan cit teuma tapeubuet bak uroe laén. Deungon upacara nyan mandum desya-desya droeneueh geupeu amphon. 
<br /><span class="verse" id="35">35 </span>Tujoh uroe treb jih, uroe ngon malam, droeneueh harôh tinggai dikeue pintoe Khimah keu neupeubuet peue nyang geupeurintah lé TUHAN. Meunyoe droeneueh hana neupeubuet lagée nyang geupeurintah nyan, droeneueh teuma maté. Nyan kheueh nyang geupeurintah lé TUHAN ubak ulôn." 
<br /><span class="verse" id="36">36 </span>Dan Nabi Harun pi ngon banmandum aneuëk-aneuëk gobnyan laju geupeubuet banmandum nyang geupeurintah lé TUHAN meulalu Nabi Musa.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
