<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Imeum-Imeum  - Aceh Bible - Old Testament / Leviticus-19</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Imeum-Imeum </h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a>
<span class="chapread">19</span>
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 19</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak Nabi Musa mangat geujak peusampoe ubak bansa Israel peurintah nyang lagée nyoe, "Beusuci kheueh gata, sabab Ulôn TUHAN Po teu Allah gata na kheueh suci. 
<br /><span class="verse" id="3">3 </span>Tieb-tieb ureuëng harôh jihoreumat ubak ayah ngon ma jih dan jipeuraya uroe raya Sabat lagée nyang Ulôn peurintah. Ulôn kheueh TUHAN Allah gata. 
<br /><span class="verse" id="4">4 </span>Bék gata seumah beurala. Bék gata peugét patong nibak logam dan gata seumah. Ulôn kheueh TUHAN Allah gata. 
<br /><span class="verse" id="5">5 </span>Meunyoe gata tapeuseumah beulatang keu keureubeuen peudamé, seutôt kheueh peuratoran-peuratoran nyang Ulôn bri, mangat keureubeuen nyan Ulôn teurimong. 
<br /><span class="verse" id="6">6 </span>Asoe sie jih harôh teupajoh bak uroe beulatang nyan teusie atawa óh singoh nyan teuma. Asoe sie nyang mantong na tinggai bak uroe nyang keu lhée atranyan harôh teutot sampoe habéh, 
<br /><span class="verse" id="7">7 </span>sabab sie nyan ka hareuem. Meunyoe sie nyan jipajoh cit teuma, keureubeuen nyan hana Lôn teurimong. 
<br /><span class="verse" id="8">8 </span>Soe mantong nyang pajoh sie nyan ureuëng nyan ka salah sabab hana jihareuga peue nyang Ulôn peu khusos keu Ulôn. Ureuëng nyan hana le Ulôn anggab anggota umat Ulôn. 
<br /><span class="verse" id="9">9 </span>Meunyoe gata tamupot, bék kheueh gata pot boh gandom nyang timoh bak binéh-binéh blang gata, dan bék gata riwang tajakcok boh gandom nyang na tinggai óh lheueh gata pot. 
<br /><span class="verse" id="10">10 </span>Bék gata riwang ubak lampôh anggô keu gata jak peusapat boh anggô nyang mantong tinggai óh ka lheueh gata pot nyang paleng pon. Meunan cit ngon boh-boh jih nyang ka rhot bék gata cok. Bah kheueh nyan keu ureuëng gasien dan ureuëng aséng. Ulôn kheueh TUHAN Allah gata. 
<br /><span class="verse" id="11">11 </span>Bék cumucue, seumeunget atawa meusulet. 
<br /><span class="verse" id="12">12 </span>Bék meujanji deumi nan Ulôn meunyoe gata meukeusut keu tapeutrok janji nyan, sabab deungon lagée nyan gata ka tahina nan Ulôn. Ulôn kheueh TUHAN Allah gata. 
<br /><span class="verse" id="13">13 </span>Bék gata lakée paksa seusamoe gata atawa gata reupah barang jih. Eungkoh sidroe-droe ureuëng nyang jimubuet nibak gata bék gata teun-teun, bahpi nyan simalam mantong. 
<br /><span class="verse" id="14">14 </span>Bék gata seurapa ureuëng tulo dan bék gata tiek batée dikeue ureuëng buta. Horeumat dan teumakot kheueh gata ubak Ulôn, sabab Ulôn nyoe na kheueh TUHAN Allah gata. 
<br /><span class="verse" id="15">15 </span>Gata harôh jujoe meunyoe gata peusidang gob; bék gata dong blah ureuëng gasien dan bék gata takot keu ureuëng kaya. 
<br /><span class="verse" id="16">16 </span>Bék gata tabu fiteunah ubak ureuëng-ureuëng nyang sibansa ngon gata, deungon na lagée nyan gata hana teupeusabab manusia maté. Ulôn kheueh TUHAN. 
<br /><span class="verse" id="17">17 </span>Bék na gata dam ateueh soe mantong. Peubéeréeh kheueh sileuséh gata deungon soe mantong, mangat gata hana meudesya ngon sabab ureuëng laén. 
<br /><span class="verse" id="18">18 </span>Bék gata balaih dam dan bék gata banci ubak ureuëng laén, teuma cinta kheueh seusamoe gata lagée gata cinta ubak droe gata keudroe. Ulôn kheueh TUHAN. 
<br /><span class="verse" id="19">19 </span>Taát kheueh peue-peue nyang Ulôn peurintah. Bék gata peukawen beulatang nyang laén jeunéh jih. Bék gata pula dua macam bijéh bak saboh keubeueng tanoh. Bék gata ngui peukayan nyang teucôb ngon dua boh rupa. 
<br /><span class="verse" id="20">20 </span>Meunyoe na sidroe-droe ureuëng agam jimeujanji jipeubloe namiet jih nyang inong ubak ureuëng agam laén keu jipeujeuet keu gundek jih, dan ureuëng nyang tem bloe namiet nyan gohlom jibayeue, laju lé ureuëng po nyang phon jimeusituboh ngon namiet nyan, awaknyan bandua harôh teuhuköm, teuma hana jeuet teuhuköm maté, sabab ureuëng inong nyan mantong namiet jih. 
<br /><span class="verse" id="21">21 </span>Ureuëng agam nyan harôh jiba saboh bubiri agam ubak babah pintoe Khimah Ulôn keu keureubeuen geunantoe rugoe. 
<br /><span class="verse" id="22">22 </span>Lé imeum harôh geukeureubeuen bubiri nyan nibak upacara teupeusuci, mangat desya ureuëng nyan teupeu amphon. Teuma Ulôn, Allah teuma Lôn peu amphon jihnyan. 
<br /><span class="verse" id="23">23 </span>Meunyoe gata ka tatamong u nanggroe Kanaan dan gata pula na meupadub macam bak kayée nyang meuboh disinan, teuma lhée thon nyang keuphon boh kayée nyan harôh gata anggab hareuem dan hana jeuet gata pajoh. 
<br /><span class="verse" id="24">24 </span>Bak thon nyang keu peuet banmandum boh jih harôh teupeuseumah keu teupeugah teurimong gaséh ubak Ulôn, TUHAN. 
<br /><span class="verse" id="25">25 </span>Bak thon nyang keu limong barô kheueh jeuet gata pajoh boh jih. Meunyoe banmandum gata peubuet peuratoran nyan, seunaman bak kayée gata teuma jimeuboh leubeh jai nibak nyan. Ulôn kheueh TUHAN Allah gata. 
<br /><span class="verse" id="26">26 </span>Bék pajoh darah. Bék peuguna iéleumé gaéb. 
<br /><span class="verse" id="27">27 </span>Bék gata gunteng ôk bak binéh ulée gata atawa gata cukö janggot gata. 
<br /><span class="verse" id="28">28 </span>Bék gata tob-tob kulét gata keu gata peugét tanda-tanda atawa gata peuluka badan gata sibagoe tanda meukabông ateueh ureuëng maté. Ulôn kheueh TUHAN. 
<br /><span class="verse" id="29">29 </span>Bék gata peuhina deurajat aneuëk gata nyang inong deungon cara gata peujeuet aneuëk nyan keu inong jeuhet bak kuil. Deungon gata peubuet lagée nyan gata ka tapeukuto nanggroe droe gata, dan ureuëng-ureuëng nyang peubuet mukah ban galak droe meuraja lela. 
<br /><span class="verse" id="30">30 </span>Peuraya kheueh uroe Sabat dan horeumat kheueh teumpat nyang ka teupeukhusos keu teuseumah Lôn. Ulôn kheueh TUHAN. 
<br /><span class="verse" id="31">31 </span>Bék gata lakée naseuhat ubak dukun nyang jimeuhubongan ngon areuwah-areuwah ureuëng maté. Meunyoe nyan gata peubuet gata ka jeuet keu najih. Ulôn kheueh TUHAN Allah gata. 
<br /><span class="verse" id="32">32 </span>Seugan kheueh dan horeumat kheueh ubak ureuëng tuha. Horeumat dan teumakot kheueh gata ubak Ulôn, sabab Ulôn kheueh TUHAN. 
<br /><span class="verse" id="33">33 </span>Bék gata peubuet nyang kon-kon ateueh ureuëng aséng nyang na tinggai di nanggroe gata. 
<br /><span class="verse" id="34">34 </span>Peutimang kheueh awaknyan lagée gata peutimang ureuëng-ureuëng nyang saboh bansa ngon gata dan gata sayang kheueh keu awaknyan lagée gata sayang ubak droe gata keudroe. Ingat kheueh bahwa gatapi ka lheueh udeb lagée ureuëng aséng di nanggroe Meusé. Ulôn kheueh TUHAN Allah gata. 
<br /><span class="verse" id="35">35 </span>Bék gata tipé ureuëng laén ngon cara gata peuguna sinipat, sinimang atawa sinukat peuleusu. 
<br /><span class="verse" id="36">36 </span>Peuguna kheueh metée, sinimang dan sinukat nyang beutôi. Ulôn kheueh TUHAN Allah gata, dan Ulôn ka Lôn ba gata peuteubiet nibak nanggroe Meusé. 
<br /><span class="verse" id="37">37 </span>Taát kheueh ubak mandum huköm dan peurintah Lôn. Ulôn kheueh TUHAN."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="20.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
