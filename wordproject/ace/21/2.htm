<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Peungkhotbah - Aceh Bible - Old Testament / Ecclesiastes-2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Peungkhotbah</h1>
<p class="ym-noprint">
 
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 2</h3>
<!--... the Word of God:--><span class="dimver">
 </span>
<p><span class="verse" id="1">1 </span>Ulôn ka lôn peuputôh keu lôn peumangat droe mantong mangat lôn teupeue peue keubahgiaan nyan. Teuma mandum nyan pih sia-sia. 
<br /><span class="verse" id="2">2 </span>Ulôn meutamah sadar bahwa kém nyan na kheueh keubodohan dan keuseunangan hana meuguna. 
<br /><span class="verse" id="3">3 </span>Jidorong lé keuheundak ulôn keu jeuet keucarông, ulôn ka neukat lôn meuseunang-seunang sira lôn jieb ié anggô dan meupesta pora. Ulôn sangka nyan kheueh cara nyang paleng gét keu manusia keu jinékmat udeb gobnyan nyang paneuk di ateueh bumoe nyoe. 
<br /><span class="verse" id="4">4 </span>Buet-buet nyang raya ka lheueh ulôn peubuet. Ulôn peudong rumoh-rumoh keu ulôn. Ulôn peugét taman-taman lampôh-lampôh nyang ulôn pula deungon bak anggô dan sigala macam bak kayée nyang jeuet pajohboh. 
<br /><span class="verse" id="6">6 </span>Ulôn kueh kulam-kulam keu lôn peuile ié u dalam taman dan lampôh-lampôh nyan. 
<br /><span class="verse" id="7">7 </span>Nibak ulôn lethat lôn peulara namiet bah kheueh nyan ulôn bloe meunan cit nyang peulahé di rumoh ulôn. Beulatang peulara ulôn jiôh leubeh le nibak beulatang soemantong nyang ka lheueh tinggai di Yerusalem. 
<br /><span class="verse" id="8">8 </span>Ulôn gumpôi banmandum méuh dan pirak hase seumeumah nibak raja-raja di nanggroe-nanggroe nyang ulôn jajah. Ureuëng meuca-e agam dan inong sunggoh that galak até ulôn deungon ca-e-ca-e nyang awaknyan ba. Meunan cit ulôn peulara inong-inong seulir sidub toh mantong nyang ulôn keuheundaki. 
<br /><span class="verse" id="9">9 </span>Sunggoh, ulôn leubeh rayeuk nibak soemantong nyang ka lheueh jitinggai di Yerusalem, dan hikeumat ulôn pih teutab unggul. 
<br /><span class="verse" id="10">10 </span>Peue mantong nyang ulôn meuhéut, ulôn peupueh. Hántomna ulôn teundroe ulôn keu lôn nékmat keuseunangan peue mantong. Ulôn bangga ateueh sigala hase jeureh payah ulôn, dan nyan kheueh upah ulôn. 
<br /><span class="verse" id="11">11 </span>Teuma óh lheuehnyan ulôn seulidek peue mantong buet ulôn, dan banmandum jeureh payah ulôn keu lôn peuseuleusoe karya-karya lôn nyan, teuma sadar kheueh ulôn bahwa banmandum nyan hana meumakna sama seukali. Useuha lôn nyan sia-sia lagée teutiyeub angén mantong. 
<br /><span class="verse" id="12">12 </span>Pakriban kheueh mantong sidroe raja teuma bisa jipeubuet peue nyang ka geupeubuet lé raja-raja nyang ka awai nibak gobnyan. Laju di ulôn pih lôn peuphon pike: Peue areuti jih jeuet keu áreh atawa bangai atawa bodoh? 
<br /><span class="verse" id="13">13 </span>Meumang, ulôn teupeue, "Hikeumat leubeh gét nibak keubodohan, lagée trang pih leubeh gét nibak seupôt buta. 
<br /><span class="verse" id="14">14 </span>Ureuëng áreh bisa geukalon arah nyang geutuju; ureuëng bodoh lagée geujak meuraba-raba." Teuma ulôn teupeue cit bahwa naseb nyang sirupa teuma jitimpa bak awaknyan bube nyang na. 
<br /><span class="verse" id="15">15 </span>Teuma ulôn pike, 'Naseb nyang jitimpa nibak ureuëng bodoh teuma lôn teurimong cit teuma. Jadi, keupeue guna jih sigala hikeumat ulôn?' Laju ulôn peuputôh bahwa hikeumatnyan meumang hana meuguna meubacut pih. 
<br /><span class="verse" id="16">16 </span>Ureuëng nyang bodoh teuma bagaih that jupeutuwoe, teuma ureuëng nyang na hikeumat pih hana teuma ji ingat-ingat. Treb bak treb geutanyoe banmandum teuma gadôh nibak ingatan. Geutanyoe mandum harôh maté, bah kheueh nyan ureuëng nyang áreh meunan cit deungon ureuëng bangai. 
<br /><span class="verse" id="17">17 </span>Sababnyan udebnyoe hana areuti le nibak ulôn, laén pihan. Banmandum nyan sia-sia; ulôn ka lôn tiyeub angén mantong. 
<br /><span class="verse" id="18">18 </span>Banmandum hase nyang ulon peubuet dan nyang ulôn teumé hana meuguna nibak ulôn, sabab atranyan harôh ulôn tinggai keu ureuëng nyang ulôn gantoe. 
<br /><span class="verse" id="19">19 </span>Dan panena ta teupeue peu kheueh jihnyan áreh atawa bodoh? Teuma pakriban kheueh mantong jihnyan harôh jeuet keuwaréh ateueh hareuta ulôn nyan nyang ka ulôn teumé simantong ulôn udeb di ateueh donya nyoe beureukat jeureh payah dan hikeumat ulôn. Jadi, nyan pih sia-sia hana meuguna. 
<br /><span class="verse" id="20">20 </span>Jinoenyoe ulôn meunyeusai ka ulôn meukeureuja deungon brat. 
<br /><span class="verse" id="21">21 </span>Sabab manusia meukeureuja brat deungon geungui sigala hikeumat, peungeutahuan dan keuahlian gobnyan keu meuteumé sisuatu. Teuma bak akhé jih gobnyan harôh geutinggai meunan mantong sigala hase jeureh payah gobnyan ubak ureuëng nyang meubacut pih hana jiteubit reuôh keu hareutanyan. Jadi, nyan pih sia-sia, lom teuma sunggoh hana ade! 
<br /><span class="verse" id="22">22 </span>Siumu udeb manusia meukeureuja brat dan meususah payah; laju pat hase jeureh payah gobnyan nyang bisa geupeubangga? 
<br /><span class="verse" id="23">23 </span>Peue mantong nyang geupeubuet seumantong gobnyan udeb, jiba deurita dan sakét até nibak droe gobnyan. Bak watée malam pih até gobnyan meutampo-tampo. Jadi, banmandum nyan sia-sia hana meuguna. 
<br /><span class="verse" id="24">24 </span>Hana nyang leubeh gét nibak manusia seulaén geumakheun, jieb ié dan geunékmat peuhase nyang ka geupeubuet nyan. Ulôn sadar bahwa nyan pih atra nyang geubri lé Po teu Allah. 
<br /><span class="verse" id="25">25 </span>Soe kheueh nyang bisa geumakheun dan meuseunang-seunang hana Po teu Allah? 
<br /><span class="verse" id="26">26 </span>Po teu Allah geubri hikeumat, peungeutahuan dan keubahgiaan ubak ureuëng nyang jipeuseunang até gobnyan. Teuma ureuëng meudesya geuyue peubuet jak mita hareukat dan jitamon hase jih keu jijôk ubak ureuëng nyang peugalak até Allah. Jadi, banmandum nyan sia-sia lagée ureuëng jitiyeub angén. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
