<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-20</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a>
<span class="chapread">20</span>
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 20</h3>
<!--... the Word of God:--><span class="dimver">
 </span>
<p><span class="verse" id="1">1 </span>Bak tanggai siploh buleuen limong, bak thon nyang keutujoh masa kamoe teupeu aséng di teumpat nyang teuböih, na papa dub droe peumimpén Israel jijak meurumpok ubak ulôn keu jilakée peutunyok TUHAN. Óh ka lheueh awaknyan jiduek dikeue ulôn, 
<br /><span class="verse" id="2">2 </span>ulôn deungoe TUHAN meufeureuman ubak ulôn, 
<br /><span class="verse" id="3">3 </span>"He manusia fana, tapeugah kheueh ubak peumimpén-peumimpén nyan dan tapeugah laju bahwa Ulôn, TUHAN Nyang Mahamanyang geupeugah lagée nyoe, 'Tajeuet that gata lakée peutunyok ubak Ulôn! Deumi Ulôn, Allah nyang udeb, Ulôn hana kutem gata lakée peutunyok lé gata! Ulôn, TUHAN Nyang Mahamanyang ka Lôn peugah haba.' " 
<br /><span class="verse" id="4">4 </span>"He manusia fana, peu kheueh ka siab gata peusidang awaknyan? Dan, peubuet laju! Peu ingat kheueh bak awaknyan peue-peue mantong keukeujian nyang ka jipeubuet lé indatu awaknyan. 
<br /><span class="verse" id="5">5 </span>Peusampoe kheueh peue nyang Ulôn peugah nyoe. Ulôn ka Lôn piléh Israel dan Lôn baiát sumpah keu awaknyan. Di nanggroe Meusé, Ulôn peugah droe ubak awaknyan sira Lôn kheun, 'Ulôn kheueh TUHAN Allah gata.' 
<br /><span class="verse" id="6">6 </span>Bak watée nyan Ulôn meusumpah Lôn ba awaknyan u luwa nanggroe nyang Ulôn piléh keu awaknyan. Nanggroe nyan kaya dan subô, tanoh nyang paleng gét bansigom donya. 
<br /><span class="verse" id="7">7 </span>Ulôn yue awaknyan mangat jitiek banmandum patong-patong nyang lumpah luwat nyang awaknyan galak nyan, dan Ulôn tam awaknyan bék jijak peukuto droe deungon jiseumah beurala-beurala di Meusé, sabab Ulôn kheueh TUHAN Po teu Allah awaknyan. 
<br /><span class="verse" id="8">8 </span>Teuma awaknyan jilawan Ulôn dan hana jitem deungoe Ulôn. Awaknyan hana jitem böih patong-patong beurala nyang kutoe ngon luwat nyan dan meunan cit hana jitem piôh jiseumah beurala-beurala Meusé nyan. Bak watée awaknyan mantong disideh, Ulôn ka siab keuneuk peusampoe beungéh Ulôn keu awaknyan. 
<br /><span class="verse" id="9">9 </span>Teuma Ulôn hana Lôn peubuet, mangat nan Ulôn hana jihina lé bansa-bansa di teumpat awaknyan tinggai. Sabab dikeue bansa-bansa nyan, ka lheueh Ulôn peumaklum bahwa bansa Israel Lôn peuteubiet lam nanggroe Meusé. 
<br /><span class="verse" id="10">10 </span>Laju Ulôn ba awaknyan peuteubiet nibak nanggroe Meusé teujak u padang pasi. 
<br /><span class="verse" id="11">11 </span>Disinan Ulôn jok keu awaknyan peurintah-peurintah Ulôn dan Lôn peuruno bak awaknyan huköm-huköm Lôn nyang harôh awaknyan peubuet, sabab ureuëng nyang taát ubak huköm nyan teutab udeb. 
<br /><span class="verse" id="12">12 </span>Ulôn yue bak awaknyan mangat jihoreumat uroe Sabat sibagoe tanda peujanjian Ulôn ngon awaknyan, keuteupeu ingat bak awaknyan bahwa Ulôn kheueh TUHAN, ka Lôn peu khusos awaknyan keu Ulôn. 
<br /><span class="verse" id="13">13 </span>Teuma di padang pasi nyan cit teuma awaknyan jilawan Ulôn. Awaknyan ji iengkeue peue-peue nyang Ulôn peurintah, dan jitulak huköm-huköm nyang Ulôn bri nyang teujamin bahwa ureuëng nyang taát ubak huköm-huköm nyan teutab udeb. Awaknyan ka jipeukutoe that uroe Sabat. Sabab nyan, di padang pasi nyan Ulôn ka siab keuneuk Lôn peusampoe beungéh Ulôn nyang hana teukira brat jih keu awaknyan dan Lôn peuranab awaknyan banmandum. 
<br /><span class="verse" id="14">14 </span>Teuma bandum nyan hana Lôn peubuet deumi keuhoreumatan nan Ulôn, mangat nan Ulôn hana jihina lé bansa-bansa nyang ka jikalon Lôn peuteubiet bansa Israel di nanggroe Meusé. 
<br /><span class="verse" id="15">15 </span>Di padang pasi nyan cit Ulôn ancam bahwa bansa Israel hana Ulôn peutamong ubak tanoh nyang ka teukeubah keu awaknyan, tanoh nyang kaya dan subô dan nyang paleng gét bansigom donya. 
<br /><span class="verse" id="16">16 </span>Ancaman nyan Ulôn peugah sabab awaknyan jianggab remeh peu-peu nyang Ulôn peurintah, ji iengkeue huköm-huköm Lôn dan jipeukutoe uroe Sabat. Awaknyan leubeh galak jiseumah beurala-beurala jih keudroe. 
<br /><span class="verse" id="17">17 </span>Teuma óh lheueh nyan Ulôn wéueh keu awaknyan, sampoe awaknyan hana jadeh Ulôn poh di padang pasi nyan. 
<br /><span class="verse" id="18">18 </span>Sikeubit jih ureuëng-ureuëng muda nyang na lamkawan awaknyan Ulôn naseuhat lagée nyoe, 'Bék kheueh taseutôt peue-peue mantong peuratoran nyang jipeugét lé indatu gata. Bék taseutôt keubiasaan awaknyan dan bék teuma tapeukutoe droe gata keudroe deungon cara taseumah beurala-beurala awaknyan. 
<br /><span class="verse" id="19">19 </span>Ulôn kheueh TUHAN, Allah gata, taát kheueh ubak huköm-huköm dan peurintah Ulôn. 
<br /><span class="verse" id="20">20 </span>Horeumat kheueh keu uroe Sabat mangat jeuet keutanda peujanjian Ulôn deungon gata, mangat jeuet keu peuingat ubak gata bahwa Ulôn kheueh TUHAN Allah gata.' 
<br /><span class="verse" id="21">21 </span>Teuma angkatan muda nyan pih jipeu kreueh jungka keu Ulôn. Awaknyan ji iengkeue keu huköm-huköm Lôn dan jianggab kon bandum peue-peue nyang ka Ulôn peurintah keu jih nyan, Ulôn nyang jamin bahwa ureuëng nyang taát ubak huköm Lôn teutab udeb. Awaknyan jipeukutoe uroe Sabat. Sabab nyan kheueh Ulôn ka siab keuneuk peusak höéb ngon beungéh nyang hana ngon peusa keu awaknyan nyang na di padang pasi nyan dan Lôn poh maté awaknyan banmandum. 
<br /><span class="verse" id="22">22 </span>Teuma bandum nyan hana Lôn peubuet mangat nan Ulôn bék jihina lé bansa-bansa nyang ka jikalon Lôn peuteubiet bansa Israel lam nanggroe Meusé. 
<br /><span class="verse" id="23">23 </span>Dipadang pasi nyan cit teuma Ulôn meusumpah bahwa Ulôn Lôn peucrebre awaknyan bansigom donya, 
<br /><span class="verse" id="24">24 </span>sabab awaknyan ka jianggab hana peurintah-peurintah Ulôn, jilingkeue huköm-huköm Lôn, jipeukutoe uroe Sabat, dan teutab jiseumah dewa-dewa nyang jipujoe lé indatu awaknyan keudroe. 
<br /><span class="verse" id="25">25 </span>Óh lheueh nyan Ulôn jok ubak awaknyan huköm-huköm nyang hana gét dan peurintah-peurintah nyang hana hase teubri udeb. 
<br /><span class="verse" id="26">26 </span>Ulôn peubiyeu awaknyan jipeukutoe droe deungon keureubeuen-keureubeuen nyang jipeubuet keudroe, dan aneuëk-aneuëk agam jih keudroe nyang tuha pi awaknyan keureubeuen. Deungon cara nyan Ulôn huköm awaknyan mangat awaknyan jiteupeue bahwa Ulôn kheueh TUHAN. 
<br /><span class="verse" id="27">27 </span>Meunan kheueh, hé manusia fana, peutrok laju keu ureuëng Israel, peue nyang Ulôn, TUHAN Nyang Mahamanyang peugah ubak awaknyan: Nyoe cuntoh nyang laén nyang teutunyok pakriban indatu gata jihina Ulôn dan hana seutia ubak Ulôn. 
<br /><span class="verse" id="28">28 </span>Ulôn ba awaknyan bak tanoh nyang ka Lôn meujanji ubak awaknyan. Watée awaknyan jikalon bukét-bukét nyang manyang dan bak-bak kayée nyang rampak, awaknyan jipeuseumah keureubeuen bak teumpat nyan. Awaknyan jipeujeuet Ulôn beungéh sabab keureubeuen-keureubeuen nyang teutot dan peuseumahan anggô awaknyan. 
<br /><span class="verse" id="29">29 </span>Ulôn peugah ubak awaknyan, 'Teumpat-teumpat manyang peue nyang gata saweue nyan?' Dan phon uroenyan teumpat nyan geuboh nan 'Teumpat-teumpat manyang'. 
<br /><span class="verse" id="30">30 </span>Dan peusampoe kheueh ubak ureuëng Israel peue nyang Ulôn, TUHAN Po teu Allah Nyang Mahamanyang peugah ubak awaknyan. 'Pakon gata peubuet desya-desya lagée nyang ka jipeubuet lé indatu gata? Lagée awaknyan, gata taseutôt cit beurala-beurala nyang kutoe ngon luwat nyan. 
<br /><span class="verse" id="31">31 </span>Dan sampoe án uroenyoe pih gata peukutoe droe gata deungon cara gata ba peuseumahan dan tatot aneuëk-aneuëk gata keudroe sibagoe keureubeuen keu beurala-beurala. Dan mantong cit tajeuet lakée peutunyok nibak Ulôn? Deumi Ulôn, Po teu Allah nyang udeb, TUHAN Nyang Mahamanyang, gata hana Lôn idhin talakée peutunyok ubak Ulôn. 
<br /><span class="verse" id="32">32 </span>Gata keuneuk peusaban ngon bansa-bansa laén dan peunduduek nanggroe nyang jiseumah bak-bak kayée dan batée. Teuma keuheundak gata nyan hana meuhase.' " 
<br /><span class="verse" id="33">33 </span>"Deumi Ulôn, Allah nyang udeb, TUHAN Nyang Mahamanyang, gata Ulôn peuingat bahwa deungon beungéh Ulôn nyan, gata Lôn peurintah deungon kreueh dan teugaih sampoe gata rasa keudroe kuasa Ulôn. Gata Lôn peusapat dan Lôn ba lom u jeueb-jeueb nanggroe di teumpat gata nyang ka Ulôn peucrebre. 
<br /><span class="verse" id="35">35 </span>Laju gata Ulôn ba ubak 'Guron Bansa-bansa'. Disinan gata Ulôn peusidang meuhadab muka, 
<br /><span class="verse" id="36">36 </span>lagée nyan nyang ka Ulôn peubuet teuhadab indatu gata di Guron Sinai. Ulôn, TUHAN Nyang Mahamanyang ka Lôn peugah haba. 
<br /><span class="verse" id="37">37 </span>Gata Lôn peusaneut deungon gasa dan kreueh mangat gata taát ubak peujanjian Ulôn. 
<br /><span class="verse" id="38">38 </span>Bubena ureuëng beurontak dan ureuëng jeuhet Lôn peuaséng di teungoh-teungoh gata. Awaknyan Ulôn ba nibak nanggroe-nanggroe nyang jinoenyoe na awaknyan tinggai dan hana Lôn idhin jigisa u tanoh Israel. Teuma barô kheueh gata teupeue bahwa Ulôn kheueh TUHAN." 
<br /><span class="verse" id="39">39 </span>TUHAN Nyang Mahamanyang geupeugah, "He ureuëng-ureuëng Israel, jinoenyoe teuseurah ubak gata. Bék tapiôh tapeubuet desya deungon beurala-beurala gata! Teuma ingat kheueh bahwa óh ka lheueh nyan gata harôh tataát Ulôn dan hana le tapeukutoe nan Ulôn nyang suci deungon taba peuseumahan ubak beurala-beurala gata nyan. 
<br /><span class="verse" id="40">40 </span>Sabab di tanoh Israel, bak pucak gunong Ulôn nyang suci, gata bandum, bansa Israel taseumah Ulôn. Disinan Ulôn teuma galak keu gata dan Lôn tem teurimong keureubeuen-keureubeuen nyang gata peuseumah, peue-peue nyang gata peuseumah nyang paleng gét dan meuneubri-meuneubri gata nyang paleng khusos. 
<br /><span class="verse" id="41">41 </span>Óh ka lheueh gata Ulôn peuteubiet nibak nanggroe-nanggroe teumpat gata teupeu crebre, Ulôn Lôn peusapat gata dan Lôn teurimong bandum keureubeuen gata nyang teutot. Dan barô kheueh jiteupeue lé bandum bansa bahwa Ulôn kheueh Po teu Allah Nyang Mahakudus. 
<br /><span class="verse" id="42">42 </span>Meunyoe gata ka Ulôn peuwoe lom u tanoh Israel, tanoh nyang Ulôn peujanji keu indatu gata, barô kheueh gata teupeue bahwa Ulôn kheueh TUHAN. 
<br /><span class="verse" id="43">43 </span>Disinan gata teuingat bandum buet-buet nyang lumpah luwat dan kutoe nyang ka jipeukutoe droe gata keudroe. Dan gata bosan taingat bandum buet nyang jeuhet nyan. 
<br /><span class="verse" id="44">44 </span>Meunyoe gata ka Lôn peusaneut nyang lagée nyan deumi keuhoreumatan nan Ulôn, dan bukon sipadan deungon pi-e gata nyang brok meunan cit pi-e gata nyang jeuhet, tateupeue kheueh lé gata ureuëng Israel bahwa Ulôn kheueh TUHAN. Ulôn TUHAN Nyang Mahamanyang ka Lôn peugah haba." 
<br /><span class="verse" id="45">45 </span>TUHAN meufeureuman ubak ulôn, lagée nyoe, 
<br /><span class="verse" id="46">46 </span>"He manusia fana, takalon kheueh u siblaih seulatan. Teugaih kheueh tanoh seulatan dan beungéh kheueh bak uteuen-uteuen disinan. 
<br /><span class="verse" id="47">47 </span>Tayue kheueh bak uteuen nyang disinan peue nyang Ulôn, TUHAN Nyang Mahamanyang peugah keu awaknyan, 'Deungoe kheueh! Ulôn Lôn peuhu apui nyang jipeututong bandum bak kayée nyang na nibak gata, bah kheueh nyan kayée tho meunan cit deungon kayée udeb. Apui nyang hu meuhuéb-huébnyan hana hase teupeulon. Apui nyan jimeu éue nibak seulatan u utara, dan bandum manusia jirasa keu seu uém apui nyan. 
<br /><span class="verse" id="48">48 </span>Awaknyan sadar bahwa Ulôn, TUHAN ka Lôn peuhu apui nyan, dan hana meusidroe pi nyang hase peulon apui nyan.' " 
<br /><span class="verse" id="49">49 </span>Teuma ulôn Yehezkiel ulôn peugah hainyan hana lôn harök dan lôn peugah, "TUHAN Nyang Mahamanyang, bék tayue ulôn peugah hainyan! Bandum ureuëng ka apoh apah sabab ulôn galak lôn peugah haba deungon miseu umpama sampoe payah teupuphom."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="21.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
