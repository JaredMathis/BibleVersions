<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-16</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a>
<span class="chapread">16</span>
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 16</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman lom ubak ulôn, 
<br /><span class="verse" id="2">2 </span>"He manusia fana, tunyok kheueh bak Yerusalem buet-buet nyang kuto nyang ka jipeubuet." 
<br /><span class="verse" id="3">3 </span>TUHAN Nyang Mahamanyang geuyue ubak ulôn mangat lôn jak peusampoe peusan nyoe ubak Yerusalem, "He Yerusalem, gata lahé bak tanoh Kanaan. Ureuëng syiek gata nyang agam ureuëng Amori dan ma gata ureuëng Het. 
<br /><span class="verse" id="4">4 </span>Bak watée gata lahé hana ureuëng nyang koh talo pusat gata, atawa nyang pumanö gata, atawa teuboreh gata ngon sira, atawa nyang peulimbot gata deungon ija. 
<br /><span class="verse" id="5">5 </span>Hana meusidroe pi nyang na gaséh keu gata sampoe jitem peubuet hai-hai nyang lagée nyan keu gata. Watée gata lahé, hana nyang wéueh keu gata, dan gata jitiek di lam ladang. 
<br /><span class="verse" id="6">6 </span>Óh lheuehnyan Lôn jak rot nyan dan leumah laju Lôn kalon gata meulawan-lawan lam darah gata nyang roe meujeu-jeu, teuma Ulôn hana Lôn peubiyeu gata maté. 
<br /><span class="verse" id="7">7 </span>Ulôn cok ié laju Ulôn rhah darah nyang meulabo bak tuboh gata. Lôn geusok kulét gata ngon minyéuk zaiton. Lôn peurayeuk gata lagée sinaman nyang subô. Gata bagaih that raya, seuhat dan manyang seumampai, dan jeuet keusidroe inong muda. Boh mom gata ka jipeuphon buntok dan ôk gata panyang, teuma gata teulon hana sapeue na. Watée Lôn jak rot nyan lom, deuh Lôn kalon bahwa ka trok watée gata keu meucinta. Ulôn leueng bajée jubah Lôn bak tuboh gata nyang teulon, dan Lôn meujanji cinta Ulôn ubak gata. Nyoe, Lôn ikat janji meukawen deungon gata, dan gata jeuet keumilék Ulôn. Ulôn, TUHAN Nyang Mahamanyang ka Lôn peugah haba. 
<br /><span class="verse" id="10">10 </span>Óh lheuehnyan Ulôn peusampoe ubak gata ija gaon nyang meukasab, sipatu nibak kulét nyang paleng halôh, ikat ulée nibak ija lineun dan jubah sutra. 
<br /><span class="verse" id="11">11 </span>Ulôn peungui gata deungon peumata, talo takue dan gleueng-gleueng nyang tari. 
<br /><span class="verse" id="12">12 </span>Ulôn jôk keugata euncien meu idong, keurabu dan mahkota nyang gagah. 
<br /><span class="verse" id="13">13 </span>Meunan kheueh gata teupeungui méuh dan pirak; peukayan gata teupeugét nibak ija lineun dan sutra meukasab. Gata jeuet neupajoh ruti dan teurigu nyang gét, deungon meulisan dan minyéuk zaiton. Ceudah ngon gagah gatanyan hana ngon peusa dan gata jeuet keu ratu. 
<br /><span class="verse" id="14">14 </span>Sigala bansa jipujoe keu lagak gata nyang rupawan, dan Ulôn kheueh nyang ka peujeuet gata gagah hana ngon peusa. Ulôn, TUHAN Nyang Mahamanyang ka Lôn peugah haba. 
<br /><span class="verse" id="15">15 </span>Teuma gata salah peuguna keu ceudehan gata dan nan gata nyang meusyeuhu. Gata éh ngon agam toh mantong nyang na jijak. 
<br /><span class="verse" id="16">16 </span>Siladum nibak peukayan gata tapeuguna keu teuhias teumpat seumah beurala gata. Gata jeuet keu inong jeuhet dan tabri tuboh gata keu tieb-tieb ureuëng agam. 
<br /><span class="verse" id="17">17 </span>Nibak piasan méuh dan pirak nyang Ulôn bri ubak gata, atranyan gata peugét patong-patong ureuëng agam, laju gata peubuet meumukah deungon patong nyan. 
<br /><span class="verse" id="18">18 </span>Gata peungui ubak patong-patong nyan peukayan meukasab nyang ka Ulôn bri ubak gata. Gata peuseumah ubak awaknyan minyéuk zaiton dan dupa nyang ka gata teurimong nibak Ulôn. 
<br /><span class="verse" id="19">19 </span>Ulôn bri keu gata peunajoh nibak teupông teurigu nyang paleng gét, madu dan minyéuk zaiton nyang paleng aseuli. Teuma bandum nyan gata peuseumah ubak beurala-beurala nyan keu gata peugalak até awaknyan. Ulôn, TUHAN Nyang Mahamanyang ka Lôn peugah haba. 
<br /><span class="verse" id="20">20 </span>Óh lheueh nyan gata peuseumah aneuëk-aneuëk geutanyoe, agam dan inong, jeuet keu keureubeuen keu beurala-beurala nyan. Peu kheueh gohlom seb bahwa gata hana seutia ubak Ulôn? 
<br /><span class="verse" id="21">21 </span>Peu kheueh harôh tacok aneuëk-aneuëk Ulôn dan gata keureubeuen awaknyan keu beurala nyan? 
<br /><span class="verse" id="22">22 </span>Lam udeb gata nyang lumpah kuto sibagoe inong jeuhet nyan, mubacutpi hana gata ingat masa yoh ubit gata, watée teulon dan meugawang-gawang lam darah gata nyang meubayak nyan." 
<br /><span class="verse" id="23">23 </span>TUHAN Nyang Mahamanyang meufeureuman, "Ceulaka kheueh gata! Lumpah ceulaka! Gata ka tapeubuet bandum keujeuhetan nyan. 
<br /><span class="verse" id="24">24 </span>Lom teuma, diteungoh-teungoh banda dan nibak tieb-tieb binéh rot raya gata peudong teumpat-teumpat seumah beurala dan meulunte. 
<br /><span class="verse" id="25">25 </span>Gata ka tapeukutoe keulagak gata. Tuboh gata tapeutaba ubak soe mantong ureuëng agam nyang na teuka, dan hana piôh-piôh tapeubuet mukah. 
<br /><span class="verse" id="26">26 </span>Nanggroe Meusé, teutangga gata nyang raya nafeusu jihnyan, ka gata peungon bak teumpat éh. Gata tasaja meulunte mangat Ulôn bagaih beungéh. 
<br /><span class="verse" id="27">27 </span>Jinoenyoe Ulôn cok tendakan keu Lôn huköm gata dan Ulôn cok beureukat nyang ka Ulôn bri keu gata. Lôn jok gata ubak ureuëng-ureuëng Filistin nyang banci keu gata dan nyang bosan jikalon pi-e gata nyang kuto nyan. 
<br /><span class="verse" id="28">28 </span>Teuma nibak gata gohlom cit meurasa puih; sabab nyan kheueh gata tiyeub-tiyeub ureuëng Asyur. Gata jeuet keu mukah awaknyan, teuma hántom cit puih nibak awaknyan. 
<br /><span class="verse" id="29">29 </span>Óh lheuehnyan laju gata jeuet keu mukah ureuëng Babel, bansa meukat nyan. Teuma awaknyan pi hana hase jipeupuih gata." 
<br /><span class="verse" id="30">30 </span>TUHAN Nyang Mahamanyang meufeureuman, "Bandum nyan ka gata peubuet lagée inong lunte nyang hana meumalée. 
<br /><span class="verse" id="31">31 </span>Bak teungoh-teungoh banda dan di tieb-tieb rot raya gata peudong teumpat-teumpat seumah beurala dan teumpat meulunte. Teuma gata kon kheueh lagée lunte biasa nyang jimita péng. 
<br /><span class="verse" id="32">32 </span>Gata lagée sidroe peurumoh nyang jikhianat lakoe droe jih dan jipeubuet jeuhet ngon agam laén. 
<br /><span class="verse" id="33">33 </span>Sidroe inong lunte sabe meuteumé meunayeue, teuma seubalek jih gata kheueh nyang bri hadiah keu geunaséh-geunaséh gata, dan gata rayu awaknyan deungon péng mangat awaknyan jitem teuka dipat mantong keu jijak éh deungon gata. 
<br /><span class="verse" id="34">34 </span>Gata inong lunte nyang laén nibak inong-inong nyang laén. Hana nyang paksa gata jeuet keu lunte. Gata hana teubayeue. Bit, gata laén nibak nyang laén." 
<br /><span class="verse" id="35">35 </span>He Yerusalem, inong lunte, deungoe kheueh peue nyang geufeureuman lé TUHAN Nyang Mahamanyang, "Gata ka tasuet bajée gata, dan sibagoe lunte gata jok droe gata ubak geunaséh-geunaséh dan beurala-beurala gata nyang lumpah luwat nyan. Aneuëk-aneuëk gata tapoh maté dan gata keureubeuen keu beurala-beurala nyan. 
<br /><span class="verse" id="37">37 </span>Sabab nyan, bandum mantan geunaséh gata Lôn peusapat, bah kheueh nyang gata galak meunan cit nyang gata banci. Awaknyan jidong jihudöm gata bansieseun lingka dan jisuet banmandum peukayan gata, sampoe awaknyan hase jingieng tuboh gata nyang ka teulon nyan. 
<br /><span class="verse" id="38">38 </span>Gata Lôn huköm sabab meumukah dan peumaté gobnyan nyang ka peubuet nyan. Nibak beungéh dan meureuka Ulôn nyan, gata Lôn huköm maté. 
<br /><span class="verse" id="39">39 </span>Gata Ulôn jok ubak geunaséh-geunaséh gata keudroe, dan awaknyan jireuloh bandum teumpat gata meumukah dan seumah beurala. Banmandum peukayan dan piasan gata awaknyan reupah, sampoe gata ka teulon lheueh. 
<br /><span class="verse" id="40">40 </span>Awaknyan jiyue geulawa gata bak ureuëng ramé ngon aneuk batée, dan jicang-cang tuboh gata deungon peudeueng. 
<br /><span class="verse" id="41">41 </span>Awaknyan jitot bubena rumoh gata dan jiyue bak ureuëng inong jak peusaksi gata teuhuköm. Meunan kheueh cara jih Lôn peupiôh gata meumukah. Gata hana jibagi-bagi le hadiah keu geunaséh-geunaséh gata. 
<br /><span class="verse" id="42">42 </span>Barô kheueh óh lheueh bandum nyan teujadi beungéh Ulôn reuda, dan Ulôn jeuet teunang lom. Ulôn hana beungéh le atawa ceumuru. 
<br /><span class="verse" id="43">43 </span>Ulôn ku huköm gata sabab gata hana taingat pakriban Lôn useuha gata bak watée gata mantong muda. Gata tapeu jeuet Ulôn beungéh deungon bandum pi-e gata nyang jeuhet nyan. Pakon bandum pi-e gata nyang kuto ngon luwat nyan mantong gata tamah lom ngon buet meumukah? Ulôn TUHAN Nyang Mahamanyang ka Lôn peugah haba." 
<br /><span class="verse" id="44">44 </span>TUHAN meufeureuman, "He Yerusalem, di ureuëng ramé jipeukeunong pribasa nyoe keu gata, 'Lagée ma jih, meunan cit ngon aneuëk inong jih.' 
<br /><span class="verse" id="45">45 </span>Beutôi, gata na kheueh aneuëk inong ma gata. Geuhnyan banci keu lakoe jih dan keu aneuëk jih keudroe. Gata saban that lagée syedara-syedara gata nyang inong nyang banci keu lakoe dan aneuëk-aneuëk jihnyan. Gata dan syedara gata, dan banda-banda nyang na ban seukeulileng gata ma jih ureuëng Het dan ayah ureuëng Amori. 
<br /><span class="verse" id="46">46 </span>Cutda gata na kheueh Samaria di utara deungon bandum gampông. Dan adoe gata na kheueh Sodom di seulatan deungon banmandum gampông nyang disinan. 
<br /><span class="verse" id="47">47 </span>Peu kheueh ka puih gata deungon cara taseutôt langkah awaknyan dan taturot buet awaknyan nyang kuto nyan? Gohlom! Hana treb le gata leubeh jeuhet lom nibak awaknyan. 
<br /><span class="verse" id="48">48 </span>Deumi Ulôn, Po teu Allah nyang udeb, kheun TUHAN Nyang Mahamanyang, syedara gata Sodom deungon gampông-gampông na disinan gohlom na lom jipeubuet jeuhet lagée gata peubuet nyan ngon gampông-gampông gata. 
<br /><span class="verse" id="49">49 </span>Sodom dan gampông-gampông disinan sombong sabab makmu ngon peunajoh nyang le teukeubah lom teuma meuteumé udeb ngon teunang dan damé. Teuma awaknyan hana jitem ngieng ureuëng gasien ngon ureuëng papa. 
<br /><span class="verse" id="50">50 </span>Awaknyan sombong dan kreueh ulée, dan jipeubuet hai-hai nyang Ulôn banci, sabab nyan awaknyan Ulôn peuhanco lagée nyang ka lheueh gata kalon keudroe. 
<br /><span class="verse" id="51">51 </span>Bit Samaria jeuhet, teuma desya jih hana siparoe nibak desya-desya gata. Pi-e gata jiôh leubeh jeuhet. Syedara-syedara gata nyang inong siulah-ulah hana meusalah meunyoe teubandeng deungon gata. Gata harôh teurasa malée dan hina!" 
<br /><span class="verse" id="53">53 </span>TUHAN meufeureuman ubak Yerusalem, "Sodom dan Samaria meunan cit deungon gampông-gampông awaknyan Lôn peumakmu lom. Óh ka lheuehnyan, barô kheueh gata Lôn peumakmu lom teuma. 
<br /><span class="verse" id="54">54 </span>Deungon lagée nyan gata malée ubak droe gata keudroe, dan keuhinaan gata teutunyok ubak bubena syedara gata padubna gét naseb awaknyan. 
<br /><span class="verse" id="55">55 </span>Awaknyan dan gampông-gampông jeuet keumakmu lom, meunan cit deungon gata dan gampông-gampông gata. 
<br /><span class="verse" id="56">56 </span>Kon kheueh gata ka lheueh tapeukém Sodom watée gata mantong sombong dan buet jeuhet gata nyan gohlom leumah? 
<br /><span class="verse" id="57">57 </span>Bak saát nyoe gata saban cit lagée Sodom; gata ka jeuet keubahan jipeukém lé ureuëng Edom, ureuëng Filistin dan wareh lingka gata nyang laén nyang banci keu gata. 
<br /><span class="verse" id="58">58 </span>Gata harôh meudeurita sibagoe akibat buet gata nyang kuto dan luwat nyan. Ulôn, TUHAN ka Lôn peugah haba." 
<br /><span class="verse" id="59">59 </span>TUHAN Nyang Mahamanyang meufeureuman, "Gata Lôn peujeuet nyang sipadan deungon buet gata, sabab gata ka ta iengkeue bak sumpah gata dan taliuengkeu peujanjian Ulôn deungon gata. 
<br /><span class="verse" id="60">60 </span>Teuma Ulôn Lôn ikat peujanjian nyang ka Ulôn peugôt deungon gata bak watée gata mantong muda dan Lôn peugét peujanjian deungon gata nyan na kheueh keu siumu masa. 
<br /><span class="verse" id="61">61 </span>Gata teuingat keu buet-buet gata dan meurasa malée watée mandum syedara-syedara gata Ulôn peuriwang ubak gata. Awaknyan Lôn peujeuet lagée aneuëk-aneuëk gata, bahpi hainyan hana roh bak peujanjian Ulôn deungon gata. 
<br /><span class="verse" id="62">62 </span>Ulôn Lôn peugét peujanjian nyang barô deungon gata. Teuma barô kheueh tateupeue lé gata bahwa Ulôn kheueh TUHAN. 
<br /><span class="verse" id="63">63 </span>Ulôn Lôn peumeuáh banmandum salah gata, teuma gata hana tuwoe dan gata meurasa malée keu tapeugah peue mantong. Ulôn, TUHAN Nyang Mahamanyang ka Lôn peugah haba."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="17.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
