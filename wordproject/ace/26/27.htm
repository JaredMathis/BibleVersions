<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-27</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a>
<span class="chapread">27</span>
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 27</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN Nyang Mahamanyang meufeureuman ubak ulôn, "He manusia fana, meuca-e kheueh lagée peutron lam jrat nyoe keu Tirus, banda bak binéh nyang meuniaga ngon bandum peunduduek binéh panté: He Tirus, deungon sombong gata peugah, 'Gagah ulôn peusampoereuna!' 
<br /><span class="verse" id="4">4 </span>Nibak gata laôt raya tapeuniet rumoh. Gata tapeudong lagée kapai nyang ceudah. 
<br /><span class="verse" id="5">5 </span>Bintéh gata kayée aras Gunong Hermon taméh layeue gata kayée ceumara di Libanon. 
<br /><span class="verse" id="6">6 </span>Keu keunayôh gata teupeugét nibak kayée raya di Basan. Geuladak gata teupeugét nibak kayée ceumara, nibak pulo-pulo Siprus asai jih, piasan jihnyan takhta gadeng nyang meuhái hareuga. 
<br /><span class="verse" id="7">7 </span>Layeue dan tanda teuturi gata nibak lineun Meusé? deungon meubagoe kasab teusulam. Keubit halôh that keubahan-bahan khimah gata, ija asai nanggroe Siprus nyang meuwareuna ungu. 
<br /><span class="verse" id="8">8 </span>Keunayôh gata nibak Sidon dan Arwad. Aneuëk buah gata keudroe ureuëng-ureuëng peulaôt carông. 
<br /><span class="verse" id="9">9 </span>Utöih-utöih kayée nyang peugét kapai gata na kheueh ureuëng-ureuëng peungrajin asai Gebal. Nibak tieb-tieb nanggroe kapai-kapai jiteuka keuneuk jipeuna hubongan niaga. 
<br /><span class="verse" id="10">10 </span>Sipa-i sipa-i asai nanggroe Persia, Lidia dan Libia jitamong tentra gata. Awaknyan jigantung peurisai dan tupi waja bak timbok-timbok banda gata. Awaknyan ka jitulông jipeutaloe musoh-musoh dan jipeutamah meusyeuhu gata. 
<br /><span class="verse" id="11">11 </span>Sipa-i sipa-i asai Arwad jijaga bak beuton-beuton gata; meunara-meunara jikawai lé ureuëng-ureuëng asai Gamad. Peurisai awaknyan meugantung meureuti bak bintéh-bintéh beuton gata. Awaknyan kheueh nyang peuleungkab keu gagah gata. 
<br /><span class="verse" id="12">12 </span>Gata tapeubloe barang-barang niaga gata nyang meulimpah-limpah nyan u nanggroe Spanyol, sibagoe meunayeue jih gata teurimong pirak, beuso, timah putéh dan timah itam. 
<br /><span class="verse" id="13">13 </span>Gata meuniaga di Yunani, di Tubal, dan di Mesekh, dan sibagoe meunayeue jih gata teurimong bak awaknyan namiet-namiet dan barang-barang nibak peurunggu. 
<br /><span class="verse" id="14">14 </span>Gata tatuka barang-barang gata ngon guda geuritan, guda pasang dan bagal nibak Bet-Togarma. 
<br /><span class="verse" id="15">15 </span>Meunan cit peunduduek Rodus na cit meuniaga deungon gata dan peunduduek daerah binéh pasi jibloe cit barang niaga gata deungon gadeng dan kayée itam. 
<br /><span class="verse" id="16">16 </span>Bubena ureuëng meukat asai Siria jibloe barang-barang meuneukat gata dan hase-hase gata nyang jai meulimpah nyan. Awaknyan jibayeue ngon peumata nibak batée zamrud, ija mirah ungu, ija meusulam, ija lineun halôh, peumata nyang teupeuget nibak batée koral dan batée mirah deulima. 
<br /><span class="verse" id="17">17 </span>Yehuda dan Israel jituka barang niaga gata deungon gandom, meulisan, minyéuk zaiton dan reumpah-reumpah. 
<br /><span class="verse" id="18">18 </span>Peunduduek Damsyik jibloe barang niaga gata dan hase-hase gata dan jibayeue ngon anggô asai Helbon, bulée bubiri asai Sahar, beuso tempa dan reumpah-reumpah. 
<br /><span class="verse" id="20">20 </span>Peunduduek Dedan jibayeue barang-barang gata deungon ija-ija peulana 
<br /><span class="verse" id="21">21 </span>Ureuëng Arab dan peunguasa tanoh Kedar jibloe barang-barang gata ngon aneuëk bubiri, bubiri agam dan kaméng. 
<br /><span class="verse" id="22">22 </span>Keu teubloe barang-barang gata bubena ureuëng meuniaga asai Syeba dan Raema jiba peumata-peumata, méuh dan reumpah-reumpah nyang paleng gét. 
<br /><span class="verse" id="23">23 </span>Banda-banda Haran, Kane, Eden, saudaga-saudaga asai Syeba, banda-banda Asyur dan Kilmad, bandum nyan meuniaga deungon gata. 
<br /><span class="verse" id="24">24 </span>Awaknyan jipeubloe keu gata peukayan meuwáh, ija mirah ungu, ija meukasab, peureumadani-peureumadani nyang meubagoe curak, dan talo teumalo nyang kong-kong. 
<br /><span class="verse" id="25">25 </span>Barang niaga gata nyan teu angkot deungon kapai-kapai raya nyang meulayeue meuiréng-iréng. Gata lagée kapai nyang geuhon teupeudieng barang, kapai nyang meulayeue lam laôt raya. 
<br /><span class="verse" id="26">26 </span>Ureuëng meudayong jiba gata u teungoh laôt. Gata jiheuntam angén timu nyang teuka deungon keujam. 
<br /><span class="verse" id="27">27 </span>Peue-peue mantong barang niaga gata nyang gata peudieng lam kapai nyan, bandum peulaôt dan aneuëk buah gata, bandum tukang kayée dan saudaga gata, bandum sipa-i nyang na lam kapai nyan, bandum awaknyan gadôh dan lam bak watée gata lam. 
<br /><span class="verse" id="28">28 </span>Peulaôt-peulaôt jikliek-kliek sira teumawök sabab teumakot su geumeuciek awaknyan meudeungöng sampoe teudeungoe u panté-panté bak binéh pasie. 
<br /><span class="verse" id="29">29 </span>Jinoe kapainyan ka jitinggai, bandum peulaôt gata jiteungoh u panté. 
<br /><span class="verse" id="30">30 </span>Awaknyan jipeuba-e naseb gata, apoh apah, áh éuh jimeuratok deungon pilu. Awaknyan jisipreuk abée ateueh ulée dan jibalek-balek lam abée tanda meuduka. 
<br /><span class="verse" id="31">31 </span>Deumi gata awaknyan rila jicukô ôk bak ulée, jingui ija kröng peunoh duka cita. Awaknyan jimo seudeh ngon jimeuratok dan jipeuba-e naseb gata. 
<br /><span class="verse" id="32">32 </span>Laju awaknyan jimeuca-e saboh lagu teupeukubu lam jrat, 'He Tirus, soe kheueh imbang gata? Tirus, di laôt jinoe gata ka kalu. 
<br /><span class="verse" id="33">33 </span>Watée laôt raya gata arông deungon barang peunoh meuasoe, gata peupeunoh nyang jipeureulée lé bansa-bansa; raja-raja pih gata peukaya. 
<br /><span class="verse" id="34">34 </span>Jinoe gata ka lam, hanco lam tuwie laôt lhok. Bandum aneuëk buah gata dan barang-barang gadôh meusajan gata lam laôt raya.' 
<br /><span class="verse" id="35">35 </span>Bandum ureuëng nyang na tinggai bak binéh panté yo ngon teumakot watée jiingat keu naseb gata. Meunan cit raja-raja awaknyan teumakot raya; teumakot ngon gli deuh teukalon bak muka awaknyan. 
<br /><span class="verse" id="36">36 </span>Gata ka gadôh seungab sapan sapa. Bubena ureuëng meuniaga bansigom donya ka jeuet keu yo sabab teumakot jirasa naseb nyang lagée nyan teuma." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
