<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-33</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a>
<span class="chapread">33</span>
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 33</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman lom ubak ulôn, kheun Gobnyan, 
<br /><span class="verse" id="2">2 </span>"He manusia fana, tapeugah kheueh ubak bansa gata bahwa meunyoe Ulôn ka Lôn peuteuka prang ateueh saboh nanggroe, nyoe kheueh nyang teuma teujadi. Peunduduek nanggroe nyan geupiléh lamkawan awaknyan keudroe sidroe ureuëng jaga. 
<br /><span class="verse" id="3">3 </span>Meunyoe ureuëng jaga nyan jikalon na musoh teuka, lé jihnyan laju jipeumusu tanda bahya jeuet bandum ureuëng meujaga-jaga. 
<br /><span class="verse" id="4">4 </span>Barang sigasoe na jideungoe su tanda bahya nyan teuma hana jipakoe, dan musoh teuka laju jipoh maté ureuëng nyan, dan jihnyan laju maté, nyan sabab salah jih keudroe. Meunyoe ureuëng nyan jipakoe bak su bahya nyan, pasti ureuëng nyan seulamat. 
<br /><span class="verse" id="6">6 </span>Teuma meunyoe ureuëng jaga nyan na jikalon musoh ka jiteuka teuma hana jipeumusu tanda bahya, laju lé musoh jipoh maté ureuëng-ureuëng nyang meudesya nyan, tanggong jaweueb ateueh maté awaknyan Lôn tuntot bak ureuëng nyan. 
<br /><span class="verse" id="7">7 </span>He manusia fana, gata Lôn baiát jeuet keu ureuëng kawai bansa Israel. Tajak peusampoe kheueh ubak awaknyan haba peuingat nyoe: 
<br /><span class="verse" id="8">8 </span>Meunyoe Ulôn peugah bahwa sidroe ureuëng jeuhet maté, teuma gata hana tapeuingat ureuëng nyan jeuet jihnyan jiubah pi-e jih sampoe jihnyan seulamat, dan jihnyan maté mantong lagée ureuëng meudesya. Teuma tanggong jaweueb ateueh maté jihnyan Lôn tunggée bak gata. 
<br /><span class="verse" id="9">9 </span>Meunyoe gata tapeuingat ureuëng jeuhet nyan dan jihnyan hana jitem piôh jipeubuet jeuhet, ureuëng nyan maté sibagoe ureuëng meudesya, teuma gata keudroe seulamat." 
<br /><span class="verse" id="10">10 </span>TUHAN meufeureuman ubak ulôn, "He manusia fana, ta ulang kheueh ubak ureuëng Israel haba awaknyan nyoe, 'Kamoe meurana sabab teupeubeuban deungon desya dan keujeuhetan kamoe. Pakriban kamoe meuteumé udeb?' 
<br /><span class="verse" id="11">11 </span>Peugah kheueh ubak awaknyan bahwa deumi Ulôn, Po teu Allah nyang udeb, TUHAN Nyang Mahamanyang, Ulôn hana galak meunyoe ureuëng jeuhet maté; seubalek jih Ulôn harök jitinggai desya-desya jih mangat jihnyan teutab udeb. He bansa Israel, tapiôh kheueh tapeubuet jeuhet! Pakon gata keuneuk maté? 
<br /><span class="verse" id="12">12 </span>Nah, he manusia fana, tapeugah kheueh ubak ureuëng Israel bahwa meunyoe ureuëng nyang jroh-jroh jipeubuet desya, dan buet jih nyang gét nyang ka jipeubuet yoh masa ilée hana hase geutulông jihnyan. Meunyoe ureuëng jeuhet jipiôh jipeubuet desya, ureuëng nyan hana teuhuköm, dan meunyoe ureuëng nyang jroh jipeubuet desya, ureuëng nyan hana teupeuseulamat. 
<br /><span class="verse" id="13">13 </span>Jeuet mantong Ulôn ka Lôn meujanji keu Lôn peuseulamat ureuëng-ureuëng nyang jroh, teuma meunyoe ureuëng nyan ka jipeuphon jipeubuet desya dan meuharab bahwa jihnyan teupeuseulamat sabab buet jih nyang gét yoh masa dilée nyan, ureuëng nyan keuliru. Ulôn hana Lôn ingat le buet nyang gét nyang ka jipeubuet nyan dan jihnyan maté sabab desya-desya jih keudroe. 
<br /><span class="verse" id="14">14 </span>Jeuet mantong Ulôn ka Lôn peuingat ureuëng-ureuëng jeuhet bahwa jihnyan maté. Teuma meunyoe jihnyan jipiôh jipeubuet desya dan jipeuphon peubuet peue nyang jroh dan beuna, miseu jih ureuëng nyan jijok pulang barang nyang jipeugadée lé gob, atawa barang nyang ka jicue dan jitaát ubak huköm-huköm nyang teuba jihnyan ubak udeb, dan jihnyan hana maté. 
<br /><span class="verse" id="16">16 </span>Ulôn hana Lôn ingat le desya-desya nyang ka jipeubuet, dan jihnyan udeb sabab jipeubuet peue nyang beuna dan gét. 
<br /><span class="verse" id="17">17 </span>Teuma bansa nyan jipeugah bahwa tindakan Ulônnyan hana ade. 
<br /><span class="verse" id="18">18 </span>Sigoe teuk Ulôn peugah bahwa meunyoe ureuëng nyang gét ka jipeuphon jipeubuet nyang jeuhet, ureuëng nyan maté sabab buet jihnyan. 
<br /><span class="verse" id="19">19 </span>Meunyoe ureuëng nyang jeuhet jipiôh jipeubuet desya, dan ka jipeuphon peubuet peue nyang gét dan beuna, ureuëng nyan udeb ngon buet jihnyan. 
<br /><span class="verse" id="20">20 </span>Bahpi lagée nyan bansa Israel jipeugah cit bahwa tindakan Ulôn nyan hana ade. Bit, Ulôn Lôn peusidang awaknyan maséng-maséng meunurot buet nyang ka jipeubuet nyan." 
<br /><span class="verse" id="21">21 </span>Bak tanggai limong buleuen siploh, bak thon nyang keudua blaih masa kamoe teuböih, sidroe ureuëng nyang hase lheueh di Yerusalem teuka dan jijak peugah ubak ulôn bahwa banda nyan ka rhot. 
<br /><span class="verse" id="22">22 </span>Bak malam sigohlom awaknyan teuka, ulôn ka lôn rasa kuasa TUHAN. Jadi watée ureuëng nyan jijak ubak ulôn, ulôn ka jeuet lôn peugah haba dan babah lôn hana le kalu. 
<br /><span class="verse" id="23">23 </span>TUHAN meufeureuman ubak ulôn, 
<br /><span class="verse" id="24">24 </span>"He manusia fana, ureuëng-ureuëng nyang tinggai nibak rungka-rungka banda nyang reuloh di tanoh Israel nyan jipeugah, 'Nabi Ibrahim meuteumé bandum tanoh nyoe, padahai gobnyan cit sidroe. Geutanyoe nyoe jai that jeumeulah jih, jadi tanoh nyoe jeuet keu atra geutanyoe.' " 
<br /><span class="verse" id="25">25 </span>Sabab nyan TUHAN Nyang Mahamanyang geuyue ubak ulôn jak peusampoe peusan nyoe ubak awaknyan, "Gata tapajoh uengkot sie nyang na mantong meudarah; gata taseumah beurala dan tapeubuet buet peu maté gob. Ceubeueh that gata peugah tanoh nyoe atra milék gata. 
<br /><span class="verse" id="26">26 </span>Gata meubangga ngon peudeueng gata. Tindakan gata kuto lumpah na. Gata banmandum tapeubuet buet meumukah. Peu kheueh mantong cit gata aku bahwa tanoh nyoe atra milék gata? 
<br /><span class="verse" id="27">27 </span>Deumi Ulôn, Po teu Allah nyang udeb, TUHAN Nyang Mahamanyang, ureuëng-ureuëng nyang tinggai di rungka-rungka banda nyan maté keunong poh. Awaknyan tinggai di padang-padang luwah dan jipajoh lé beulatang buih. Awaknyan jimusöm bak gunong-gunong dan guha-guha awaknyan maté sabab keunong bala peunyakét. 
<br /><span class="verse" id="28">28 </span>Nanggroe nyan Lôn peujeuet padang pasi nyang sungue, dan keukuasaan nyang awaknyan peubangga nyan habéh. Gunong-gunong nyang na di Israel jeuet keusungue seunyab sampoe hana meusidroepi nyang na ureuëng jijeuet jak rot nyan. 
<br /><span class="verse" id="29">29 </span>Bak watée Ulôn kuhuköm bansa-bansa nyan sabab desya-desya awaknyan dan Lôn peujeuet nanggroe nyan sungue seunyab, barô kheueh jiteupeue lé awaknyan bahwa Ulôn kheueh TUHAN." 
<br /><span class="verse" id="30">30 </span>TUHAN meufeureuman, "Hei manusia fana, gata ka jeuet keu boh nariet ureuëng nyang saboh bansa ngon gata watée awaknyan meurumpok bak beuton-beuton banda atawa bak binéh-binéh babah pintoe rumoh. Awaknyan jipeugah sabe keudroe-droe, 'Jak tadeungoe peue nyang geupeugah lé TUHAN nibak uroe nyoe.' 
<br /><span class="verse" id="31">31 </span>Awaknyan jijak meurôn-rôn dan sibagoe umat Lôn awaknyan jiduek jideungoe tutoe haba gata, teuma peue nyang gata peurintah nyan hana awaknyan peubuet. Bak bibi awaknyan jipeugah tutoe haba cinta teuma lam até awaknyan nyang jipike keuhai laba. 
<br /><span class="verse" id="32">32 </span>Gata jianggab sidroe ureuëng meunyanyi ca-e-ca-e cinta nyang meusu meu-alon dan carông gata peumeu én keucapi. Beutôi awaknyan jideungoe tutoe haba gata teuma hana jipeubuet lagée kheun gata. 
<br /><span class="verse" id="33">33 </span>Banmandum nyang gata peugah nyan teujadi, dan meunyoe watée nyan ka teuka, awaknyan jiteupeue bahwa ka lheueh na sidroe nabi lamkawan awaknyan." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="34.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
