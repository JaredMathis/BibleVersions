<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-23</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 23</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN meufeureuman ubak ulôn, kheun Gobnyan, 
<br /><span class="verse" id="2">2 </span>"He manusia fana, na dua droe ureuëng inong, adoe aduen. 
<br /><span class="verse" id="3">3 </span>Yoh masa muda, awaknyan tinggai di nanggroe Meusé. Di nanggroe Meusé nyan awaknyan bandua ka gadôh peurawan, laju awaknyan jeuet keu inong lunte. 
<br /><span class="verse" id="4">4 </span>Nyang tuha nan jih Ohola; jihnyan teupeulambang keu Samaria. Adoe jih teuhôi nan Oholiba; jihnyan teupeulambang keu banda Yerusalem. Ulôn meukawen ngon awaknyan laju meuteumé aneuëk bak bandua inong nyan. 
<br /><span class="verse" id="5">5 </span>Bahpi Ohola ka jeuet keu peurumoh Lôn, jihnyan teutab meulunte, dan that-that gurangsang jipeutimang geunaséh-geunaséh jih di Asyur. 
<br /><span class="verse" id="6">6 </span>Awaknyan na kheueh tantra nyang sok peukayan seuragam mirah ungu, ureuëng bansawan dan peujabat-peujabat manyang; bandum nyan na kheueh peuwira-peuwira pasokan meuguda nyang ruman jih gagah-gagah. 
<br /><span class="verse" id="7">7 </span>Deungon ureuëng-ureuëng rayeuk nyan kheueh Ohola meumukah. Lom teuma that-that gurangsang beureuhi inong nyan, jipeukutoe teuma droe jih deungon jiseumah beurala-beurala nyang jiseumah lé awaknyan. 
<br /><span class="verse" id="8">8 </span>Inong nyan teutab hana jipiôh jipeubuet jeuhet lagée nyang ka jipeubuet di nanggroe Meusé, diteumpat inong nyan gadôh peurawan jih. Yoh masa ubit jih, inong nyan ka jipeuéh dan jipeusaneut lagée inong meumukah. 
<br /><span class="verse" id="9">9 </span>Sabab nyan kheueh Ulôn jok jihnyan ubak geunaséh-geunaséh jih, ureuëng-ureuëng Asyur nyang lumpah jirindu nyan. 
<br /><span class="verse" id="10">10 </span>Jihnyan jipeulon lé awaknyan deungon gasa, laju jipoh maté ngon peudeueng, dan aneuëk-aneuëk inong nyan jireupah. Dipat mantong naseb inong nyan jeuet keu boh bibie kawöm hawa. 
<br /><span class="verse" id="11">11 </span>Oholiba, adoe inong nyan jikalon keujadian nyan, teuma jihnyan leubeh meunafeusu jipeubuet mukah nyan nibak Ohola. 
<br /><span class="verse" id="12">12 </span>Meunan cit di Oholiba gét that jimeuharab ubak ureuëng-ureuëng Asyur nyan, na kheueh peumuda-peumuda gagah nibak pasokan meuguda, ureuëng bansawan dan peujabat manyang, dan sipa-i nyang sok seuragam mirah ungu nyan. 
<br /><span class="verse" id="13">13 </span>Ulôn ngieng keudroe bahwa Oholiba paleng jeuhet, saban lagée poda jih. 
<br /><span class="verse" id="14">14 </span>Maken treb Oholiba seumaken beujat. Jihnyan lumpah teutarek ubak gamba-gamba nyang meu uke nibak bintéh, dan nyang teuwareuna deungon cét lagée darah mirah. Gamba-gambanyan teupeulambang peuwira-peuwira Babel deungon talo keuieng nyang ceudah dan seureuban nyang meujuntée. 
<br /><span class="verse" id="16">16 </span>Watée Oholiba jikalon gamba-gamba nyan, laju teuka beureuhi dan gurangsang jihnyan luwabiasa dan jihnyan laju jikirém undangan ubak peuwira-peuwira nyan di Babel. 
<br /><span class="verse" id="17">17 </span>Dan teuka kheueh awaknyan dan jiéh ngon inong nyan. Awaknyan jinoda inong nyan luwabiasa sampoe inong nyan teuka luwat keu awaknyan. 
<br /><span class="verse" id="18">18 </span>Óh lheueh nyan deungon trang-trang inong nyan jimeujinah dan jimeumukah sira jipeukalon droe dikeue ureuëng ramé. Ulôn luwat that Lôn kalon inong nyan, saban cit lagée Ulôn luwat keu poda jih. 
<br /><span class="verse" id="19">19 </span>Maken treb maken kayém jipeubuet mukah, hana beuda jih yoh jihnyan jimeumukah yoh inong nyan mantong di nanggroe Meusé. 
<br /><span class="verse" id="20">20 </span>Inong nyan lumpah beureuhi keu ureuëng agam nyang ju nafeusu gurangsang jih, dan nyang geujolak nafeusu beureuhi jih sabe rayeuk lagée nafeusu guda agam. ( 
<br /><span class="verse" id="21">21 </span>He Oholiba, gata keuneuk ulang lom buet jeuhet nyan nyang gata peubuet yoh gata mantong muda, watée ureuëng Meusé meucumbu rayu deungon gata.)" 
<br /><span class="verse" id="22">22 </span>TUHAN Nyang Mahamanyang meufeureuman, "He Oholiba, gata ka bosan deungon geunaséh-geunaséh gata, teuma Ulôn Lôn peusuna awaknyan jeuet awaknyan beungéh keu gata dan jikeupong gata. 
<br /><span class="verse" id="23">23 </span>Ulôn kugumpôi dan Ulôn ba bandum geunaséh gata nyang na di Babel, Pekod, Soa, Koa, Asyur, meunan cit deungon ureuëng-ureuëng Kaldea. Ulôn ba keu gata peumuda-peumuda gagah nyang meupangkat manyang, bansawan, peujabat peunteng dan peuwira-peuwira pasokan meuguda. 
<br /><span class="verse" id="24">24 </span>Awaknyan jijakprang gata rot utara deungon tantra nyang raya, deungon geuritan-geuritan prang dan geuritan nyang ba beukai. Deungon teulindong ngon peurisai dan tupi-tupi waja, awaknyan jikeupong gata. Teuma Lôn peubiyeu awaknyan jihuköm gata meunurot huköm-huköm nyang na bak awaknyan keudroe. 
<br /><span class="verse" id="25">25 </span>Sabab Ulôn beungéh keu gata, Lôn peubiyeu awaknyan jipeubuet ateueh gata deungon keujam. Idong dan ôn punyueng gata awaknyan koh dan aneuëk-aneuëk gata jicok dan jitot udeb-udeb. 
<br /><span class="verse" id="26">26 </span>Gata jipeulon dan piasan-piasan gata jireupah. 
<br /><span class="verse" id="27">27 </span>Meunan kheueh Ulôn kupeupiôh nafeusu beureuhi gata dan bandum buet mukah nyang ka gata peubuet yoh phon gata mantong di nanggroe Meusé. Gata hana meuharab le ubak beurala toh mantong atawa teuingat ubak Meusé." 
<br /><span class="verse" id="28">28 </span>TUHAN Nyang Mahamanyang meufeureuman, "Ulôn Lôn seurah gata ubak ureuëng-ureuëng nyang paleng gata luwat dan nyang gata banci. 
<br /><span class="verse" id="29">29 </span>Sabab awaknyan banci keu gata, bandum hase jeureh payah gata jireupah lé awaknyan. Gata jitinggai teulon bulat hana meuija meusiurat beuneueng lagée inong lunte nyang jitonton lé ureuëng ramé. Nafeusu beureuhi dan buet cabui gata nyan kheueh 
<br /><span class="verse" id="30">30 </span>nyang peuteuka hase nyang brok nyoe keu gata. Gata jeuet keulunte keu bansa-bansa, dan tapeukutoe droe gata deungon beurala-beurala awaknyan. 
<br /><span class="verse" id="31">31 </span>Gata taseutôt pi-e poda gata, lé sabab nyan gata Ulôn huköm deungon huköman nyang saban." 
<br /><span class="verse" id="32">32 </span>TUHAN Nyang Mahamanyang meufeureuman, "Asoe cangkie poda gata harôh gata jieb. Cangkie nyan raya dan lhok. Asoe cangkie nyan peunoh meu asoe ejekan dan hinaan, nyang harôh gata tanggong nibak tieb-tieb ureuëng. 
<br /><span class="verse" id="33">33 </span>Cangkie poda gata Samaria, asoe jih teumakot dan hanco nyang hana teukira. Óh ka lheueh gata jieb bandum asoe jih gata mabök dan meudeurita. Dan deungon péng-péng cangkie nyang beukah meurabok nyan gata tapriek-priek dada gata. Ulôn, TUHAN Nyang Mahamanyang ka Lôn peugah haba." 
<br /><span class="verse" id="35">35 </span>TUHAN Nyang Mahamanyang meufeureuman, "Sabab gata ka tuwoe bak Ulôn dan tapeulikot Ulôn, gata meudeurita akibat nafeusu beureuhi gata dan lunte gata." 
<br /><span class="verse" id="36">36 </span>TUHAN meufeureuman ubak ulôn, "He manusia fana, peu kheueh ka siab teupeuhuköm Ohola dan Oholiba? Sapa kheueh awaknyan keuhai keujeuhetan nyang ka awaknyan peubuet. 
<br /><span class="verse" id="37">37 </span>Awaknyan ka jipeubuet meumukah dan jipeumaté gob; awaknyan ka jimeumukah ngon beurala-beurala dan jipoh maté aneuëk-aneuëk Ulôn nyang awaknyan peulahé. Aneuëk-aneuëk nyan ka awaknyan peuseumah ubak beurala-beurala awaknyan. 
<br /><span class="verse" id="38">38 </span>Dan bukon nyan mantong. Awaknyan ka teuma jipeukutoe Baét Ulôn dan uroe Sabat nyang ka Lôn peuteutab nyan. 
<br /><span class="verse" id="39">39 </span>Bak uroe awaknyan jipeumaté aneuëk-aneuëk Ulôn dan jipeuseumah keu beurala-beurala, bandua droe aduen adoe nyan geuteuka u Baét Lôn dan laju jipeukutoe Baét Ulôn nyan! 
<br /><span class="verse" id="40">40 </span>Dan awaknyan jikirém undangan keu ureuëng-ureuëng agam di nanggroe nyang jiôh, dan ureuëng nyang teu undang nyan laju jiteuka. Keu teusambot jamé nyang teu undang nyan, bandua adoe aduen nyan laju jimanoe, jiboh cilak mata sira jingui piasan-piasan. 
<br /><span class="verse" id="41">41 </span>Laju awaknyan jiduek ateueh teumpat duek nyang ceudah. Dikeue jihnyan na saboh meuja hidangan nyang peunoh deungon meubagoe rupa peunajoh, hana keutinggalan dupa dan minyéuk zaiton nyang ka Ulôn jok keu awaknyan. 
<br /><span class="verse" id="42">42 </span>Di luwa teudeungoe su ureuëng ramé nyang lumpah subra teungoh jipeupueh até ban galak droe. Ureuëng-ureuëng nyan ka ji undang jeuet jiteuka nibak padang pasi. Awaknyan jipeusök gleueng bak jaroe ureuëng inong adoe aduen nyan, dan jipeuseuôn mahkota-mahkota nyang lagak ateueh ulée awaknyan. 
<br /><span class="verse" id="43">43 </span>Laju Lôn pike, 'Peu kheueh mantong jitem awaknyan geumeuén cinta ngon inong jeuhet nyang ka layée sabab buet meumukah nyan?' 
<br /><span class="verse" id="44">44 </span>Ngon cara meugantoe-gantoe awaknyan jijak ubak Ohola dan Oholiba, bandua inong lunte nyang ka beujat nyan. 
<br /><span class="verse" id="45">45 </span>Teuma, ureuëng-ureuëng saléh geupeu huköm ureuëng inong adoe aduen nyan ateueh dasai buet meumukah dan seumupoh maté, sabab awaknyan biet-biet meusalah." 
<br /><span class="verse" id="46">46 </span>TUHAN Nyang Mahamanyang meufeureuman, "Jak tawök kheueh laju saboh kawan ureuëng mangat jijak reupah dan jiseksa bandua ureuëng inong lunte nyan. 
<br /><span class="verse" id="47">47 </span>Bah kheueh awaknyan jigeulawa ngon batée dan jicang deungon peudeueng. Bah kheueh aneuëk-aneuëk awaknyan jitak-tak dan rumoh-rumoh awaknyan jitot. 
<br /><span class="verse" id="48">48 </span>Bansaboh nanggroe Lôn peuhanco bandum buet-buet nyang jeuhet lagée nyan. Tendakan Ulôn nyan jeuet keu peuingat keu bandum ureuëng inong mangat bék jipeubuet jeuhet lagée dua droe inong adoe aduen nyan. 
<br /><span class="verse" id="49">49 </span>He Ohola dan Oholiba, ulôn kuhuköm gata sabab gata meumukah dan taseumah beurala. Dan barô kheueh gata teupeue bahwa Ulôn kheueh TUHAN Nyang Mahamanyang." </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
