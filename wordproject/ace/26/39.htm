<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>Yehezkiel - Aceh Bible - Old Testament / Ezekiel-39</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yehezkiel</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a>
<span class="chapread">39</span>
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 39</h3>
<!--... the Word of God:--><span class="dimver">
 </span>
<p><span class="verse" id="1">1 </span>TUHAN Nyang Mahamanyang meufeureuman, "He manusia fana, taancam kheueh Gog, raja agong di nanggroe Mesekh dan nanggroe Tubal, dan tapeugah ubak jihnyan bahwa Ulôn nyoe na kheueh musoh jih. 
<br /><span class="verse" id="2">2 </span>Ulôn Lôn peuwet jihnyan, dan Lôn ba jihnyan Lôn peuteubiet nibak daerah jiôh di utara, u gunong-gunong Israel. 
<br /><span class="verse" id="3">3 </span>Disinan Lôn seukok busur jihnyan sampoe lheueh nibak jaroe wie jih, dan Ulôn peulheueh aneuk-aneuk panah jihnyan nibak jaroe uneuen jihnyan. 
<br /><span class="verse" id="4">4 </span>Di ateueh gunong-gunong nyang na di Israel, Gog meusajan ngon bandum sidadu jihnyan dan sikutu jihnyan maté, dan manyét-manyét awaknyan Ulôn bri ubak bubena cicém dan meulatang buih jeuet jipajoh. 
<br /><span class="verse" id="5">5 </span>Sipa-i-sipa-i nyan reubah dan maté teugageueng di ladang-ladang. Ulôn, TUHAN Nyang Mahamanyang ka Lôn peugah haba. 
<br /><span class="verse" id="6">6 </span>Ulôn Lôn peuteuka apui sampoe habéh tutong di tanoh Magog di binéh-binéh panté, di teumpat peunduduek jihnyan udeb deungon aman. Dan jiteupeue kheueh lé awaknyan bandum bahwa Ulôn kheueh TUHAN. 
<br /><span class="verse" id="7">7 </span>Teuma lamkawan ureuëng Israel, Lôn peumaklum nan Ulôn nyang suci, dan nan Ulôn nyan hana lé jipeukutoe. Dan jiteupeue kheueh lé bansa-bansa bahwa Ulôn kheueh TUHAN, Po teu Allah suci di Israel." 
<br /><span class="verse" id="8">8 </span>TUHAN Nyang Mahamanyang meufeureuman, "Uroe nyang Ulôn peugah nyan teuma teuka. 
<br /><span class="verse" id="9">9 </span>Peunduduek banda-banda di Israel jiteubiet meurön-rön keu jijak peusapat bandum sinjata nyang ka jitinggai, atra nyan na kheueh, peurisai dan peudeueng, panah dan aneuk panah teutamah lom ngon tungkat seumeupoh. Bandum awaknyan peujeuet keu kayée apui, dan nyan seb keu tujoh thon. 
<br /><span class="verse" id="10">10 </span>Jadi, awaknyan hana peureulée jipeusapat kayée apui di ladang atawa jiteubang kayée lam gle, sabab sinjata-sinjata nyang jitinggai nyan lumpah that jai teucok keukayée apui. Awaknyan jirampok dan jireupah atra ureuëng-ureuëng nyang ka lheueh meurampok dan jireupah atra awaknyan. Ulôn, TUHAN Nyang Mahamanyang ka Lôn peugah haba." 
<br /><span class="verse" id="11">11 </span>TUHAN meufeureuman, "Meunyoe bandumnyoe ka teujadi, Ulôn Lôn jok ubak Gog tanoh keu lampôh jrat di Israel, di Pantôn rot jeumeurang nyang teumpat jih siblaih utimu rot Laôt Maté. Disinan kheueh Gog ngon bandum sipa-i jihnyan teukubu, dan pantôn nyan teupeunan, 'Pantôn Pasokan Gog'. 
<br /><span class="verse" id="12">12 </span>Tujoh buleuen treb jih ureuëng-ureuëng Israel mehmoh jipasoe lam jrat manyét-manyét nyan mangat tanoh bék kutoe le. 
<br /><span class="verse" id="13">13 </span>Bandum peunduduek nanggroe jimeuseuraya jitanom lam jrat manyét-manyét nyan; dan keunyan awaknyan jiteurimong tanda peunghargaan bak uroe keumeunangan Ulôn. Ulôn, TUHAN Nyang Mahamanyang ka Lôn peugah haba. 
<br /><span class="verse" id="14">14 </span>Óh lheueh tujoh buleuen nyan ka habéh, napadubdroe ureuëng jibri tugaih keujijak rawöh bansaboh nanggroe nyan jijak mita manyét-manyét nyang na mantong teutinggai teugageueng bak tanoh, dan meunyoe na, laju jipasoe lam jrat manyét nyan jeuet nanggroe nyan gleh nibak nyang kutoe. 
<br /><span class="verse" id="15">15 </span>Watée jimita manyét-manyét nyan, tieb-tieb na jiteumé tuleueng manusia, awaknyan jijok tanoh bak binéh nyan, mangat lé tukang-tukang kubu manyét jikalon nyan dan jipeukubu tuleueng nyan di Pantôn Pasokan Gog. 
<br /><span class="verse" id="16">16 </span>Deungon caranyan, tanoh nyan ka teupeugleh nibak nyang kutoe. (Óh uroe dudoe, nibak pantôn nyan teuma na banda nyang nan jih saban deungon Pasokan Gog.)" 
<br /><span class="verse" id="17">17 </span>TUHAN Nyang Mahamanyang meufeureuman ubak ulôn, "He manusia fana, tatawök kheueh bandum cicém dan beulatang nyang laén, jeuet jiteuka rot patmantong jeuet jijak pajoh keureubeuen nyang Ulôn keubah keu awaknyan. Ulôn teuma Lôn peuna khanuri nyang paleng rayeuk bak gunong-gunong Israel, disinan awaknyan meuteumé jipajoh uengkot sie dan ji-jieb darah. 
<br /><span class="verse" id="18">18 </span>Awaknyan meuteumé jipajoh manyét-manyét pahlawan, dan ji-jieb darah nyang mat-mat kuasa ateueh rhueng donya. Bubena pahlawan dan nyang mat kuasa nyan teupoh maté lagée teupoh maté kaméng-kaméng agam atawa aneuëk-aneuëk kaméng, atawa banteng-banteng teumbon. 
<br /><span class="verse" id="19">19 </span>Óh ka lheueh Lôn peumaté ureuëng-ureuëng nyan lagée keureubeuen, cicém-cicém dan beulatang-beulatang nyang laén jijak pajoh bandum gapah nyan sampoe án troe meugeureu ôb, dan ji-jieb darah sampoe mabök. 
<br /><span class="verse" id="20">20 </span>Nibak meuja Lôn awaknyan jeuet jipeutroe pruet deungon banmandum guda dan nyang duek ateueh gudanyan dan deungon bandum peujuang. Ulôn, TUHAN Nyang Mahamanyang ka Lôn peugah haba." 
<br /><span class="verse" id="21">21 </span>TUHAN meufeureuman, "Ulôn Lôn ngieng keumuliaan Lôn keu bansa-bansa. Awaknyan bandum jikalon pakriban Ulôn peuguna keukuasaan Lôn keu Lôn peubuet keuputosan-keuputosan nyang ade. 
<br /><span class="verse" id="22">22 </span>Phon saátnyan ureuëng Israel jiteupeue bahwa Ulôn kheueh TUHAN Allah awaknyan. 
<br /><span class="verse" id="23">23 </span>Dan bandum bansa insaf bahwa ureuëng Israel teukirém u teumpat nyang teuböih sabab desya awaknyan ateueh Ulôn. Awaknyan ka Ulôn tinggai dan Lôn peubiyeu meunan mantong jipeutaloe lé musoh dan jipeumaté dimideuen prang. 
<br /><span class="verse" id="24">24 </span>Ulôn peubuet ateueh awaknyan nyang lagée nyan na kheueh sisuai deungon buet nyang kutoe dan nyang jeuhet nyang ka jipeubuet lé awaknyan, dan laju Ulôn tinggai awaknyan." 
<br /><span class="verse" id="25">25 </span>TUHAN Nyang Mahamanyang meufeureuman, "Teuma bak saátnyoe Ulôn Lôn gaséh umat Israel keuturonan Nabi Yakub, dan Lôn peujeuet awaknyan makmu lom. Deungon lagéenyan teutab Lôn jaga mangat nan Ulôn teutab jihoreumat. 
<br /><span class="verse" id="26">26 </span>Meunyoe awaknyan tinggai lom deungon teunang di nanggroe jih keudroe, dan hana meusidroe pih nyang peutakot awaknyan, teuma awaknyan tuwoe pakriban awaknyan ka jipeumalée ngon sabab ka jikhianat Ulôn. 
<br /><span class="verse" id="27">27 </span>Ulôn Lôn peuwoe lom awaknyan nibak nanggroe-nanggroe musoh awaknyan keudroe, dan keusucian Lôn leumah ubak bandum bansa ngon sabab buet Ulôn nyan. 
<br /><span class="verse" id="28">28 </span>Dan jiteupeue kheueh lé umat Lôn bahwa Ulôn kheueh TUHAN Po teu Allah awaknyan. Sabab Ulôn kheueh nyang ka kirém awaknyan u teumpat nyang teuböih, teuma Ulôn nyang ka puwoe awaknyan ubak nanggroe awaknyan keudroe, dan hana Lôn tinggai meusidroepih awaknyan disinan. 
<br /><span class="verse" id="29">29 </span>Ulôn Lôn sintong roh Ulôn ateueh bansa Israel, dan hana Lôn tinggai awaknyan lagée nyang ka-ka. Ulôn, TUHAN Nyang Mahamanyang ka Lôn peugah haba."</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="40.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
