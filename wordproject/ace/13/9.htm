<!doctype html>
<html lang="ace">
<head>
<meta http-equiv="Content-Type" content="text/html; charset=UTF-8" />
<title>1 Tawarikh - Aceh Bible - Old Testament / 1Chronicles-9</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>1 Tawarikh</h1>
<p class="ym-noprint">
 
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Chapter 9</h3>
<!--... the Word of God:--> 
<p><span class="verse" id="1">1 </span>Banmandum ureuëng Israel teudafeutar meunurot keuluwarga jihnyan maséng-maséng. Dafeutarnyan na teucetet didalam kitab Raja-raja Israel. Sibagoe huköman ateueh desya-desya nyang jipeubuet lé awaknyan, rakyat Yehuda laju jiangkot u teumpat nyang teuböih. 
<br /><span class="verse" id="2">2 </span>Lamkawan awaknyan nyang phon-phon that woe ubak tanoh milék droejih nyang na di banda-banda na kheueh ureuëng awam, teungku-teungku imeum, ureuëng Lewi dan utoh-utoh nyang meukeureuja di Baét TUHAN. 
<br /><span class="verse" id="3">3 </span>Siladum nibak sukée Yehuda, Benyamin, Efraim dan Manasye jigisa dan tinggai laju di Yerusalem. 
<br /><span class="verse" id="4">4 </span>Na 690 keuluwarga nibak sukée Yehuda nyang tinggai di Yerusalem, jitamong cit keunan keuturonan aneuëk-aneuëk Yehuda nyang nan jih Peres, Syela dan Zerah. Keuturonan Peres jipimpén lé Utai. Garéh keuturonan Utai phon di miyueb u ateueh na kheueh Utai, Amihud, Omri, Imri dan Bani. Keuturonan Syela jipimpén lé Asaya. Gobnyan na kheueh ulée keuluwarga. Keuturonan Zerah jipimpén lé Yeuel. 
<br /><span class="verse" id="7">7 </span>Ureuëng-ureuëng sukée Benyamin nyang na tinggai di Yerusalem na 956 keuluwarga. Ulée-ulée keuluwarga awaknyan na kheueh: Salu aneuëk Mesulam, cucoe Hodawya, buyut Hasenua Yibnia aneuëk Yeroham Ela aneuëk Uzi, cucoe Mikhri Mesulam aneuëk Sefaca, cucoe Rehuel, buyut Yibnia. 
<br /><span class="verse" id="10">10 </span>Teungku-teungku imeum nyang teukheun lom nyoe tinggai di Yerusalem: Yedaya, Yoyarib dan Yakhin Azarya aneuëk Hilkia, indatu jihnyan na kheueh Mesulam, Zadok, Merayot dan Ahitub. (Azarya na kheueh ulée peugawaée di Baét TUHAN.) Adaya aneuëk Yeroham; indatu jihnyan na kheueh Pasyhur dan Malkia. Masai aneuëk Adiel; indatu jihnyan na kheueh Yahzera, Mesulam, Mesilemit, Imer. 
<br /><span class="verse" id="13">13 </span>Teungku imeum nyang jeuet keu ulée keuluwarga, banmandum jih na 1.760 droe. Awaknyan carông that bak jipeubuet peue mantong buet di Baét TUHAN. 
<br /><span class="verse" id="14">14 </span>Ureuëng-ureuëng Lewi nyang teupeugah lom nyoe awaknyoe tinggai di Yerusalem: Semaya aneuëk Hasub; indatu jihnyan na kheueh Azrikam dan Hasabya nibak kawöm Merari Bakbakar, Heres dan Galal Matanya aneuëk Mikha; indatu jih na kheueh Zikhri dan Asaf Obaja aneuëk Semaya; indatu jihnyan na kheueh Galal dan Yedutun Berekhya aneuëk Asa, cucoe Elkana, gobnyan tinggai di daerah banda Netofa. 
<br /><span class="verse" id="17">17 </span>Tukang-tukang kawai Baét TUHAN nyang na tinggai di Yerusalem meusapat deungon keuluwarga jihnyan na kheueh: Akub, Talmon, Ahiman, dan Salum ulée kawai. 
<br /><span class="verse" id="18">18 </span>Sampoe nibak uroenyoe ureuëng-ureuëng nyang nibak kawöm awaknyan teubri tugaih keu jijakkawai Pintoe Geureubang Raja disiblaih u timu. Yoh masa ilée ureuëng-ureuëng nibak kawöm awaknyan teubri tugaih mangat jijak jaga pintoe-pintoe geureubang nyang teutuju ubak khimah-khimah ureuëng Lewi. 
<br /><span class="verse" id="19">19 </span>Nyang teubri tugaih keu teujaga nibak babah pintoe tamong u Baét TUHAN na kheueh Salum meusajan deungon ureuëng-ureuëng nyang sikawöm deungon jihnyan, nyan kheueh kawöm Korah. (Salum nyan na kheueh aneuëk Kore cucoe Ebyasaf.) Yoh masa ilée indatu awaknyan jipeubuet tugaih nyan bak watée awaknyan jipeutimang khimah-khimah TUHAN. 
<br /><span class="verse" id="20">20 </span>Pinehas aneuëk Eleazar -- seumoga TUHAN geulindong gobnyan! -- na peureunah jeuet keu ulée kawai awaknyan. 
<br /><span class="verse" id="21">21 </span>Zakharia aneuëk Meselemya meunan cit ureuëng nyang kawai pintoe geureubang Khimah TUHAN. 
<br /><span class="verse" id="22">22 </span>Banmandum nyang teupiléh keu teukawai babah pintoe geureubang na 212 droe. Awaknyan na teudafeutar meunurot gampông-gampông teumpat tinggai awaknyan. Indatu awaknyan teujok jabatan-jabatan nyan lé Raja Nabi Daud dan Nabi Samuel. 
<br /><span class="verse" id="23">23 </span>Phon watéenyan awaknyan dan keuturonan awaknyan teutab jeuet keu keuneumiet Pintoe Geureubang Baét TUHAN. 
<br /><span class="verse" id="24">24 </span>Na 4 boh pintoe: saboh di utara, saboh di seulatan, saboh di timu dan saboh teuk di barat. Nibak tieb-tieb saboh pintoenyan jipeuduek sidroe ureuëng Lewi nyang jeuet keu ulée jaga. 
<br /><span class="verse" id="25">25 </span>Waréh kawöm awaknyan nyang na tinggai di gampông-gampông, jibantu gobnyan seucara meugantoe-gantoe -- tieb-tieb sigoe siseun aleuhat treb jih. 
<br /><span class="verse" id="26">26 </span>Teuma ban peuet droe ulée jaga nyan teutab jimat tugaih seucara teutab. Awaknyan meutanggong jaweueb ateueh bilék-bilék nyang na di Baét TUHAN dan barang-barang nyang teukeubah disinan. 
<br /><span class="verse" id="27">27 </span>Awaknyan tinggai tô ngon Baét TUHAN, sabab awaknyan harôh jijaga rumoh nyan dan jibuka pintoe-pintoe geureubang bak tieb-tieb beungoh. 
<br /><span class="verse" id="28">28 </span>Ladum nibak ureuëng Lewi nyang laén meutanggong jaweueb ateueh peukakaih-peukakaih keu iébadat. Awaknyan kheueh nyang itong bak watée teupeuteubiet dan bak watée jijak pulang lom teuma. 
<br /><span class="verse" id="29">29 </span>Ladum awaknyan meutanggong jaweueb ateueh peurabot-peurabot iébadat, ateueh teupông, anggô, minyéuk zaiton, keumeunyan meunan cit deungon reumpah-reumpah. 
<br /><span class="verse" id="30">30 </span>Teuma nyang meutanggong jaweueb bak teujampu reumpah-reumpah nyan na kheueh teungku-teungku imeum. 
<br /><span class="verse" id="31">31 </span>Nyang meutanggong jaweueb ubak teupeugét peuseumahan nyang teupanggang bak apui sidroe lamkawan ureuëng Lewi nyang nan jih Matica, aneuëk tuha Salum nibak kawöm Korah. 
<br /><span class="verse" id="32">32 </span>Ureuëng-ureuëng nibak kawöm Kehat meutanggong jaweueb keu jipeusiab ruti sajian keu TUHAN bak tieb-tieb uroe Sabat. 
<br /><span class="verse" id="33">33 </span>Siladum ureuëng Lewi nyang laén meutugaih sibagoe ureuëng meuca-e meunyanyoe di Baét TUHAN. Ulée-ulée keuluwarga awaknyan tinggai nibak geudong-geudong di Baét TUHAN. Awaknyan hana teujok tugaih nyang laén, sabab awaknyan meutugaih uroe ngon malam. 
<br /><span class="verse" id="34">34 </span>Ureuëng-ureuëng nyang teupeugah di ateueh nyan na kheueh ulée-ulée keuluwarga Lewi meunurot garéh keuturonan awaknyan. Awaknyan na kheueh peumimpén-peumimpén nyang tinggai di Yerusalem. 
<br /><span class="verse" id="35">35 </span>Yeiel jipeudong banda Gibeon, laju gobnyan tinggai disinan. Ureuëng binoe geuh nyang nan jih Maakha, 
<br /><span class="verse" id="36">36 </span>dan aneuëk geuh nyang agam, nyang tuha nan jih Abdon; nyang laén na nyang nan Zur, Kish, Baal, Ner, Nadab, 
<br /><span class="verse" id="37">37 </span>Gedor, Ahyo, Zakharia dan Miklot, 
<br /><span class="verse" id="38">38 </span>ureuëng syiek Simea. Keuturonan awaknyan tinggai di Yerusalem meusapat deungon keuluwarga-keuluwarga nyang laén nyang sikawöm deungon awaknyan. 
<br /><span class="verse" id="39">39 </span>Bapak Raja Saul nan geuh Kish dan nék gobnyan nan geuh Ner. Saul na geumeu aneuëk 4 droe aneuëk agam: Yonatan, Malkisua, Abinadab, dan Esybaal. 
<br /><span class="verse" id="40">40 </span>Yonatan na teuma jimeu aneuëk nyang agam nyang jiboh nan Meribaal, ureuëng syiek si Mikha. 
<br /><span class="verse" id="41">41 </span>Mikha na teuma jimeu aneuëk 4 droe aneuëk agam: Piton, Melekh, Tahrea dan Ahas. 
<br /><span class="verse" id="42">42 </span>Aneuëk Ahas meunan Yoada na teuma jimeu aneuëk lhée droe aneuëk agam: Alemet, Asmawet dan Zimri. Garéh keuturonan Zimri na kheueh Moza, 
<br /><span class="verse" id="43">43 </span>Bina, Rafa, Elasa dan Azel. 
<br /><span class="verse" id="44">44 </span>Azel na teuma geumeu aneuëk 6 droe aneuëk agam: Azrikam, Bokhru, Ismail, Searya, Obaja dan Hanan.</p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<!--..sharper than any twoedged sword...-->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>

<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
