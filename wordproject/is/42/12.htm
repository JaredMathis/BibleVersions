<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Lúkasarguðspjall 12: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lúkasarguðspjall</h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 12 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Fólk hafði nú flykkst að í tugum þúsunda, svo að nærri tróð hver annan undir. Jesús tók þá að tala, fyrst til lærisveina sinna: "Varist súrdeig farísea, sem er hræsnin.  
<br /><span class="verse" id="2">2 </span>Ekkert er hulið, sem eigi verður opinbert, né leynt, er eigi verður kunnugt.  
<br /><span class="verse" id="3">3 </span>Því mun allt það, sem þér hafið talað í myrkri, heyrast í birtu, og það, sem þér hafið hvíslað í herbergjum, mun kunngjört á þökum uppi.  
<br /><span class="verse" id="4">4 </span>Það segi ég yður, vinir mínir: Hræðist ekki þá, sem líkamann deyða og fá að því búnu ekki meira að gjört.  
<br /><span class="verse" id="5">5 </span>Ég skal sýna yður, hvern þér eigið að hræðast. Hræðist þann, er hefur vald að deyða og að því búnu varpa í helvíti. Já, ég segi yður, hræðist hann.  
<br /><span class="verse" id="6">6 </span>Eru ekki fimm spörvar seldir fyrir tvo smápeninga? Og þó er ekki einn þeirra gleymdur Guði.  
<br /><span class="verse" id="7">7 </span>Hárin á höfði yðar eru jafnvel öll talin. Verið óhræddir, þér eruð meira verðir en margir spörvar.  
<br /><span class="verse" id="8">8 </span>En ég segi yður: Hvern þann sem kannast við mig fyrir mönnum, mun og Mannssonurinn kannast við fyrir englum Guðs.  
<br /><span class="verse" id="9">9 </span>En þeim sem afneitar mér fyrir mönnum, mun afneitað verða fyrir englum Guðs.  
<br /><span class="verse" id="10">10 </span>Hverjum sem mælir gegn Mannssyninum, verður það fyrirgefið, en þeim sem lastmælir gegn heilögum anda, verður ekki fyrirgefið.  
<br /><span class="verse" id="11">11 </span>Og þegar þeir leiða yður fyrir samkundur, höfðingja og yfirvöld, hafið þá ekki áhyggjur af því, hvernig eða með hverju þér eigið að verja yður eða hvað þér eigið að segja.  
<br /><span class="verse" id="12">12 </span>Því að heilagur andi mun kenna yður á þeirri stundu, hvað segja ber."  
<br /><span class="verse" id="13">13 </span>Einn úr mannfjöldanum sagði við hann: "Meistari, seg þú bróður mínum að skipta með mér arfinum."  
<br /><span class="verse" id="14">14 </span>Hann svaraði honum: "Maður, hver hefur sett mig dómara eða skiptaráðanda yfir ykkur?"  
<br /><span class="verse" id="15">15 </span>Og hann sagði við þá: "Gætið yðar, og varist alla ágirnd. Enginn þiggur líf af eigum sínum, þótt auðugur sé."  
<br /><span class="verse" id="16">16 </span>Þá sagði hann þeim dæmisögu þessa: "Maður nokkur ríkur átti land, er hafði borið mikinn ávöxt.  
<br /><span class="verse" id="17">17 </span>Hann hugsaði með sér: ,Hvað á ég að gjöra? Nú get ég hvergi komið fyrir afurðum mínum.'  
<br /><span class="verse" id="18">18 </span>Og hann sagði: ,Þetta gjöri ég: Ég ríf hlöður mínar og reisi aðrar stærri, og þangað safna ég öllu korni mínu og auðæfum.  
<br /><span class="verse" id="19">19 </span>Og ég segi við sálu mína: Sála mín, nú átt þú mikinn auð til margra ára, hvíl þig nú, et og drekk og ver glöð.'  
<br /><span class="verse" id="20">20 </span>En Guð sagði við hann: ,Heimskingi, á þessari nóttu verður sál þín af þér heimtuð, og hver fær þá það, sem þú hefur aflað?'  
<br /><span class="verse" id="21">21 </span>Svo fer þeim er safnar sér fé, en er ekki ríkur hjá Guði."  
<br /><span class="verse" id="22">22 </span>Og hann sagði við lærisveina sína: "Því segi ég yður: Verið ekki áhyggjufullir um líf yðar, hvað þér eigið að eta, né heldur um líkama yðar, hverju þér eigið að klæðast.  
<br /><span class="verse" id="23">23 </span>Lífið er meira en fæðan og líkaminn meira en klæðin.  
<br /><span class="verse" id="24">24 </span>Hyggið að hröfnunum. Hvorki sá þeir né uppskera, eigi hafa þeir forðabúr eða hlöðu, og Guð fæðir þá. Hve miklum mun eruð þér fremri fuglunum!  
<br /><span class="verse" id="25">25 </span>Og hver yðar getur með áhyggjum aukið spönn við aldur sinn?  
<br /><span class="verse" id="26">26 </span>Fyrst þér nú orkið ekki svo litlu, hví látið þér allt hitt valda yður áhyggjum?  
<br /><span class="verse" id="27">27 </span>Hyggið að liljunum, hversu þær vaxa. Hvorki vinna þær né spinna. En ég segi yður: Jafnvel Salómon í allri sinni dýrð var ekki svo búinn sem ein þeirra.  
<br /><span class="verse" id="28">28 </span>Fyrst Guð skrýðir svo grasið á vellinum, sem í dag stendur, en á morgun verður í ofn kastað, hve miklu fremur mun hann þá klæða yður, þér trúlitlir!  
<br /><span class="verse" id="29">29 </span>Hafið ekki hugann við, hvað þér eigið að eta og hvað að drekka, og kvíðið engu.  
<br /><span class="verse" id="30">30 </span>Allt þetta stunda heiðingjar heimsins, en faðir yðar veit, að þér þarfnist þessa.  
<br /><span class="verse" id="31">31 </span>Leitið heldur ríkis hans, og þá mun þetta veitast yður að auki.  
<br /><span class="verse" id="32">32 </span>Vertu ekki hrædd, litla hjörð, því að föður yðar hefur þóknast að gefa yður ríkið.  
<br /><span class="verse" id="33">33 </span>Seljið eigur yðar og gefið ölmusu, fáið yður pyngjur, er fyrnast ekki, fjársjóð á himnum, er þrýtur ekki, þar sem þjófur fær eigi í nánd komist né mölur spillt.  
<br /><span class="verse" id="34">34 </span>Því hvar sem fjársjóður yðar er, þar mun og hjarta yðar vera.  
<br /><span class="verse" id="35">35 </span>Verið gyrtir um lendar, og látið ljós yðar loga,  
<br /><span class="verse" id="36">36 </span>og verið líkir þjónum, er bíða þess, að húsbóndi þeirra komi úr brúðkaupi og þeir geti lokið upp fyrir honum um leið og hann kemur og knýr dyra.  
<br /><span class="verse" id="37">37 </span>Sælir eru þeir þjónar, sem húsbóndinn finnur vakandi, er hann kemur. Sannlega segi ég yður, hann mun gyrða sig belti, láta þá setjast að borði og koma og þjóna þeim.  
<br /><span class="verse" id="38">38 </span>Og komi hann um miðnætti eða síðar og finni þá vakandi, sælir eru þeir þá.  
<br /><span class="verse" id="39">39 </span>Það skiljið þér, að húsráðandi léti ekki brjótast inn í hús sitt, ef hann vissi, á hvaða stundu þjófurinn kæmi.  
<br /><span class="verse" id="40">40 </span>Verið þér og viðbúnir, því að Mannssonurinn kemur á þeirri stundu, sem þér ætlið eigi."  
<br /><span class="verse" id="41">41 </span>Þá spurði Pétur: "Herra, mælir þú þessa líkingu til vor eða til allra?"  
<br /><span class="verse" id="42">42 </span>Drottinn mælti: "Hver er sá trúi og hyggni ráðsmaður, sem húsbóndinn setur yfir hjú sín að gefa þeim skammtinn á réttum tíma?  
<br /><span class="verse" id="43">43 </span>Sæll er sá þjónn, er húsbóndinn finnur breyta svo, er hann kemur.  
<br /><span class="verse" id="44">44 </span>Ég segi yður með sanni: Hann mun setja hann yfir allar eigur sínar.  
<br /><span class="verse" id="45">45 </span>En ef sá þjónn segir í hjarta sínu: ,Það dregst, að húsbóndi minn komi,' og tekur að berja þjóna og þernur, eta og drekka og verða ölvaður,  
<br /><span class="verse" id="46">46 </span>þá mun húsbóndi þess þjóns kom á þeim degi, er hann væntir ekki, á þeirri stundu, er hann veit ekki, höggva hann og láta hann fá hlut með ótrúum.  
<br /><span class="verse" id="47">47 </span>Sá þjónn, sem veit vilja húsbónda síns og hefur ekki viðbúnað né gjörir vilja hans, mun barinn mörg högg.  
<br /><span class="verse" id="48">48 </span>En hinn, sem veit hann ekki, en vinnur til refsingar, mun barinn fá högg. Hver sem mikið er gefið, verður mikils krafinn, og af þeim verður meira heimtað, sem meira er léð.  
<br /><span class="verse" id="49">49 </span>Ég er kominn að varpa eldi á jörðu. Hversu vildi ég, að hann væri þegar kveiktur!  
<br /><span class="verse" id="50">50 </span>Skírn á ég að skírast. Hversu þungt er mér, uns hún er fullnuð.  
<br /><span class="verse" id="51">51 </span>Ætlið þér, að ég sé kominn að færa frið á jörðu? Nei, segi ég yður, heldur sundurþykki.  
<br /><span class="verse" id="52">52 </span>Upp frá þessu verða fimm í sama húsi sundurþykkir, þrír við tvo og tveir við þrjá,  
<br /><span class="verse" id="53">53 </span>faðir við son og sonur við föður, móðir við dóttur og dóttir við móður, tengdamóðir við tengdadóttur sína og tengdadóttir við tengdamóður."  
<br /><span class="verse" id="54">54 </span>Hann sagði og við fólkið: "Þá er þér sjáið ský draga upp í vestri, segið þér jafnskjótt: ,Nú fer að rigna.' Og svo verður.  
<br /><span class="verse" id="55">55 </span>Og þegar vindur blæs af suðri, segið þér: ,Nú kemur hiti.' Og svo fer.  
<br /><span class="verse" id="56">56 </span>Hræsnarar, útlit lofts og jarðar kunnið þér að ráða, en hvernig er því farið, að þér kunnið ekki að meta þennan tíma?  
<br /><span class="verse" id="57">57 </span>Hví dæmið þér ekki af sjálfum yður, hvað rétt sé?  
<br /><span class="verse" id="58">58 </span>Þegar þú ferð með andstæðingi þínum fyrir yfirvald, þá kostaðu kapps um það á leiðinni að ná sáttum við hann, til þess að hann dragi þig ekki fyrir dómarann, dómarinn afhendi þig böðlinum, og böðullinn varpi þér í fangelsi.  
<br /><span class="verse" id="59">59 </span>Ég segi þér, eigi munt þú komast út þaðan, fyrr en þú hefur borgað síðasta eyri."  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
