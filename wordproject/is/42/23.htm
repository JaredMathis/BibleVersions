<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Lúkasarguðspjall 23: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lúkasarguðspjall</h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 23 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þá stóð upp allur skarinn og færði hann fyrir Pílatus.  
<br /><span class="verse" id="2">2 </span>Þeir tóku að ákæra hann og sögðu: "Vér höfum komist að raun um, að þessi maður leiðir þjóð vora afvega, hann bannar að gjalda keisaranum skatt og segist sjálfur vera Kristur, konungur."  
<br /><span class="verse" id="3">3 </span>Pílatus spurði hann þá: "Ert þú konungur Gyðinga?" Jesús svaraði: "Þú segir það."  
<br /><span class="verse" id="4">4 </span>Pílatus sagði við æðstu prestana og fólkið: "Enga sök finn ég hjá þessum manni."  
<br /><span class="verse" id="5">5 </span>En þeir urðu því ákafari og sögðu: "Hann æsir upp lýðinn með því, sem hann kennir í allri Júdeu, hann byrjaði í Galíleu og er nú kominn hingað."  
<br /><span class="verse" id="6">6 </span>Þegar Pílatus heyrði þetta, spurði hann, hvort maðurinn væri Galílei.  
<br /><span class="verse" id="7">7 </span>Og er hann varð þess vís, að hann var úr umdæmi Heródesar, sendi hann hann til Heródesar, er þá var og í Jerúsalem á þeim dögum.  
<br /><span class="verse" id="8">8 </span>En Heródes varð næsta glaður, er hann sá Jesú, því hann hafði lengi langað að sjá hann, þar eð hann hafði heyrt frá honum sagt. Vænti hann nú að sjá hann gjöra eitthvert tákn.  
<br /><span class="verse" id="9">9 </span>Hann spurði Jesú á marga vegu, en hann svaraði honum engu.  
<br /><span class="verse" id="10">10 </span>Æðstu prestarnir og fræðimennirnir stóðu þar og ákærðu hann harðlega.  
<br /><span class="verse" id="11">11 </span>En Heródes óvirti hann og spottaði ásamt hermönnum sínum, lagði yfir hann skínandi klæði og sendi hann aftur til Pílatusar.  
<br /><span class="verse" id="12">12 </span>Á þeim degi urðu þeir Heródes og Pílatus vinir, en áður var fjandskapur með þeim.  
<br /><span class="verse" id="13">13 </span>Pílatus kallaði nú saman æðstu prestana, höfðingjana og fólkið  
<br /><span class="verse" id="14">14 </span>og mælti við þá: "Þér hafið fært mér þennan mann og sagt hann leiða fólkið afvega. Nú hef ég yfirheyrt manninn í yðar viðurvist, en enga þá sök fundið hjá honum, er þér ákærið hann um.  
<br /><span class="verse" id="15">15 </span>Ekki heldur Heródes, því hann sendi hann aftur til vor. Ljóst er, að hann hefur ekkert það drýgt, er dauða sé vert.  
<br /><span class="verse" id="16">16 </span>Ætla ég því að hirta hann og láta lausan."  
<br /><span class="verse" id="17">17 </span>[En skylt var honum að gefa þeim lausan einn bandingja á hverri hátíð.]  
<br /><span class="verse" id="18">18 </span>En þeir æptu allir: "Burt með hann, gef oss Barabbas lausan!"  
<br /><span class="verse" id="19">19 </span>En honum hafði verið varpað í fangelsi fyrir upphlaup nokkurt, sem varð í borginni, og manndráp.  
<br /><span class="verse" id="20">20 </span>Pílatus talaði enn til þeirra og vildi láta Jesú lausan.  
<br /><span class="verse" id="21">21 </span>En þeir æptu á móti: "Krossfestu, krossfestu hann!"  
<br /><span class="verse" id="22">22 </span>Í þriðja sinn sagði Pílatus við þá: "Hvað illt hefur þá þessi maður gjört? Enga dauðasök hef ég fundið hjá honum. Ætla ég því að hirta hann og láta hann lausan."  
<br /><span class="verse" id="23">23 </span>En þeir sóttu á með ópi miklu og heimtuðu, að hann yrði krossfestur. Og hróp þeirra tóku yfir.  
<br /><span class="verse" id="24">24 </span>Þá ákvað Pílatus, að kröfu þeirra skyldi fullnægt.  
<br /><span class="verse" id="25">25 </span>Hann gaf lausan þann, er þeir báðu um og varpað hafði verið í fangelsi fyrir upphlaup og manndráp, en Jesú framseldi hann, að þeir færu með hann sem þeir vildu.  
<br /><span class="verse" id="26">26 </span>Þegar þeir leiddu hann út, tóku þeir Símon nokkurn frá Kýrene, er kom utan úr sveit, og lögðu krossinn á hann, að hann bæri hann eftir Jesú.  
<br /><span class="verse" id="27">27 </span>En honum fylgdi mikill fjöldi fólks og kvenna, er hörmuðu hann og grétu.  
<br /><span class="verse" id="28">28 </span>Jesús sneri sér að þeim og mælti: "Jerúsalemsdætur, grátið ekki yfir mér, en grátið yfir sjálfum yður og börnum yðar.  
<br /><span class="verse" id="29">29 </span>Því þeir dagar koma, er menn munu segja: Sælar eru óbyrjur og þau móðurlíf, er aldrei fæddu, og þau brjóst, sem engan nærðu.  
<br /><span class="verse" id="30">30 </span>Þá munu menn segja við fjöllin: Hrynjið yfir oss! og við hálsana: Hyljið oss!  
<br /><span class="verse" id="31">31 </span>Því að sé þetta gjört við hið græna tréð, hvað mun þá verða um hið visna?"  
<br /><span class="verse" id="32">32 </span>Með honum voru og færðir til lífláts aðrir tveir, sem voru illvirkjar.  
<br /><span class="verse" id="33">33 </span>Og er þeir komu til þess staðar, sem heitir Hauskúpa, krossfestu þeir hann þar og illvirkjana, annan til hægri handar, hinn til vinstri.  
<br /><span class="verse" id="34">34 </span>Þá sagði Jesús: "Faðir, fyrirgef þeim, því að þeir vita ekki, hvað þeir gjöra." En þeir köstuðu hlutum um klæði hans og skiptu með sér.  
<br /><span class="verse" id="35">35 </span>Fólkið stóð og horfði á, og höfðingjarnir gjörðu gys að honum og sögðu: "Öðrum bjargaði hann, bjargi hann nú sjálfum sér, ef hann er Kristur Guðs, hinn útvaldi."  
<br /><span class="verse" id="36">36 </span>Eins hæddu hann hermennirnir, komu og báru honum edik  
<br /><span class="verse" id="37">37 </span>og sögðu: "Ef þú ert konungur Gyðinga, þá bjargaðu sjálfum þér."  
<br /><span class="verse" id="38">38 </span>Yfirskrift var yfir honum: ÞESSI ER KONUNGUR GYÐINGA.  
<br /><span class="verse" id="39">39 </span>Annar þeirra illvirkja, sem upp voru festir, hæddi hann og sagði: "Ert þú ekki Kristur? Bjargaðu sjálfum þér og okkur!"  
<br /><span class="verse" id="40">40 </span>En hinn ávítaði hann og sagði: "Hræðist þú ekki einu sinni Guð, og ert þó undir sama dómi?  
<br /><span class="verse" id="41">41 </span>Við erum það með réttu og fáum makleg gjöld fyrir gjörðir okkar, en þessi hefur ekkert illt aðhafst."  
<br /><span class="verse" id="42">42 </span>Þá sagði hann: "Jesús, minnst þú mín, þegar þú kemur í ríki þitt!"  
<br /><span class="verse" id="43">43 </span>Og Jesús sagði við hann: "Sannlega segi ég þér: Í dag skaltu vera með mér í Paradís."  
<br /><span class="verse" id="44">44 </span>Og nú var nær hádegi og myrkur varð um allt land til nóns,  
<br /><span class="verse" id="45">45 </span>því sólin missti birtu sinnar. En fortjald musterisins rifnaði sundur í miðju.  
<br /><span class="verse" id="46">46 </span>Þá kallaði Jesús hárri röddu: "Faðir, í þínar hendur fel ég anda minn!" Og er hann hafði þetta mælt, gaf hann upp andann.  
<br /><span class="verse" id="47">47 </span>Þegar hundraðshöfðinginn sá það, er við bar, vegsamaði hann Guð og sagði: "Sannarlega var þessi maður réttlátur."  
<br /><span class="verse" id="48">48 </span>Og fólkið allt, sem komið hafði saman að horfa á, sá nú, hvað gjörðist, og barði sér á brjóst og hvarf frá.  
<br /><span class="verse" id="49">49 </span>En vinir hans allir sem og konurnar, er fylgdu honum frá Galíleu, stóðu álengdar og horfðu á þetta.  
<br /><span class="verse" id="50">50 </span>Maður er nefndur Jósef. Hann var ráðsherra, góður maður og réttvís  
<br /><span class="verse" id="51">51 </span>og hafði ekki samþykkt ráð þeirra né athæfi. Hann var frá Arímaþeu, borg í Júdeu, og vænti Guðs ríkis.  
<br /><span class="verse" id="52">52 </span>Hann gekk til Pílatusar og bað hann um líkama Jesú,  
<br /><span class="verse" id="53">53 </span>tók hann síðan ofan, sveipaði línklæði og lagði í gröf, höggna í klett, og hafði þar enginn verið áður lagður.  
<br /><span class="verse" id="54">54 </span>Það var aðfangadagur og hvíldardagurinn fór í hönd.  
<br /><span class="verse" id="55">55 </span>Konur þær, er komið höfðu með Jesú frá Galíleu, fylgdu eftir og sáu gröfina og hvernig líkami hans var lagður.  
<br /><span class="verse" id="56">56 </span>Þær sneru aftur og bjuggu ilmjurtir og smyrsl. Hvíldardaginn héldu þær kyrru fyrir samkvæmt boðorðinu.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
