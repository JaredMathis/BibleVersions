<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Jóhannesarguðspjall 4: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jóhannesarguðspjall</h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<span class="chapread">4</span>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 4 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Er Jesús varð þess vís, að farísear hefðu heyrt, að hann fengi fleiri lærisveina og skírði fleiri en Jóhannes,  
<br /><span class="verse" id="2">2 </span>- reyndar skírði Jesús ekki sjálfur, heldur lærisveinar hans -  
<br /><span class="verse" id="3">3 </span>þá hvarf hann brott úr Júdeu og hélt aftur til Galíleu.  
<br /><span class="verse" id="4">4 </span>Hann varð að fara um Samaríu.  
<br /><span class="verse" id="5">5 </span>Nú kemur hann til borgar í Samaríu, er Síkar heitir, nálægt þeirri landspildu, sem Jakob gaf Jósef syni sínum.  
<br /><span class="verse" id="6">6 </span>Þar var Jakobsbrunnur. Jesús var vegmóður, og settist hann þarna við brunninn. Þetta var um hádegisbil.  
<br /><span class="verse" id="7">7 </span>Samversk kona kemur að sækja vatn. Jesús segir við hana: "Gef mér að drekka."  
<br /><span class="verse" id="8">8 </span>En lærisveinar hans höfðu farið inn í borgina að kaupa vistir.  
<br /><span class="verse" id="9">9 </span>Þá segir samverska konan við hann: "Hverju sætir, að þú, sem ert Gyðingur, biður mig um að drekka, samverska konu?" [En Gyðingar hafa ekki samneyti við Samverja.]  
<br /><span class="verse" id="10">10 </span>Jesús svaraði henni: "Ef þú þekktir gjöf Guðs og vissir, hver sá er, sem segir við þig: ,Gef mér að drekka,' þá mundir þú biðja hann, og hann gæfi þér lifandi vatn."  
<br /><span class="verse" id="11">11 </span>Hún segir við hann: "Herra, þú hefur enga skjólu að ausa með, og brunnurinn er djúpur. Hvaðan hefur þú þetta lifandi vatn?  
<br /><span class="verse" id="12">12 </span>Ertu meiri en Jakob forfaðir vor, sem gaf oss brunninn og drakk sjálfur úr honum og synir hans og fénaður?"  
<br /><span class="verse" id="13">13 </span>Jesús svaraði: "Hvern sem drekkur af þessu vatni mun aftur þyrsta,  
<br /><span class="verse" id="14">14 </span>en hvern sem drekkur af vatninu, er ég gef honum, mun aldrei þyrsta að eilífu. Því vatnið, sem ég gef honum, verður í honum að lind, sem streymir fram til eilífs lífs."  
<br /><span class="verse" id="15">15 </span>Þá segir konan við hann: "Herra, gef mér þetta vatn, svo að mig þyrsti ekki og ég þurfi ekki að fara hingað að ausa."  
<br /><span class="verse" id="16">16 </span>Hann segir við hana: "Farðu, kallaðu á manninn þinn, og komdu hingað."  
<br /><span class="verse" id="17">17 </span>Konan svaraði: "Ég á engan mann." Jesús segir við hana: "Rétt er það, að þú eigir engan mann,  
<br /><span class="verse" id="18">18 </span>því þú hefur átt fimm menn, og sá sem þú átt nú, er ekki þinn maður. Þetta sagðir þú satt."  
<br /><span class="verse" id="19">19 </span>Konan segir við hann: "Herra, nú sé ég, að þú ert spámaður.  
<br /><span class="verse" id="20">20 </span>Feður vorir hafa tilbeðið Guð á þessu fjalli, en þér segið, að í Jerúsalem sé sá staður, þar sem tilbiðja skuli."  
<br /><span class="verse" id="21">21 </span>Jesús segir við hana: "Trú þú mér, kona. Sú stund kemur, að þér munuð hvorki tilbiðja föðurinn á þessu fjalli né í Jerúsalem.  
<br /><span class="verse" id="22">22 </span>Þér tilbiðjið það, sem þér þekkið ekki. Vér tilbiðjum það, sem vér þekkjum, því hjálpræðið kemur frá Gyðingum.  
<br /><span class="verse" id="23">23 </span>En sú stund kemur, já, hún er nú komin, er hinir sönnu tilbiðjendur munu tilbiðja föðurinn í anda og sannleika. Faðirinn leitar slíkra, er þannig tilbiðja hann.  
<br /><span class="verse" id="24">24 </span>Guð er andi, og þeir, sem tilbiðja hann, eiga að tilbiðja í anda og sannleika."  
<br /><span class="verse" id="25">25 </span>Konan segir við hann: "Ég veit, að Messías kemur - það er Kristur. Þegar hann kemur, mun hann kunngjöra oss allt."  
<br /><span class="verse" id="26">26 </span>Jesús segir við hana: "Ég er hann, ég sem við þig tala."  
<br /><span class="verse" id="27">27 </span>Í sama bili komu lærisveinar hans og furðuðu sig á því, að hann var að tala við konu. Þó sagði enginn: "Hvað viltu?" eða: "Hvað ertu að tala við hana?"  
<br /><span class="verse" id="28">28 </span>Nú skildi konan eftir skjólu sína, fór inn í borgina og sagði við menn:  
<br /><span class="verse" id="29">29 </span>"Komið og sjáið mann, er sagði mér allt, sem ég hef gjört. Skyldi hann vera Kristur?"  
<br /><span class="verse" id="30">30 </span>Þeir fóru úr borginni og komu til hans.  
<br /><span class="verse" id="31">31 </span>Meðan þessu fór fram, báðu lærisveinarnir hann: "Rabbí, fá þér að eta."  
<br /><span class="verse" id="32">32 </span>Hann svaraði þeim: "Ég hef mat að eta, sem þér vitið ekki um."  
<br /><span class="verse" id="33">33 </span>Þá sögðu lærisveinarnir sín á milli: "Skyldi nokkur hafa fært honum að eta?"  
<br /><span class="verse" id="34">34 </span>Jesús sagði við þá: "Minn matur er að gjöra vilja þess, sem sendi mig, og fullna verk hans.  
<br /><span class="verse" id="35">35 </span>Segið þér ekki: Enn eru fjórir mánuðir, þá kemur uppskeran? En ég segi yður: Lítið upp og horfið á akrana, þeir eru hvítir til uppskeru.  
<br /><span class="verse" id="36">36 </span>Sá sem upp sker, tekur þegar laun og safnar ávexti til eilífs lífs, svo að sá gleðjist, er sáir, og með honum hinn, sem upp sker.  
<br /><span class="verse" id="37">37 </span>Hér sannast orðtakið: Einn sáir, og annar sker upp.  
<br /><span class="verse" id="38">38 </span>Ég sendi yður að skera upp það sem þér hafið ekki unnið við. Aðrir hafa erfiðað, en þér eruð gengnir inn í erfiði þeirra."  
<br /><span class="verse" id="39">39 </span>Margir Samverjar úr þessari borg trúðu á hann vegna orða konunnar, sem vitnaði um það, að hann hefði sagt henni allt, sem hún hafði gjört.  
<br /><span class="verse" id="40">40 </span>Þegar því Samverjarnir komu til hans, báðu þeir hann að staldra við hjá sér. Var hann þar um kyrrt tvo daga.  
<br /><span class="verse" id="41">41 </span>Og miklu fleiri tóku trú, þegar þeir heyrðu hann sjálfan.  
<br /><span class="verse" id="42">42 </span>Þeir sögðu við konuna: "Það er ekki lengur sakir orða þinna, að vér trúum, því að vér höfum sjálfir heyrt hann og vitum, að hann er sannarlega frelsari heimsins."  
<br /><span class="verse" id="43">43 </span>Eftir þessa tvo daga fór hann þaðan til Galíleu.  
<br /><span class="verse" id="44">44 </span>En sjálfur hafði Jesús sagt, að spámaður væri ekki metinn í föðurlandi sínu.  
<br /><span class="verse" id="45">45 </span>Þegar hann kom nú til Galíleu, tóku Galíleumenn honum vel, þar eð þeir höfðu séð allt sem hann gjörði á hátíðinni í Jerúsalem, enda höfðu þeir sjálfir sótt hátíðina.  
<br /><span class="verse" id="46">46 </span>Nú kom hann aftur til Kana í Galíleu, þar sem hann hafði gjört vatn að víni. Í Kapernaum var konungsmaður nokkur, sem átti sjúkan son.  
<br /><span class="verse" id="47">47 </span>Þegar hann frétti, að Jesús væri kominn frá Júdeu til Galíleu, fór hann til hans og bað hann að koma niður eftir og lækna son sinn. En hann var dauðvona.  
<br /><span class="verse" id="48">48 </span>Þá sagði Jesús við hann: "Þér trúið ekki, nema þér sjáið tákn og stórmerki."  
<br /><span class="verse" id="49">49 </span>Konungsmaður bað hann: "Herra, kom þú áður en barnið mitt andast."  
<br /><span class="verse" id="50">50 </span>Jesús svaraði: "Far þú, sonur þinn lifir." Maðurinn trúði því orði, sem Jesús mælti til hans, og fór af stað.  
<br /><span class="verse" id="51">51 </span>En meðan hann var á leiðinni ofan eftir, mættu honum þjónar hans og sögðu, að sonur hans væri á lífi.  
<br /><span class="verse" id="52">52 </span>Hann spurði þá, hvenær honum hefði farið að létta, og þeir svöruðu: "Í gær upp úr hádegi fór hitinn úr honum."  
<br /><span class="verse" id="53">53 </span>Þá sá faðirinn, að það var á þeirri stundu, þegar Jesús hafði sagt við hann: "Sonur þinn lifir." Og hann tók trú og allt hans heimafólk.  
<br /><span class="verse" id="54">54 </span>Þetta var annað táknið, sem Jesús gjörði, þegar hann kom frá Júdeu til Galíleu.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
