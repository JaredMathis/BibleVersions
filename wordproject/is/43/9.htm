<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Jóhannesarguðspjall 9: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jóhannesarguðspjall</h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<span class="chapread">9</span>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 9 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Á leið sinni sá hann mann, sem var blindur frá fæðingu.  
<br /><span class="verse" id="2">2 </span>Lærisveinar hans spurðu hann: "Rabbí, hvort hefur þessi maður syndgað eða foreldrar hans, fyrst hann fæddist blindur?"  
<br /><span class="verse" id="3">3 </span>Jesús svaraði: "Hvorki er það af því, að hann hafi syndgað eða foreldrar hans, heldur til þess að verk Guðs verði opinber á honum.  
<br /><span class="verse" id="4">4 </span>Oss ber að vinna verk þess, er sendi mig, meðan dagur er. Það kemur nótt, þegar enginn getur unnið.  
<br /><span class="verse" id="5">5 </span>Meðan ég er í heiminum, er ég ljós heimsins."  
<br /><span class="verse" id="6">6 </span>Að svo mæltu skyrpti hann á jörðina, gjörði leðju úr munnvatninu, strauk leðju á augu hans  
<br /><span class="verse" id="7">7 </span>og sagði við hann: "Farðu og þvoðu þér í lauginni Sílóam." (Sílóam þýðir sendur.) Hann fór og þvoði sér og kom sjáandi.  
<br /><span class="verse" id="8">8 </span>Nágrannar hans og þeir, sem höfðu áður séð hann ölmusumann, sögðu þá: "Er þetta ekki sá, er setið hefur og beðið sér ölmusu?"  
<br /><span class="verse" id="9">9 </span>Sumir sögðu: "Sá er maðurinn," en aðrir sögðu: "Nei, en líkur er hann honum." Sjálfur sagði hann: "Ég er sá."  
<br /><span class="verse" id="10">10 </span>Þá sögðu þeir við hann: "Hvernig opnuðust augu þín?"  
<br /><span class="verse" id="11">11 </span>Hann svaraði: "Maður að nafni Jesús gjörði leðju og smurði á augu mín og sagði mér að fara til Sílóam og þvo mér. Ég fór og fékk sjónina, þegar ég var búinn að þvo mér."  
<br /><span class="verse" id="12">12 </span>Þeir sögðu við hann: "Hvar er hann?" Hann svaraði: "Það veit ég ekki."  
<br /><span class="verse" id="13">13 </span>Þeir fara til faríseanna með manninn, sem áður var blindur.  
<br /><span class="verse" id="14">14 </span>En þá var hvíldardagur, þegar Jesús bjó til leðjuna og opnaði augu hans.  
<br /><span class="verse" id="15">15 </span>Farísearnir spurðu hann nú líka, hvernig hann hefði fengið sjónina. Hann svaraði þeim: "Hann lagði leðju á augu mín, ég þvoði mér, og nú sé ég."  
<br /><span class="verse" id="16">16 </span>Þá sögðu nokkrir farísear: "Þessi maður er ekki frá Guði, fyrst hann heldur ekki hvíldardaginn." Aðrir sögðu: "Hvernig getur syndugur maður gjört þvílík tákn?" Og ágreiningur varð með þeim.  
<br /><span class="verse" id="17">17 </span>Þá segja þeir aftur við hinn blinda: "Hvað segir þú um hann, fyrst hann opnaði augu þín?" Hann sagði: "Hann er spámaður."  
<br /><span class="verse" id="18">18 </span>Gyðingar trúðu því ekki, að hann, sem sjónina fékk, hefði verið blindur, og kölluðu fyrst á foreldra hans  
<br /><span class="verse" id="19">19 </span>og spurðu þá: "Er þetta sonur ykkar, sem þið segið að hafi fæðst blindur? Hvernig er hann þá orðinn sjáandi?"  
<br /><span class="verse" id="20">20 </span>Foreldrar hans svöruðu: "Við vitum, að þessi maður er sonur okkar og að hann fæddist blindur.  
<br /><span class="verse" id="21">21 </span>En hvernig hann er nú orðinn sjáandi, vitum við ekki, né heldur vitum við, hver opnaði augu hans. Spyrjið hann sjálfan. Hann hefur aldur til. Hann getur svarað fyrir sig."  
<br /><span class="verse" id="22">22 </span>Þetta sögðu foreldrar hans af ótta við Gyðinga. Því Gyðingar höfðu þegar samþykkt, að ef nokkur játaði, að Jesús væri Kristur, skyldi hann samkundurækur.  
<br /><span class="verse" id="23">23 </span>Vegna þessa sögðu foreldrar hans: "Hann hefur aldur til, spyrjið hann sjálfan."  
<br /><span class="verse" id="24">24 </span>Nú kölluðu þeir í annað sinn á manninn, sem blindur hafði verið, og sögðu við hann: "Gef þú Guði dýrðina. Vér vitum, að þessi maður er syndari."  
<br /><span class="verse" id="25">25 </span>Hann svaraði: "Ekki veit ég, hvort hann er syndari. En eitt veit ég, að ég, sem var blindur, er nú sjáandi."  
<br /><span class="verse" id="26">26 </span>Þá sögðu þeir við hann: "Hvað gjörði hann við þig? Hvernig opnaði hann augu þín?"  
<br /><span class="verse" id="27">27 </span>Hann svaraði þeim: "Ég er búinn að segja yður það, og þér hlustuðuð ekki á það. Hví viljið þér heyra það aftur? Viljið þér líka verða lærisveinar hans?"  
<br /><span class="verse" id="28">28 </span>Þeir atyrtu hann og sögðu: "Þú ert lærisveinn hans, vér erum lærisveinar Móse.  
<br /><span class="verse" id="29">29 </span>Vér vitum, að Guð talaði við Móse, en um þennan vitum vér ekki, hvaðan hann er."  
<br /><span class="verse" id="30">30 </span>Maðurinn svaraði þeim: "Þetta er furðulegt, að þér vitið ekki, hvaðan hann er, og þó opnaði hann augu mín.  
<br /><span class="verse" id="31">31 </span>Vér vitum, að Guð heyrir ekki syndara. En ef einhver er guðrækinn og gjörir vilja hans, þann heyrir hann.  
<br /><span class="verse" id="32">32 </span>Frá alda öðli hefur ekki heyrst, að nokkur hafi opnað augu þess, sem blindur var borinn.  
<br /><span class="verse" id="33">33 </span>Ef þessi maður væri ekki frá Guði, gæti hann ekkert gjört."  
<br /><span class="verse" id="34">34 </span>Þeir svöruðu honum: "Þú ert syndum vafinn frá fæðingu og ætlar að kenna oss!" Og þeir ráku hann út.  
<br /><span class="verse" id="35">35 </span>Jesús heyrði, að þeir hefðu rekið hann út. Hann fann hann og sagði við hann: "Trúir þú á Mannssoninn?"  
<br /><span class="verse" id="36">36 </span>Hinn svaraði: "Herra, hver er sá, að ég megi trúa á hann?"  
<br /><span class="verse" id="37">37 </span>Jesús sagði við hann: "Þú hefur séð hann, hann er sá sem er nú að tala við þig."  
<br /><span class="verse" id="38">38 </span>En hann sagði: "Ég trúi, herra," og féll fram fyrir honum.  
<br /><span class="verse" id="39">39 </span>Jesús sagði: "Til dóms er ég kominn í þennan heim, svo að blindir sjái og hinir sjáandi verði blindir."  
<br /><span class="verse" id="40">40 </span>Þetta heyrðu þeir farísear, sem með honum voru, og spurðu: "Erum vér þá líka blindir?"  
<br /><span class="verse" id="41">41 </span>Jesús sagði við þá: "Ef þér væruð blindir, væruð þér án sakar. En nú segist þér vera sjáandi, því varir sök yðar."  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="10.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
