<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Kristur Orðið sem gerðist hold, Jóhannesarguðspjall 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Jóhannesarguðspjall</h1>
<p class="ym-noprint">   
<span class="chapread">1</span>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Í upphafi var Orðið, og Orðið var hjá Guði, og Orðið var Guð.  
<br /><span class="verse" id="2">2 </span>Hann var í upphafi hjá Guði.  
<br /><span class="verse" id="3">3 </span>Allir hlutir urðu fyrir hann, án hans varð ekki neitt, sem til er.  
<br /><span class="verse" id="4">4 </span>Í honum var líf, og lífið var ljós mannanna.  
<br /><span class="verse" id="5">5 </span>Ljósið skín í myrkrinu, og myrkrið tók ekki á móti því.  
<br /><span class="verse" id="6">6 </span>Maður kom fram, sendur af Guði. Hann hét Jóhannes.  
<br /><span class="verse" id="7">7 </span>Hann kom til vitnisburðar, til að vitna um ljósið, svo að allir skyldu trúa fyrir hann.  
<br /><span class="verse" id="8">8 </span>Ekki var hann ljósið, hann kom til að vitna um ljósið.  
<br /><span class="verse" id="9">9 </span>Hið sanna ljós, sem upplýsir hvern mann, kom nú í heiminn.  
<br /><span class="verse" id="10">10 </span>Hann var í heiminum, og heimurinn var orðinn til fyrir hann, en heimurinn þekkti hann ekki.  
<br /><span class="verse" id="11">11 </span>Hann kom til eignar sinnar, en hans eigin menn tóku ekki við honum.  
<br /><span class="verse" id="12">12 </span>En öllum þeim, sem tóku við honum, gaf hann rétt til að verða Guðs börn, þeim, er trúa á nafn hans.  
<br /><span class="verse" id="13">13 </span>Þeir eru ekki af blóði bornir, ekki að holds vild né manns vilja, heldur af Guði fæddir.  
<br /><span class="verse" id="14">14 </span>Og Orðið varð hold, hann bjó með oss, fullur náðar og sannleika, og vér sáum dýrð hans, dýrð, sem sonurinn eini á frá föðurnum.  
<br /><span class="verse" id="15">15 </span>Jóhannes vitnar um hann og hrópar: "Þetta er sá sem ég átti við, þegar ég sagði: Sá sem kemur eftir mig, var á undan mér, enda fyrri en ég."  
<br /><span class="verse" id="16">16 </span>Af gnægð hans höfum vér allir þegið, náð á náð ofan.  
<br /><span class="verse" id="17">17 </span>Lögmálið var gefið fyrir Móse, en náðin og sannleikurinn kom fyrir Jesú Krist.  
<br /><span class="verse" id="18">18 </span>Enginn hefur nokkurn tíma séð Guð. Sonurinn eini, Guð, sem er í faðmi föðurins, hann hefur birt hann.  
<br /><span class="verse" id="19">19 </span>Þessi er vitnisburður Jóhannesar, þegar Gyðingar sendu til hans presta og levíta frá Jerúsalem að spyrja hann: "Hver ert þú?"  
<br /><span class="verse" id="20">20 </span>Hann svaraði ótvírætt og játaði: "Ekki er ég Kristur."  
<br /><span class="verse" id="21">21 </span>Þeir spurðu hann: "Hvað þá? Ertu Elía?" Hann svarar: "Ekki er ég hann." "Ertu spámaðurinn?" Hann kvað nei við.  
<br /><span class="verse" id="22">22 </span>Þá sögðu þeir við hann: "Hver ertu? Vér verðum að svara þeim, er sendu oss. Hvað segir þú um sjálfan þig?"  
<br /><span class="verse" id="23">23 </span>Hann sagði: "Ég er rödd hrópanda í eyðimörk: Gjörið beinan veg Drottins, eins og Jesaja spámaður segir."  
<br /><span class="verse" id="24">24 </span>Sendir voru menn af flokki farísea.  
<br /><span class="verse" id="25">25 </span>Þeir spurðu hann: "Hvers vegna skírir þú, fyrst þú ert hvorki Kristur, Elía né spámaðurinn?"  
<br /><span class="verse" id="26">26 </span>Jóhannes svaraði: "Ég skíri með vatni. Mitt á meðal yðar stendur sá, sem þér þekkið ekki,  
<br /><span class="verse" id="27">27 </span>hann, sem kemur eftir mig, og skóþveng hans er ég ekki verður að leysa."  
<br /><span class="verse" id="28">28 </span>Þetta bar við í Betaníu, handan Jórdanar, þar sem Jóhannes var að skíra.  
<br /><span class="verse" id="29">29 </span>Daginn eftir sér hann Jesú koma til sín og segir: "Sjá, Guðs lamb, sem ber synd heimsins.  
<br /><span class="verse" id="30">30 </span>Þar er sá er ég sagði um: ,Eftir mig kemur maður, sem var á undan mér, því hann er fyrri en ég.'  
<br /><span class="verse" id="31">31 </span>Sjálfur þekkti ég hann ekki. En til þess kom ég og skíri með vatni, að hann opinberist Ísrael."  
<br /><span class="verse" id="32">32 </span>Og Jóhannes vitnaði: "Ég sá andann koma af himni ofan eins og dúfu, og hann nam staðar yfir honum.  
<br /><span class="verse" id="33">33 </span>Sjálfur þekkti ég hann ekki, en sá er sendi mig að skíra með vatni, sagði mér: ,Sá sem þú sérð andann koma yfir og nema staðar á, hann er sá sem skírir með heilögum anda.'  
<br /><span class="verse" id="34">34 </span>Þetta sá ég, og ég vitna, að hann er sonur Guðs."  
<br /><span class="verse" id="35">35 </span>Daginn eftir var Jóhannes þar aftur staddur og tveir lærisveinar hans.  
<br /><span class="verse" id="36">36 </span>Hann sér Jesú á gangi og segir: "Sjá, Guðs lamb."  
<br /><span class="verse" id="37">37 </span>Lærisveinar hans tveir heyrðu orð hans og fóru á eftir Jesú.  
<br /><span class="verse" id="38">38 </span>Jesús sneri sér við, sá þá koma á eftir sér og sagði við þá: "Hvers leitið þið?" Þeir svara: "Rabbí (það þýðir meistari), hvar dvelst þú?"  
<br /><span class="verse" id="39">39 </span>Hann segir: "Komið og sjáið." Þeir komu og sáu, hvar hann dvaldist, og voru hjá honum þann dag. Þetta var síðdegis.  
<br /><span class="verse" id="40">40 </span>Annar þessara tveggja, sem heyrðu orð Jóhannesar og fóru á eftir Jesú, var Andrés, bróðir Símonar Péturs.  
<br /><span class="verse" id="41">41 </span>Hann finnur fyrst bróður sinn, Símon, og segir við hann: "Við höfum fundið Messías!" (Messías þýðir Kristur, Hinn smurði.)  
<br /><span class="verse" id="42">42 </span>Hann fór með hann til Jesú. Jesús horfði á hann og sagði: "Þú ert Símon Jóhannesson, þú skalt heita Kefas" (Pétur, það þýðir klettur).  
<br /><span class="verse" id="43">43 </span>Næsta dag hugðist Jesús fara til Galíleu. Hann hitti þá Filippus og sagði við hann: "Fylg þú mér!"  
<br /><span class="verse" id="44">44 </span>Filippus var frá Betsaídu, sömu borg og Andrés og Pétur.  
<br /><span class="verse" id="45">45 </span>Filippus fann Natanael og sagði við hann: "Vér höfum fundið þann, sem Móse skrifar um í lögmálinu og spámennirnir, Jesú frá Nasaret, son Jósefs."  
<br /><span class="verse" id="46">46 </span>Natanael sagði: "Getur nokkuð gott komið frá Nasaret?" Filippus svaraði: "Kom þú og sjá."  
<br /><span class="verse" id="47">47 </span>Jesús sá Natanael koma til sín og sagði við hann: "Hér er sannur Ísraelíti, sem engin svik eru í."  
<br /><span class="verse" id="48">48 </span>Natanael spyr: "Hvaðan þekkir þú mig?" Jesús svarar: "Ég sá þig undir fíkjutrénu, áður en Filippus kallaði á þig."  
<br /><span class="verse" id="49">49 </span>Þá segir Natanael: "Rabbí, þú ert sonur Guðs, þú ert konungur Ísraels."  
<br /><span class="verse" id="50">50 </span>Jesús spyr hann: "Trúir þú, af því að ég sagði við þig: ,Ég sá þig undir fíkjutrénu'? Þú munt sjá það, sem þessu er meira."  
<br /><span class="verse" id="51">51 </span>Og hann segir við hann: "Sannlega, sannlega segi ég yður: Þér munuð sjá himininn opinn og engla Guðs stíga upp og stíga niður yfir Mannssoninn."  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
