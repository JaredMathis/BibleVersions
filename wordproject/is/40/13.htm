<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 13: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<span class="chapread">13</span>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 13 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Sama dag gekk Jesús að heiman og settist við vatnið.  
<br /><span class="verse" id="2">2 </span>Svo mikill mannfjöldi safnaðist að honum, að hann varð að stíga í bát og sitja þar. En allt fólkið stóð á ströndinni.  
<br /><span class="verse" id="3">3 </span>Hann talaði margt til þeirra í dæmisögum.  Hann sagði: "Sáðmaður gekk út að sá,  
<br /><span class="verse" id="4">4 </span>og þá er hann sáði, féll sumt hjá götunni, og fuglar komu og átu það upp.  
<br /><span class="verse" id="5">5 </span>Sumt féll í grýtta jörð, þar sem var lítill jarðvegur, og það rann skjótt upp, því það hafði ekki djúpa jörð.  
<br /><span class="verse" id="6">6 </span>Þegar sól hækkaði, visnaði það, og sökum þess að það hafði ekki rætur, skrælnaði það.  
<br /><span class="verse" id="7">7 </span>Sumt féll meðal þyrna, og þyrnarnir uxu og kæfðu það.  
<br /><span class="verse" id="8">8 </span>En sumt féll í góða jörð og bar ávöxt, sumt hundraðfaldan, sumt sextugfaldan og sumt þrítugfaldan.  
<br /><span class="verse" id="9">9 </span>Hver sem eyru hefur, hann heyri."  
<br /><span class="verse" id="10">10 </span>Þá komu lærisveinarnir til hans og spurðu: "Hvers vegna talar þú til þeirra í dæmisögum?"  
<br /><span class="verse" id="11">11 </span>Hann svaraði: "Yður er gefið að þekkja leynda dóma himnaríkis, hinum er það ekki gefið.  
<br /><span class="verse" id="12">12 </span>Því að þeim, sem hefur, mun gefið verða, og hann mun hafa gnægð, en frá þeim, sem eigi hefur, mun tekið verða jafnvel það, sem hann hefur.  
<br /><span class="verse" id="13">13 </span>Þess vegna tala ég til þeirra í dæmisögum, að sjáandi sjá þeir ekki og heyrandi heyra þeir ekki né skilja.  
<br /><span class="verse" id="14">14 </span>Á þeim rætist spádómur Jesaja: Með eyrum munuð þér heyra og alls ekki skilja, og sjáandi munuð þér horfa og ekkert sjá.  
<br /><span class="verse" id="15">15 </span>Því að hjarta lýðs þessa er sljótt orðið, og illa heyra þeir með eyrum sínum, og augunum hafa þeir lokað, svo að þeir sjái ekki með augunum né heyri með eyrunum og skilji með hjartanu og snúi sér, og ég lækni þá.  
<br /><span class="verse" id="16">16 </span>En sæl eru augu yðar, að þau sjá, og eyru yðar, að þau heyra.  
<br /><span class="verse" id="17">17 </span>Sannlega segi ég yður: Margir spámenn og réttlátir þráðu að sjá það, sem þér sjáið, en sáu það ekki, og heyra það, sem þér heyrið, en heyrðu það ekki.  
<br /><span class="verse" id="18">18 </span>Heyrið þá hvað dæmisagan um sáðmanninn merkir:  
<br /><span class="verse" id="19">19 </span>Þegar einhver heyrir orðið um ríkið og skilur ekki, þá kemur hinn vondi og rænir því, sem sáð var í hjarta hans. Það sem sáð var við götuna, merkir þetta.  
<br /><span class="verse" id="20">20 </span>Það sem sáð var í grýtta jörð, merkir þann, sem tekur orðinu með fögnuði, um leið og hann heyrir það,  
<br /><span class="verse" id="21">21 </span>en hefur enga rótfestu. Hann er hvikull, og er þrenging verður eða ofsókn vegna orðsins, bregst hann þegar.  
<br /><span class="verse" id="22">22 </span>Það er sáð var meðal þyrna, merkir þann, sem heyrir orðið, en áhyggjur heimsins og tál auðæfanna kefja orðið, svo það ber engan ávöxt.  
<br /><span class="verse" id="23">23 </span>En það er sáð var í góða jörð, merkir þann, sem heyrir orðið og skilur það. Hann er sá, sem ber ávöxt og gefur af sér hundraðfalt, sextugfalt eða þrítugfalt."  
<br /><span class="verse" id="24">24 </span>Aðra dæmisögu sagði hann þeim: "Líkt er um himnaríki og mann, er sáði góðu sæði í akur sinn.  
<br /><span class="verse" id="25">25 </span>En er menn voru í svefni, kom óvinur hans, sáði illgresi meðal hveitisins og fór síðan.  
<br /><span class="verse" id="26">26 </span>Þegar sæðið spratt upp og tók að bera ávöxt, kom illgresið og í ljós.  
<br /><span class="verse" id="27">27 </span>Þá komu þjónar húsbóndans til hans og sögðu við hann: ,Herra, sáðir þú ekki góðu sæði í akur þinn? Hvaðan kemur illgresið?'  
<br /><span class="verse" id="28">28 </span>Hann svaraði þeim: ,Þetta hefur einhver óvinur gjört.' Þjónarnir sögðu við hann: ,Viltu, að vér förum og tínum það?'  
<br /><span class="verse" id="29">29 </span>Hann sagði: ,Nei, með því að tína illgresið, gætuð þér slitið upp hveitið um leið.  
<br /><span class="verse" id="30">30 </span>Látið hvort tveggja vaxa saman fram að kornskurði. Þegar komin er kornskurðartíð, mun ég segja við kornskurðarmenn: Safnið fyrst illgresinu og bindið í bundin til að brenna því, en hirðið hveitið í hlöðu mína.'"  
<br /><span class="verse" id="31">31 </span>Aðra dæmisögu sagði hann þeim: "Líkt er himnaríki mustarðskorni, sem maður tók og sáði í akur sinn.  
<br /><span class="verse" id="32">32 </span>Smæst er það allra sáðkorna, en nær það vex, er það öllum jurtum meira, það verður tré, og fuglar himins koma og hreiðra sig í greinum þess."  
<br /><span class="verse" id="33">33 </span>Aðra dæmisögu sagði hann þeim: "Líkt er himnaríki súrdeigi, er kona tók og fól í þrem mælum mjöls, uns það sýrðist allt."  
<br /><span class="verse" id="34">34 </span>Þetta allt talaði Jesús í dæmisögum til fólksins, og án dæmisagna talaði hann ekki til þeirra.  
<br /><span class="verse" id="35">35 </span>Það átti að rætast, sem sagt er fyrir munn spámannsins: Ég mun opna munn minn í dæmisögum, mæla fram það, sem hulið var frá grundvöllun heims.  
<br /><span class="verse" id="36">36 </span>Þá skildi hann við mannfjöldann og fór inn. Lærisveinar hans komu til hans og sögðu: "Skýrðu fyrir oss dæmisöguna um illgresið á akrinum."  
<br /><span class="verse" id="37">37 </span>Hann mælti: "Sá er sáir góða sæðinu, er Mannssonurinn,  
<br /><span class="verse" id="38">38 </span>akurinn er heimurinn, góða sæðið merkir börn ríkisins, en illgresið börn hins vonda.  
<br /><span class="verse" id="39">39 </span>Óvinurinn, sem sáði því, er djöfullinn. Kornskurðurinn er endir veraldar og kornskurðarmennirnir englar.  
<br /><span class="verse" id="40">40 </span>Eins og illgresinu er safnað og brennt í eldi, þannig verður við endi veraldar.  
<br /><span class="verse" id="41">41 </span>Mannssonurinn mun senda engla sína, og þeir munu safna úr ríki hans öllum, sem hneykslunum valda og ranglæti fremja,  
<br /><span class="verse" id="42">42 </span>og kasta þeim í eldsofninn. Þar verður grátur og gnístran tanna.  
<br /><span class="verse" id="43">43 </span>Þá munu réttlátir skína sem sól í ríki föður þeirra.  Hver sem eyru hefur, hann heyri.  
<br /><span class="verse" id="44">44 </span>Líkt er himnaríki fjársjóði, sem fólginn var í jörðu og maður fann og leyndi. Í fögnuði sínum fór hann, seldi allar eigur sínar og keypti akur þann.  
<br /><span class="verse" id="45">45 </span>Enn er himnaríki líkt kaupmanni, sem leitaði að fögrum perlum.  
<br /><span class="verse" id="46">46 </span>Og er hann fann eina dýrmæta perlu, fór hann, seldi allt, sem hann átti, og keypti hana.  
<br /><span class="verse" id="47">47 </span>Enn er himnaríki líkt neti, sem lagt er í sjó og safnar alls kyns fiski.  
<br /><span class="verse" id="48">48 </span>Þegar það er fullt, draga menn það á land, setjast við og safna þeim góðu í ker, en kasta þeim óætu burt.  
<br /><span class="verse" id="49">49 </span>Svo mun verða, þegar veröld endar: Englarnir munu fara til, skilja vonda menn frá réttlátum  
<br /><span class="verse" id="50">50 </span>og kasta þeim í eldsofninn. Þar verður grátur og gnístran tanna.  
<br /><span class="verse" id="51">51 </span>Hafið þér skilið allt þetta?" "Já," svöruðu þeir.  
<br /><span class="verse" id="52">52 </span>Hann sagði við þá: "Þannig er sérhver fræðimaður, sem orðinn er lærisveinn himnaríkis, líkur húsföður, sem ber fram nýtt og gamalt úr forðabúri sínu."  
<br /><span class="verse" id="53">53 </span>Þegar Jesús hafði lokið þessum dæmisögum, hélt hann þaðan.  
<br /><span class="verse" id="54">54 </span>Hann kom í ættborg sína og tók að kenna þeim í samkundu þeirra. Þeir undruðust stórum og sögðu: "Hvaðan kemur honum þessi speki og kraftaverkin?  
<br /><span class="verse" id="55">55 </span>Er þetta ekki sonur smiðsins? Heitir ekki móðir hans María og bræður hans Jakob, Jósef, Símon og Júdas?  
<br /><span class="verse" id="56">56 </span>Og eru ekki systur hans allar hjá oss? Hvaðan kemur honum þá allt þetta?"  
<br /><span class="verse" id="57">57 </span>Og þeir hneyksluðust á honum.  En Jesús sagði við þá: "Hvergi er spámaður minna metinn en í landi sínu og með heimamönnum."  
<br /><span class="verse" id="58">58 </span>Og hann gjörði þar ekki mörg kraftaverk sökum vantrúar þeirra.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
