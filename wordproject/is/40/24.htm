<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 24: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<span class="chapread">24</span>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 24 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Jesús gekk út úr helgidóminum og hélt brott. Þá komu lærisveinar hans og vildu sýna honum byggingar helgidómsins.  
<br /><span class="verse" id="2">2 </span>Hann sagði við þá: "Þér sjáið allt þetta? Sannlega segi ég yður, hér mun ekki eftir látinn steinn yfir steini, er eigi sé niður brotinn."  
<br /><span class="verse" id="3">3 </span>Þá er hann sat á Olíufjallinu, gengu lærisveinarnir til hans og spurðu hann einslega: "Seg þú oss, hvenær verður þetta? Og hvert mun tákn komu þinnar og endaloka veraldar?"  
<br /><span class="verse" id="4">4 </span>Jesús svaraði þeim: "Varist að láta nokkurn leiða yður í villu.  
<br /><span class="verse" id="5">5 </span>Margir munu koma í mínu nafni og segja: ,Ég er Kristur!' og marga munu þeir leiða í villu.  
<br /><span class="verse" id="6">6 </span>Þér munuð spyrja hernað og ófriðartíðindi. Gætið þess, að skelfast ekki. Þetta á að verða, en endirinn er ekki þar með kominn.  
<br /><span class="verse" id="7">7 </span>Þjóð mun rísa gegn þjóð og ríki gegn ríki, þá verður hungur og landskjálftar á ýmsum stöðum.  
<br /><span class="verse" id="8">8 </span>Allt þetta er upphaf fæðingarhríðanna.  
<br /><span class="verse" id="9">9 </span>Þá munu menn framselja yður til pyndinga og taka af lífi, og allar þjóðir munu hata yður vegna nafns míns.  
<br /><span class="verse" id="10">10 </span>Margir munu þá falla frá og framselja hver annan og hata.  
<br /><span class="verse" id="11">11 </span>Fram munu koma margir falsspámenn og leiða marga í villu.  
<br /><span class="verse" id="12">12 </span>Og vegna þess að lögleysi magnast, mun kærleikur flestra kólna.  
<br /><span class="verse" id="13">13 </span>En sá sem staðfastur er allt til enda, mun hólpinn verða.  
<br /><span class="verse" id="14">14 </span>Og þetta fagnaðarerindi um ríkið verður prédikað um alla heimsbyggðina öllum þjóðum til vitnisburðar. Og þá mun endirinn koma.  
<br /><span class="verse" id="15">15 </span>Þegar þér sjáið viðurstyggð eyðingarinnar, sem Daníel spámaður talar um, standa á helgum stað," - lesandinn athugi það -  
<br /><span class="verse" id="16">16 </span>"þá flýi þeir, sem í Júdeu eru, til fjalla.  
<br /><span class="verse" id="17">17 </span>Sá sem er uppi á þaki, fari ekki ofan að sækja neitt í hús sitt.  
<br /><span class="verse" id="18">18 </span>Og sá sem er á akri, skal ekki hverfa aftur að taka yfirhöfn sína.  
<br /><span class="verse" id="19">19 </span>Vei þeim sem þungaðar eru eða börn hafa á brjósti á þeim dögum.  
<br /><span class="verse" id="20">20 </span>Biðjið, að flótti yðar verði ekki um vetur eða á hvíldardegi.  
<br /><span class="verse" id="21">21 </span>Þá verður sú mikla þrenging, sem engin hefur þvílík verið frá upphafi heims allt til þessa og mun aldrei verða.  
<br /><span class="verse" id="22">22 </span>Ef dagar þessir hefðu ekki verið styttir, kæmist enginn maður af. En vegna hinna útvöldu munu þeir dagar styttir verða.  
<br /><span class="verse" id="23">23 </span>Ef einhver segir þá við yður: ,Hér er Kristur' eða ,þar', þá trúið því ekki.  
<br /><span class="verse" id="24">24 </span>Því að fram munu koma falskristar og falsspámenn, og þeir munu gjöra stór tákn og undur til að leiða afvega jafnvel hina útvöldu, ef orðið gæti.  
<br /><span class="verse" id="25">25 </span>Sjá, ég hef sagt yður það fyrir.  
<br /><span class="verse" id="26">26 </span>Ef þeir segja við yður: ,Sjá, hann er í óbyggðum,' þá farið ekki þangað. Ef þeir segja: ,Sjá, hann er í leynum,' þá trúið því ekki.  
<br /><span class="verse" id="27">27 </span>Eins og elding sem leiftrar frá austri til vesturs, svo mun verða koma Mannssonarins.  
<br /><span class="verse" id="28">28 </span>Þar munu ernirnir safnast, sem hræið er.  
<br /><span class="verse" id="29">29 </span>En þegar eftir þrenging þessara daga mun sólin sortna og tunglið hætta að skína. Stjörnurnar munu hrapa af himni og kraftar himnanna bifast.  
<br /><span class="verse" id="30">30 </span>Þá mun tákn Mannssonarins birtast á himni, og allar kynkvíslir jarðarinnar hefja kveinstafi. Og menn munu sjá Mannssoninn koma á skýjum himins með mætti og mikilli dýrð.  
<br /><span class="verse" id="31">31 </span>Hann mun senda út engla sína með hvellum lúðri, og þeir munu safna hans útvöldu úr áttunum fjórum, himinskauta milli.  
<br /><span class="verse" id="32">32 </span>Nemið líkingu af fíkjutrénu. Þegar greinar þess fara að mýkjast og laufið að springa út, þá vitið þér, að sumar er í nánd.  
<br /><span class="verse" id="33">33 </span>Eins skuluð þér vita, þegar þér sjáið allt þetta, að hann er í nánd, fyrir dyrum.  
<br /><span class="verse" id="34">34 </span>Sannlega segi ég yður: Þessi kynslóð mun ekki líða undir lok, uns allt þetta er komið fram.  
<br /><span class="verse" id="35">35 </span>Himinn og jörð munu líða undir lok, en orð mín munu aldrei undir lok líða.  
<br /><span class="verse" id="36">36 </span>En þann dag og stund veit enginn, hvorki englar á himnum né sonurinn, enginn nema faðirinn einn.  
<br /><span class="verse" id="37">37 </span>Eins og var á dögum Nóa, svo mun verða við komu Mannssonarins.  
<br /><span class="verse" id="38">38 </span>Dagana fyrir flóðið átu menn og drukku, kvæntust og giftust allt til þess dags, er Nói gekk í örkina.  
<br /><span class="verse" id="39">39 </span>Og þeir vissu ekki, fyrr en flóðið kom og hreif þá alla burt. Eins verður við komu Mannssonarins.  
<br /><span class="verse" id="40">40 </span>Þá verða tveir á akri, annar mun tekinn, hinn eftir skilinn.  
<br /><span class="verse" id="41">41 </span>Tvær munu mala á kvörn, önnur verður tekin, hin eftir skilin.  
<br /><span class="verse" id="42">42 </span>Vakið því, þér vitið eigi, hvaða dag Drottinn yðar kemur.  
<br /><span class="verse" id="43">43 </span>Það skiljið þér, að húsráðandi vekti og léti ekki brjótast inn í hús sitt, ef hann vissi á hvaða stundu nætur þjófurinn kæmi.  
<br /><span class="verse" id="44">44 </span>Verið þér og viðbúnir, því að Mannssonurinn kemur á þeirri stundu, sem þér ætlið eigi.  
<br /><span class="verse" id="45">45 </span>Hver er sá trúi og hyggni þjónn, sem húsbóndinn hefur sett yfir hjú sín að gefa þeim mat á réttum tíma?  
<br /><span class="verse" id="46">46 </span>Sæll er sá þjónn, er húsbóndinn finnur breyta svo, er hann kemur.  
<br /><span class="verse" id="47">47 </span>Sannlega segi ég yður: Hann mun setja hann yfir allar eigur sínar.  
<br /><span class="verse" id="48">48 </span>En ef illur þjónn segir í hjarta sínu: ,Húsbónda mínum dvelst,'  
<br /><span class="verse" id="49">49 </span>og hann tekur að berja samþjóna sína og eta og drekka með svöllurum,  
<br /><span class="verse" id="50">50 </span>þá mun húsbóndi þess þjóns koma á þeim degi, sem hann væntir ekki, á þeirri stundu, sem hann veit ekki,  
<br /><span class="verse" id="51">51 </span>höggva hann og láta hann fá hlut með hræsnurum. Þar verður grátur og gnístran tanna.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
