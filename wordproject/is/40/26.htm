<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 26: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 26 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þegar Jesús hafði lokið öllum þessum orðum, sagði hann við lærisveina sína:  
<br /><span class="verse" id="2">2 </span>"Þér vitið, að eftir tvo daga eru páskar. Þá verður Mannssonurinn framseldur til krossfestingar."  
<br /><span class="verse" id="3">3 </span>Æðstu prestarnir og öldungar lýðsins söfnuðust nú saman í höll æðsta prestsins, er Kaífas hét,  
<br /><span class="verse" id="4">4 </span>og réðu með sér að handsama Jesú með svikum og taka hann af lífi.  
<br /><span class="verse" id="5">5 </span>En þeir sögðu: "Ekki á hátíðinni, annars verður uppþot með lýðnum."  
<br /><span class="verse" id="6">6 </span>En Jesús var í Betaníu, í húsi Símonar líkþráa.  
<br /><span class="verse" id="7">7 </span>Kom þá til hans kona og hafði alabastursbuðk með dýrum smyrslum og hellti yfir höfuð honum, þar sem hann sat að borði.  
<br /><span class="verse" id="8">8 </span>Við þessa sjón urðu lærisveinarnir gramir og sögðu: "Til hvers er þessi sóun?  
<br /><span class="verse" id="9">9 </span>Þetta hefði mátt selja dýru verði og gefa fátækum."  
<br /><span class="verse" id="10">10 </span>Jesús varð þess vís og sagði við þá: "Hvað eruð þér að angra konuna? Gott verk gjörði hún mér.  
<br /><span class="verse" id="11">11 </span>Fátæka hafið þér jafnan hjá yður, en mig hafið þér ekki ávallt.  
<br /><span class="verse" id="12">12 </span>Þegar hún hellti þessum smyrslum yfir líkama minn, var hún að búa mig til greftrunar.  
<br /><span class="verse" id="13">13 </span>Sannlega segi ég yður: Hvar sem fagnaðarerindi þetta verður flutt, um heim allan, mun þess og getið verða, sem hún gjörði, til minningar um hana."  
<br /><span class="verse" id="14">14 </span>Þá fór einn þeirra tólf, Júdas Ískaríot að nafni, til æðstu prestanna  
<br /><span class="verse" id="15">15 </span>og sagði: "Hvað viljið þér gefa mér fyrir að framselja yður Jesú?" En þeir greiddu honum þrjátíu silfurpeninga.  
<br /><span class="verse" id="16">16 </span>Upp frá þessu leitaði hann færis að framselja hann.  
<br /><span class="verse" id="17">17 </span>Á fyrsta degi ósýrðu brauðanna komu lærisveinarnir til Jesú og sögðu: "Hvar vilt þú, að vér búum þér páskamáltíðina?"  
<br /><span class="verse" id="18">18 </span>Hann mælti: "Farið til ákveðins manns í borginni, og segið við hann: ,Meistarinn segir: Minn tími er í nánd, hjá þér vil ég halda páska með lærisveinum mínum.'"  
<br /><span class="verse" id="19">19 </span>Lærisveinarnir gjörðu sem Jesús bauð þeim og bjuggu til páskamáltíðar.  
<br /><span class="verse" id="20">20 </span>Um kvöldið sat hann til borðs með þeim tólf.  
<br /><span class="verse" id="21">21 </span>Og er þeir mötuðust, sagði hann: "Sannlega segi ég yður: Einn af yður mun svíkja mig."  
<br /><span class="verse" id="22">22 </span>Þeir urðu mjög hryggir og sögðu við hann, einn af öðrum: "Ekki er það ég, herra?"  
<br /><span class="verse" id="23">23 </span>Hann svaraði þeim: "Sá sem dýfði hendi í fatið með mér, mun svíkja mig.  
<br /><span class="verse" id="24">24 </span>Mannssonurinn fer að sönnu héðan, svo sem um hann er ritað, en vei þeim manni, sem því veldur, að Mannssonurinn verður framseldur. Betra væri þeim manni að hafa aldrei fæðst."  
<br /><span class="verse" id="25">25 </span>En Júdas, sem sveik hann, sagði: "Rabbí, ekki er það ég?" Jesús svaraði: "Þú sagðir það."  
<br /><span class="verse" id="26">26 </span>Þá er þeir mötuðust, tók Jesús brauð, þakkaði Guði, braut það og gaf lærisveinunum og sagði: "Takið og etið, þetta er líkami minn."  
<br /><span class="verse" id="27">27 </span>Og hann tók kaleik, gjörði þakkir, gaf þeim og sagði: "Drekkið allir hér af.  
<br /><span class="verse" id="28">28 </span>Þetta er blóð mitt, blóð sáttmálans, úthellt fyrir marga til fyrirgefningar synda.  
<br /><span class="verse" id="29">29 </span>Ég segi yður: Héðan í frá mun ég eigi drekka af þessum vínviðar ávexti til þess dags, er ég drekk hann nýjan með yður í ríki föður míns."  
<br /><span class="verse" id="30">30 </span>Þegar þeir höfðu sungið lofsönginn, fóru þeir til Olíufjallsins.  
<br /><span class="verse" id="31">31 </span>Þá segir Jesús við þá: "Á þessari nóttu munuð þér allir hneykslast á mér, því að ritað er: ,Ég mun slá hirðinn, og sauðir hjarðarinnar munu tvístrast.'  
<br /><span class="verse" id="32">32 </span>En eftir að ég er upp risinn, mun ég fara á undan yður til Galíleu."  
<br /><span class="verse" id="33">33 </span>Þá segir Pétur: "Þótt allir hneykslist á þér, skal ég aldrei hneykslast."  
<br /><span class="verse" id="34">34 </span>Jesús sagði við hann: "Sannlega segi ég þér: Á þessari nóttu, áður en hani galar, muntu þrisvar afneita mér."  
<br /><span class="verse" id="35">35 </span>Pétur svarar: "Þótt ég ætti að deyja með þér, þá mun ég aldrei afneita þér." Eins töluðu allir lærisveinarnir.  
<br /><span class="verse" id="36">36 </span>Þá kemur Jesús með þeim til staðar, er heitir Getsemane, og hann segir við lærisveinana: "Setjist hér, meðan ég fer og biðst fyrir þarna."  
<br /><span class="verse" id="37">37 </span>Hann tók með sér þá Pétur og báða sonu Sebedeusar. Og nú setti að honum hryggð og angist.  
<br /><span class="verse" id="38">38 </span>Hann segir við þá: "Sál mín er hrygg allt til dauða. Bíðið hér og vakið með mér."  
<br /><span class="verse" id="39">39 </span>Þá gekk hann lítið eitt áfram, féll fram á ásjónu sína, baðst fyrir og sagði: "Faðir minn, ef verða má, þá fari þessi kaleikur fram hjá mér. Þó ekki sem ég vil, heldur sem þú vilt."  
<br /><span class="verse" id="40">40 </span>Hann kemur aftur til lærisveinanna og finnur þá sofandi. Þá sagði hann við Pétur: "Þér gátuð þá ekki vakað með mér eina stund?  
<br /><span class="verse" id="41">41 </span>Vakið og biðjið, að þér fallið ekki í freistni. Andinn er reiðubúinn, en holdið veikt."  
<br /><span class="verse" id="42">42 </span>Aftur vék hann brott annað sinn og bað: "Faðir minn, ef eigi verður hjá því komist, að ég drekki þennan kaleik, þá verði þinn vilji."  
<br /><span class="verse" id="43">43 </span>Þegar hann kom aftur, fann hann þá enn sofandi, því drungi var á augum þeirra.  
<br /><span class="verse" id="44">44 </span>Þá fór hann enn frá þeim og baðst fyrir þriðja sinn með sömu orðum og fyrr.  
<br /><span class="verse" id="45">45 </span>Og hann kom til lærisveinanna og sagði við þá: "Sofið þér enn og hvílist? Sjá, stundin er komin og Mannssonurinn er framseldur í hendur syndugra manna.  
<br /><span class="verse" id="46">46 </span>Standið upp, förum! Í nánd er sá, er mig svíkur."  
<br /><span class="verse" id="47">47 </span>Meðan hann var enn að tala, kom Júdas, einn þeirra tólf, og með honum mikill flokkur frá æðstu prestunum og öldungum lýðsins, og höfðu þeir sverð og barefli.  
<br /><span class="verse" id="48">48 </span>Svikarinn hafði sagt þeim þetta til marks: "Sá sem ég kyssi, hann er það. Takið hann höndum."  
<br /><span class="verse" id="49">49 </span>Hann gekk beint að Jesú og sagði: "Heill, rabbí!" og kyssti hann.  
<br /><span class="verse" id="50">50 </span>Jesús sagði við hann: "Vinur, hví ertu hér?" Þá komu hinir, lögðu hendur á Jesú og tóku hann.  
<br /><span class="verse" id="51">51 </span>Einn þeirra, sem með Jesú voru, greip til sverðs og brá því, hjó til þjóns æðsta prestsins og sneið af honum eyrað.  
<br /><span class="verse" id="52">52 </span>Jesús sagði við hann: "Slíðra sverð þitt! Allir, sem sverði bregða, munu fyrir sverði falla.  
<br /><span class="verse" id="53">53 </span>Hyggur þú, að ég geti ekki beðið föður minn að senda mér nú meira en tólf sveitir engla?  
<br /><span class="verse" id="54">54 </span>Hvernig ættu þá ritningarnar að rætast, sem segja, að þetta eigi svo að verða?"  
<br /><span class="verse" id="55">55 </span>Á þeirri stundu sagði Jesús við flokkinn: "Eruð þér að fara að mér með sverðum og bareflum eins og gegn ræningja til að handtaka mig? Daglega sat ég í helgidóminum og kenndi, og þér tókuð mig ekki höndum.  
<br /><span class="verse" id="56">56 </span>En allt verður þetta til þess, að ritningar spámannanna rætist." Þá yfirgáfu hann lærisveinarnir allir og flýðu.  
<br /><span class="verse" id="57">57 </span>Þeir sem tóku Jesú höndum, færðu hann til Kaífasar, æðsta prests, en þar voru saman komnir fræðimennirnir og öldungarnir.  
<br /><span class="verse" id="58">58 </span>Pétur fylgdi honum álengdar, allt að garði æðsta prestsins. Þar gekk hann inn og settist hjá þjónunum til að sjá, hver yrði endir á.  
<br /><span class="verse" id="59">59 </span>Æðstu prestarnir og allt ráðið leituðu ljúgvitnis gegn Jesú til að geta líflátið hann,  
<br /><span class="verse" id="60">60 </span>en fundu ekkert, þótt margir ljúgvottar kæmu. Loks komu tveir  
<br /><span class="verse" id="61">61 </span>og sögðu: "Þessi maður sagði: ,Ég get brotið niður musteri Guðs og reist það aftur á þrem dögum.'"  
<br /><span class="verse" id="62">62 </span>Þá stóð æðsti presturinn upp og sagði: "Svarar þú því engu, sem þessir vitna gegn þér?"  
<br /><span class="verse" id="63">63 </span>En Jesús þagði. Þá sagði æðsti presturinn við hann: "Ég særi þig við lifandi Guð, segðu oss: Ertu Kristur, sonur Guðs?"  
<br /><span class="verse" id="64">64 </span>Jesús svarar honum: "Þú sagðir það. En ég segi yður: Upp frá þessu munuð þér sjá Mannssoninn sitja til hægri handar máttarins og koma á skýjum himins."  
<br /><span class="verse" id="65">65 </span>Þá reif æðsti presturinn klæði sín og sagði: "Hann guðlastar, hvað þurfum vér nú framar votta við? Þér heyrðuð guðlastið.  
<br /><span class="verse" id="66">66 </span>Hvað líst yður?" Þeir svöruðu: "Hann er dauðasekur."  
<br /><span class="verse" id="67">67 </span>Og þeir hræktu í andlit honum og slógu hann með hnefunum, en aðrir börðu hann með stöfum  
<br /><span class="verse" id="68">68 </span>og sögðu: "Spáðu nú, Kristur, hver var að slá þig?"  
<br /><span class="verse" id="69">69 </span>En Pétur sat úti í garðinum. Þar kom að honum þerna ein og sagði: "Þú varst líka með Jesú frá Galíleu."  
<br /><span class="verse" id="70">70 </span>Því neitaði hann svo allir heyrðu og sagði: "Ekki veit ég, hvað þú ert að fara."  
<br /><span class="verse" id="71">71 </span>Hann gekk út í fordyrið. Þar sá hann önnur þerna og sagði við þá, sem þar voru: "Þessi var með Jesú frá Nasaret."  
<br /><span class="verse" id="72">72 </span>En hann neitaði sem áður og sór þess eið, að hann þekkti ekki þann mann.  
<br /><span class="verse" id="73">73 </span>Litlu síðar komu þeir, er þar stóðu, og sögðu við Pétur: "Víst ertu líka einn af þeim, enda segir málfæri þitt til þín."  
<br /><span class="verse" id="74">74 </span>En hann sór og sárt við lagði, að hann þekkti ekki manninn. Um leið gól hani.  
<br /><span class="verse" id="75">75 </span>Og Pétur minntist þess, er Jesús hafði mælt: "Áður en hani galar, muntu þrisvar afneita mér." Og hann gekk út og grét beisklega.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
