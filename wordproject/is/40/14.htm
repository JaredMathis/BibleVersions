<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 14: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 14 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Um þessar mundir spyr Heródes fjórðungsstjóri tíðindin af Jesú.  
<br /><span class="verse" id="2">2 </span>Og hann segir við sveina sína: "Þetta er Jóhannes skírari, hann er risinn frá dauðum, þess vegna eru kraftarnir að verki í honum."  
<br /><span class="verse" id="3">3 </span>En Heródes hafði látið taka Jóhannes höndum, fjötra hann og varpa í fangelsi vegna Heródíasar, konu Filippusar bróður síns,  
<br /><span class="verse" id="4">4 </span>því Jóhannes hafði sagt við hann: "Þú mátt ekki eiga hana."  
<br /><span class="verse" id="5">5 </span>Heródes vildi deyða hann, en óttaðist lýðinn, þar eð menn töldu hann vera spámann.  
<br /><span class="verse" id="6">6 </span>En á afmælisdegi Heródesar dansaði dóttir Heródíasar dans frammi fyrir gestunum og hreif Heródes svo,  
<br /><span class="verse" id="7">7 </span>að hann sór þess eið að veita henni hvað sem hún bæði um.  
<br /><span class="verse" id="8">8 </span>Að undirlagi móður sinnar segir hún: "Gef mér hér á fati höfuð Jóhannesar skírara."  
<br /><span class="verse" id="9">9 </span>Konungur varð hryggur við, en vegna eiðsins og gesta sinna bauð hann að veita henni þetta.  
<br /><span class="verse" id="10">10 </span>Hann sendi í fangelsið og lét hálshöggva Jóhannes þar.  
<br /><span class="verse" id="11">11 </span>Höfuð hans var borið inn á fati og fengið stúlkunni, en hún færði móður sinni.  
<br /><span class="verse" id="12">12 </span>Lærisveinar hans komu, tóku líkið og greftruðu, fóru síðan og sögðu Jesú.  
<br /><span class="verse" id="13">13 </span>Þegar Jesús heyrði þetta, fór hann þaðan á báti á óbyggðan stað og vildi vera einn. En fólkið frétti það og fór gangandi á eftir honum úr borgunum.  
<br /><span class="verse" id="14">14 </span>Þegar Jesús steig á land, sá hann þar mikinn mannfjölda, og hann kenndi í brjósti um þá og læknaði þá af þeim, er sjúkir voru.  
<br /><span class="verse" id="15">15 </span>Um kvöldið komu lærisveinarnir að máli við hann og sögðu: "Hér er engin mannabyggð og dagur liðinn. Lát nú fólkið fara, að þeir geti náð til þorpanna og keypt sér vistir."  
<br /><span class="verse" id="16">16 </span>Jesús svaraði þeim: "Ekki þurfa þeir að fara, gefið þeim sjálfir að eta."  
<br /><span class="verse" id="17">17 </span>Þeir svara honum: "Vér höfum hér ekki nema fimm brauð og tvo fiska."  
<br /><span class="verse" id="18">18 </span>Hann segir: "Færið mér það hingað."  
<br /><span class="verse" id="19">19 </span>Og hann bauð fólkinu að setjast í grasið. Þá tók hann brauðin fimm og fiskana tvo, leit upp til himins, þakkaði Guði, braut brauðin og gaf lærisveinunum, en þeir fólkinu.  
<br /><span class="verse" id="20">20 </span>Og þeir neyttu allir og urðu mettir. Og þeir tóku saman brauðbitana, er af gengu, tólf körfur fullar.  
<br /><span class="verse" id="21">21 </span>En þeir, sem neytt höfðu, voru um fimm þúsund karlmenn, auk kvenna og barna.  
<br /><span class="verse" id="22">22 </span>Tafarlaust knúði hann lærisveina sína að fara í bátinn og halda á undan sér yfir um, meðan hann sendi fólkið brott.  
<br /><span class="verse" id="23">23 </span>Og er hann hafði látið fólkið fara, gekk hann til fjalls að biðjast fyrir í einrúmi. Þegar kvöld var komið, var hann þar einn.  
<br /><span class="verse" id="24">24 </span>En báturinn var þegar kominn langt frá landi og lá undir áföllum, því að vindur var á móti.  
<br /><span class="verse" id="25">25 </span>En er langt var liðið nætur kom hann til þeirra, gangandi á vatninu.  
<br /><span class="verse" id="26">26 </span>Þegar lærisveinarnir sáu hann ganga á vatninu, varð þeim bilt við. Þeir sögðu: "Þetta er vofa," og æptu af hræðslu.  
<br /><span class="verse" id="27">27 </span>En Jesús mælti jafnskjótt til þeirra: "Verið hughraustir, það er ég, verið óhræddir."  
<br /><span class="verse" id="28">28 </span>Pétur svaraði honum: "Ef það ert þú, herra, þá bjóð mér að koma til þín á vatninu."  
<br /><span class="verse" id="29">29 </span>Jesús svaraði: "Kom þú!" Og Pétur sté úr bátnum og gekk á vatninu til hans.  
<br /><span class="verse" id="30">30 </span>En sem hann sá rokið, varð hann hræddur og tók að sökkva. Þá kallaði hann: "Herra, bjarga þú mér!"  
<br /><span class="verse" id="31">31 </span>Jesús rétti þegar út höndina, tók í hann og sagði: "Þú trúlitli, hví efaðist þú?"  
<br /><span class="verse" id="32">32 </span>Þeir stigu í bátinn, og þá lægði vindinn.  
<br /><span class="verse" id="33">33 </span>En þeir sem í bátnum voru, tilbáðu hann og sögðu: "Sannarlega ert þú sonur Guðs."  
<br /><span class="verse" id="34">34 </span>Þegar þeir höfðu náð yfir um, komu þeir að landi við Genesaret.  
<br /><span class="verse" id="35">35 </span>Fólkið á þeim stað þekkti hann og sendi boð um allt nágrennið, og menn færðu til hans alla þá, er sjúkir voru.  
<br /><span class="verse" id="36">36 </span>Þeir báðu hann að mega rétt snerta fald klæða hans, og allir, sem snertu hann, urðu alheilir.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
