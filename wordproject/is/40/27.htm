<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 27: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<span class="chapread">27</span>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 27 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Að morgni gjörðu allir æðstu prestarnir og öldungar lýðsins samþykkt gegn Jesú, að hann skyldi af lífi tekinn.  
<br /><span class="verse" id="2">2 </span>Þeir létu binda hann og færa brott og framseldu hann Pílatusi landshöfðingja.  
<br /><span class="verse" id="3">3 </span>Þegar Júdas, sem sveik hann, sá, að hann var dæmdur sekur, iðraðist hann og skilaði æðstu prestunum og öldungunum silfurpeningunum þrjátíu  
<br /><span class="verse" id="4">4 </span>og mælti: "Ég drýgði synd, ég sveik saklaust blóð." Þeir sögðu: "Hvað varðar oss um það? Það er þitt að sjá fyrir því."  
<br /><span class="verse" id="5">5 </span>Hann fleygði þá silfrinu inn í musterið og hélt brott. Síðan fór hann og hengdi sig.  
<br /><span class="verse" id="6">6 </span>Æðstu prestarnir tóku silfrið og sögðu: "Ekki má láta það í guðskistuna, því þetta eru blóðpeningar."  
<br /><span class="verse" id="7">7 </span>Og þeir urðu ásáttir um að kaupa fyrir þá leirkerasmiðs akurinn til grafreits handa útlendingum.  
<br /><span class="verse" id="8">8 </span>Þess vegna kallast hann enn í dag Blóðreitur.  
<br /><span class="verse" id="9">9 </span>Þá rættist það, sem sagt var fyrir munn Jeremía spámanns: "Þeir tóku silfurpeningana þrjátíu, það verð, sem sá var metinn á, er til verðs var lagður af Ísraels sonum,  
<br /><span class="verse" id="10">10 </span>og keyptu fyrir þá leirkerasmiðs akurinn eins og Drottinn hafði fyrir mig lagt."  
<br /><span class="verse" id="11">11 </span>Jesús kom nú fyrir landshöfðingjann. Landshöfðinginn spurði hann: "Ert þú konungur Gyðinga?" Jesús svaraði: "Þú segir það."  
<br /><span class="verse" id="12">12 </span>Æðstu prestarnir og öldungarnir báru á hann sakir, en hann svaraði engu.  
<br /><span class="verse" id="13">13 </span>Þá spurði Pílatus hann: "Heyrir þú ekki, hve mjög þeir vitna gegn þér?"  
<br /><span class="verse" id="14">14 </span>En hann svaraði honum ekki, engu orði hans, og undraðist landshöfðinginn mjög.  
<br /><span class="verse" id="15">15 </span>Á hátíðinni var landshöfðinginn vanur að gefa lýðnum lausan einn bandingja, þann er þeir vildu.  
<br /><span class="verse" id="16">16 </span>Þá var þar alræmdur bandingi í haldi, Barabbas að nafni.  
<br /><span class="verse" id="17">17 </span>Sem þeir nú voru saman komnir, sagði Pílatus við þá: "Hvorn viljið þér, að ég gefi yður lausan, Barabbas eða Jesú, sem kallast Kristur?"  
<br /><span class="verse" id="18">18 </span>Hann vissi, að þeir höfðu fyrir öfundar sakir framselt hann.  
<br /><span class="verse" id="19">19 </span>Meðan Pílatus sat á dómstólnum, sendi kona hans til hans með þessi orð: "Láttu þennan réttláta mann vera, þungir hafa draumar mínir verið í nótt hans vegna."  
<br /><span class="verse" id="20">20 </span>En æðstu prestarnir og öldungarnir fengu múginn til að biðja um Barabbas, en að Jesús yrði deyddur.  
<br /><span class="verse" id="21">21 </span>Landshöfðinginn spurði: "Hvorn þeirra tveggja viljið þér, að ég gefi yður lausan?" Þeir sögðu: "Barabbas."  
<br /><span class="verse" id="22">22 </span>Pílatus spyr: "Hvað á ég þá að gjöra við Jesú, sem kallast Kristur?" Þeir segja allir: "Krossfestu hann."  
<br /><span class="verse" id="23">23 </span>Hann spurði: "Hvað illt hefur hann þá gjört?" En þeir æptu því meir: "Krossfestu hann!"  
<br /><span class="verse" id="24">24 </span>Nú sér Pílatus, að hann fær ekki að gjört, en ólætin aukast. Hann tók vatn, þvoði hendur sínar frammi fyrir fólkinu og mælti: "Sýkn er ég af blóði þessa manns! Svarið þér sjálfir fyrir!"  
<br /><span class="verse" id="25">25 </span>Og allur lýðurinn sagði: "Komi blóð hans yfir oss og yfir börn vor!"  
<br /><span class="verse" id="26">26 </span>Þá gaf hann þeim Barabbas lausan, en lét húðstrýkja Jesú og framseldi hann til krossfestingar.  
<br /><span class="verse" id="27">27 </span>Hermenn landshöfðingjans fóru nú með hann inn í höllina og söfnuðu um hann allri hersveitinni.  
<br /><span class="verse" id="28">28 </span>Þeir afklæddu hann og færðu hann í skarlatsrauða kápu,  
<br /><span class="verse" id="29">29 </span>fléttuðu þyrnikórónu og settu á höfuð honum, en reyrsprota í hægri hönd hans. Síðan féllu þeir á kné fyrir honum og höfðu hann að háði og sögðu: "Heill þú, konungur Gyðinga!"  
<br /><span class="verse" id="30">30 </span>Og þeir hræktu á hann, tóku reyrsprotann og slógu hann í höfuðið.  
<br /><span class="verse" id="31">31 </span>Þegar þeir höfðu spottað hann, færðu þeir hann úr kápunni og í hans eigin klæði. Þá leiddu þeir hann út til að krossfesta hann.  
<br /><span class="verse" id="32">32 </span>Á leiðinni hittu þeir mann frá Kýrene, er Símon hét. Hann neyddu þeir til að bera kross Jesú.  
<br /><span class="verse" id="33">33 </span>Og er þeir komu til þess staðar, er heitir Golgata, það þýðir hauskúpustaður,  
<br /><span class="verse" id="34">34 </span>gáfu þeir honum vín að drekka, galli blandað. Hann bragðaði það, en vildi ekki drekka.  
<br /><span class="verse" id="35">35 </span>Þá krossfestu þeir hann. Og þeir köstuðu hlutum um klæði hans og skiptu með sér,  
<br /><span class="verse" id="36">36 </span>sátu þar svo og gættu hans.  
<br /><span class="verse" id="37">37 </span>Yfir höfði hans festu þeir sakargift hans svo skráða: ÞESSI ER JESÚS, KONUNGUR GYÐINGA.  
<br /><span class="verse" id="38">38 </span>Þá voru krossfestir með honum tveir ræningjar, annar til hægri, hinn til vinstri.  
<br /><span class="verse" id="39">39 </span>Þeir, sem fram hjá gengu, hæddu hann, skóku höfuð sín  
<br /><span class="verse" id="40">40 </span>og sögðu: "Þú sem brýtur niður musterið og reisir það á þrem dögum. Bjarga nú sjálfum þér, ef þú ert sonur Guðs, og stíg niður af krossinum!"  
<br /><span class="verse" id="41">41 </span>Eins gjörðu æðstu prestarnir gys að honum og fræðimennirnir og öldungarnir og sögðu:  
<br /><span class="verse" id="42">42 </span>"Öðrum bjargaði hann, sjálfum sér getur hann ekki bjargað. Hann er konungur Ísraels, stígi hann nú niður af krossinum, þá skulum vér trúa á hann.  
<br /><span class="verse" id="43">43 </span>Hann treystir Guði. Nú ætti Guð að frelsa hann, ef hann hefur mætur á honum. Eða sagði hann ekki: ,Ég er sonur Guðs'?"  
<br /><span class="verse" id="44">44 </span>Einnig ræningjarnir, sem með honum voru krossfestir, smánuðu hann á sama hátt.  
<br /><span class="verse" id="45">45 </span>En frá hádegi varð myrkur um allt land til nóns.  
<br /><span class="verse" id="46">46 </span>Og um nón kallaði Jesús hárri röddu: "Elí, Elí, lama sabaktaní!" Það þýðir: "Guð minn, Guð minn, hví hefur þú yfirgefið mig?"  
<br /><span class="verse" id="47">47 </span>Nokkrir þeirra, er þar stóðu, heyrðu þetta og sögðu: "Hann kallar á Elía!"  
<br /><span class="verse" id="48">48 </span>Jafnskjótt hljóp einn þeirra til, tók njarðarvött og fyllti ediki, stakk á reyrstaf og gaf honum að drekka.  
<br /><span class="verse" id="49">49 </span>Hinir sögðu: "Sjáum til, hvort Elía kemur að bjarga honum."  
<br /><span class="verse" id="50">50 </span>En Jesús hrópaði aftur hárri röddu og gaf upp andann.  
<br /><span class="verse" id="51">51 </span>Þá rifnaði fortjald musterisins í tvennt, ofan frá og niður úr, jörðin skalf og björgin klofnuðu,  
<br /><span class="verse" id="52">52 </span>grafir opnuðust og margir líkamir helgra látinna manna risu upp.  
<br /><span class="verse" id="53">53 </span>Eftir upprisu Jesú gengu þeir úr gröfum sínum og komu í borgina helgu og birtust mörgum.  
<br /><span class="verse" id="54">54 </span>Þegar hundraðshöfðinginn og þeir, sem með honum gættu Jesú, sáu landskjálftann og atburði þessa, hræddust þeir mjög og sögðu: "Sannarlega var þessi maður sonur Guðs."  
<br /><span class="verse" id="55">55 </span>Þar voru og margar konur, sem álengdar horfðu á, þær höfðu fylgt Jesú frá Galíleu og þjónað honum.  
<br /><span class="verse" id="56">56 </span>Meðal þeirra var María Magdalena, María, móðir þeirra Jakobs og Jósefs, og móðir Sebedeussona.  
<br /><span class="verse" id="57">57 </span>Um kvöldið kom auðugur maður frá Arímaþeu, Jósef að nafni, er sjálfur var orðinn lærisveinn Jesú.  
<br /><span class="verse" id="58">58 </span>Hann gekk til Pílatusar og bað hann um líkama Jesú. Pílatus bauð þá að fá Jósef hann.  
<br /><span class="verse" id="59">59 </span>Jósef tók líkið, sveipaði það hreinu línklæði  
<br /><span class="verse" id="60">60 </span>og lagði í nýja gröf, sem hann átti og hafði látið höggva í klett, velti síðan stórum steini fyrir grafarmunnann og fór burt.  
<br /><span class="verse" id="61">61 </span>María Magdalena var þar og María hin, og sátu þær gegnt gröfinni.  
<br /><span class="verse" id="62">62 </span>Næsta dag, daginn eftir aðfangadag, gengu æðstu prestarnir og farísearnir saman fyrir Pílatus  
<br /><span class="verse" id="63">63 </span>og sögðu: "Herra, vér minnumst þess, að svikari þessi sagði í lifanda lífi: ,Eftir þrjá daga rís ég upp.'  
<br /><span class="verse" id="64">64 </span>Bjóð því, að grafarinnar sé vandlega gætt allt til þriðja dags, ella gætu lærisveinar hans komið og stolið honum og sagt fólkinu: ,Hann er risinn frá dauðum.' Þá verða síðari svikin verri hinum fyrri."  
<br /><span class="verse" id="65">65 </span>Pílatus sagði við þá: "Hér hafið þér varðmenn, farið og búið svo tryggilega um sem best þér kunnið."  
<br /><span class="verse" id="66">66 </span>Þeir fóru og gengu tryggilega frá gröfinni og innsigluðu steininn með aðstoð varðmannanna.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
