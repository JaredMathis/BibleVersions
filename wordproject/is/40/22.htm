<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Matteusarguðspjall 22: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matteusarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þá tók Jesús enn að tala við þá í dæmisögum og mælti:  
<br /><span class="verse" id="2">2 </span>"Líkt er um himnaríki og konung einn, sem gjörði brúðkaup sonar síns.  
<br /><span class="verse" id="3">3 </span>Hann sendi þjóna sína að kalla til brúðkaupsins þá, sem boðnir voru, en þeir vildu ekki koma.  
<br /><span class="verse" id="4">4 </span>Aftur sendi hann aðra þjóna og mælti: ,Segið þeim, sem boðnir voru: Veislu mína hef ég búið, uxum mínum og alifé er slátrað, og allt er tilbúið, komið í brúðkaupið.'  
<br /><span class="verse" id="5">5 </span>En þeir skeyttu því ekki. Einn fór á akur sinn, annar til kaupskapar síns,  
<br /><span class="verse" id="6">6 </span>en hinir tóku þjóna hans, misþyrmdu þeim og drápu.  
<br /><span class="verse" id="7">7 </span>Konungur reiddist, sendi út her sinn og lét tortíma morðingjum þessum og brenna borg þeirra.  
<br /><span class="verse" id="8">8 </span>Síðan segir hann við þjóna sína: ,Brúðkaupsveislan er tilbúin, en hinir boðnu voru ekki verðugir.  
<br /><span class="verse" id="9">9 </span>Farið því út á vegamót, og bjóðið í brúðkaupið hverjum þeim sem þér finnið.'  
<br /><span class="verse" id="10">10 </span>Þjónarnir fóru út á vegina og söfnuðu öllum, sem þeir fundu, vondum og góðum, svo að brúðkaupssalurinn varð alskipaður gestum.  
<br /><span class="verse" id="11">11 </span>Konungur gekk þá inn að sjá gestina og leit þar mann, sem var ekki búinn brúðkaupsklæðum.  
<br /><span class="verse" id="12">12 </span>Hann segir við hann: ,Vinur, hvernig ert þú hér kominn og ert ekki í brúðkaupsklæðum?' Maðurinn gat engu svarað.  
<br /><span class="verse" id="13">13 </span>Konungur sagði þá við þjóna sína: ,Bindið hann á höndum og fótum og varpið honum í ystu myrkur. Þar verður grátur og gnístran tanna.'  
<br /><span class="verse" id="14">14 </span>Því að margir eru kallaðir, en fáir útvaldir."  
<br /><span class="verse" id="15">15 </span>Þá gengu farísearnir burt og tóku saman ráð sín, hvernig þeir gætu flækt hann í orðum.  
<br /><span class="verse" id="16">16 </span>Þeir senda til hans lærisveina sína ásamt Heródesarsinnum, og þeir segja: "Meistari, vér vitum, að þú ert sannorður og kennir Guðs veg í sannleika, þú hirðir ekki um álit neins, enda gjörir þú þér engan mannamun.  
<br /><span class="verse" id="17">17 </span>Seg oss því, hvað þér líst? Leyfist að gjalda keisaranum skatt eða ekki?"  
<br /><span class="verse" id="18">18 </span>Jesús þekkti illsku þeirra og sagði: "Hví freistið þér mín, hræsnarar?  
<br /><span class="verse" id="19">19 </span>Sýnið mér peninginn, sem goldinn er í skatt." Þeir fengu honum denar.  
<br /><span class="verse" id="20">20 </span>Hann spyr: "Hvers mynd og yfirskrift er þetta?"  
<br /><span class="verse" id="21">21 </span>Þeir svara: "Keisarans." Hann segir: "Gjaldið þá keisaranum það, sem keisarans er, og Guði það, sem Guðs er."  
<br /><span class="verse" id="22">22 </span>Þegar þeir heyrðu þetta, undruðust þeir, og þeir yfirgáfu hann og gengu burt.  
<br /><span class="verse" id="23">23 </span>Sama dag komu til hans saddúkear, en þeir neita því, að upprisa sé til, og sögðu við hann:  
<br /><span class="verse" id="24">24 </span>"Meistari, Móse segir: ,Deyi maður barnlaus, þá skal bróðir hans ganga að eiga konu bróður síns og vekja honum niðja.'  
<br /><span class="verse" id="25">25 </span>Hér voru með oss sjö bræður. Sá fyrsti kvæntist og dó. Hann átti engan niðja og eftirlét því bróður sínum konuna.  
<br /><span class="verse" id="26">26 </span>Eins varð um næsta og þriðja og þá alla sjö.  
<br /><span class="verse" id="27">27 </span>Síðast allra dó konan.  
<br /><span class="verse" id="28">28 </span>Kona hvers þeirra sjö verður hún í upprisunni? Allir höfðu þeir átt hana."  
<br /><span class="verse" id="29">29 </span>En Jesús svaraði þeim: "Þér villist, því að þér þekkið ekki ritningarnar né mátt Guðs.  
<br /><span class="verse" id="30">30 </span>Í upprisunni kvænast menn hvorki né giftast. Þeir eru sem englar á himni.  
<br /><span class="verse" id="31">31 </span>En um upprisu dauðra hafið þér ekki lesið það sem Guð segir við yður:  
<br /><span class="verse" id="32">32 </span>,Ég er Guð Abrahams, Guð Ísaks og Guð Jakobs.' Ekki er hann Guð dauðra, heldur lifenda."  
<br /><span class="verse" id="33">33 </span>En mannfjöldinn hlýddi á og undraðist mjög kenningu hans.  
<br /><span class="verse" id="34">34 </span>Þegar farísear heyrðu, að hann hafði gjört saddúkea orðlausa, komu þeir saman.  
<br /><span class="verse" id="35">35 </span>Og einn þeirra, sem var lögvitringur, vildi freista hans og spurði:  
<br /><span class="verse" id="36">36 </span>"Meistari, hvert er hið æðsta boðorð í lögmálinu?"  
<br /><span class="verse" id="37">37 </span>Hann svaraði honum: ",Elska skalt þú Drottin, Guð þinn, af öllu hjarta þínu, allri sálu þinni og öllum huga þínum.'  
<br /><span class="verse" id="38">38 </span>Þetta er hið æðsta og fremsta boðorð.  
<br /><span class="verse" id="39">39 </span>Annað er þessu líkt: ,Þú skalt elska náunga þinn eins og sjálfan þig.'  
<br /><span class="verse" id="40">40 </span>Á þessum tveimur boðorðum hvílir allt lögmálið og spámennirnir."  
<br /><span class="verse" id="41">41 </span>Meðan farísearnir voru saman komnir, spurði Jesús þá:  
<br /><span class="verse" id="42">42 </span>"Hvað virðist yður um Krist? Hvers son er hann?" Þeir svara: "Davíðs."  
<br /><span class="verse" id="43">43 </span>Hann segir: "Hvernig getur þá Davíð, innblásinn andanum, kallað hann drottin? Hann segir:  
<br /><span class="verse" id="44">44 </span>Drottinn sagði við minn drottin: Set þig mér til hægri handar, þangað til ég gjöri óvini þína að fótskör þinni.  
<br /><span class="verse" id="45">45 </span>Fyrst Davíð kallar hann drottin, hvernig getur hann þá verið sonur hans?"  
<br /><span class="verse" id="46">46 </span>Enginn gat svarað honum einu orði, og frá þeim degi þorði enginn að spyrja hann neins framar.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
