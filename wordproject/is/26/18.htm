<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Esekíel 18: Biblían - Gamla testamentið  </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Esekíel </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<span class="chapread">18</span>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a>
<a href="29.htm#0" class="chap">29</a>
<a href="30.htm#0" class="chap">30</a>
<a href="31.htm#0" class="chap">31</a>
<a href="32.htm#0" class="chap">32</a>
<a href="33.htm#0" class="chap">33</a>
<a href="34.htm#0" class="chap">34</a>
<a href="35.htm#0" class="chap">35</a>
<a href="36.htm#0" class="chap">36</a>
<a href="37.htm#0" class="chap">37</a>
<a href="38.htm#0" class="chap">38</a>
<a href="39.htm#0" class="chap">39</a>
<a href="40.htm#0" class="chap">40</a>
<a href="41.htm#0" class="chap">41</a>
<a href="42.htm#0" class="chap">42</a>
<a href="43.htm#0" class="chap">43</a>
<a href="44.htm#0" class="chap">44</a>
<a href="45.htm#0" class="chap">45</a>
<a href="46.htm#0" class="chap">46</a>
<a href="47.htm#0" class="chap">47</a>
<a href="48.htm#0" class="chap">48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 18 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Og orð Drottins kom til mín, svohljóðandi:  
<br /><span class="verse" id="2">2 </span>"Hvað kemur til, að þér hafið þetta orðtak um Ísraelsland: ,Feðurnir átu súr vínber, og tennur barnanna urðu sljóar'?  
<br /><span class="verse" id="3">3 </span>Svo sannarlega sem ég lifi, segir Drottinn Guð, skuluð þér ekki framar hafa þetta orðtak í Ísrael.  
<br /><span class="verse" id="4">4 </span>Sjá, mínar eru sálirnar allar, sál föðurins eins og sál sonarins, mínar eru þær. Sú sálin, sem syndgar, hún skal deyja.  
<br /><span class="verse" id="5">5 </span>Hver sá maður, sem er ráðvandur og iðkar rétt og réttlæti,  
<br /><span class="verse" id="6">6 </span>sem etur ekki fórnarkjöt á fjöllunum og hefur ekki augu sín til skurðgoða Ísraelsmanna, flekkar ekki konu náunga síns og kemur ekki nærri konu meðan hún hefir klæðaföll,  
<br /><span class="verse" id="7">7 </span>sem engan undirokar og skilar aftur skuldaveði sínu, tekur ekki neitt frá öðrum með ofbeldi, sem gefur brauð sitt hungruðum og skýlir nakinn mann klæðum,  
<br /><span class="verse" id="8">8 </span>sem lánar ekki fé gegn leigu og tekur ekki vexti af lánsfé, sem heldur hendi sinni frá því, sem rangt er, og dæmir rétt í deilumálum manna,  
<br /><span class="verse" id="9">9 </span>sem breytir eftir boðorðum mínum og varðveitir skipanir mínar, með því að gjöra það sem rétt er, - hann er ráðvandur og skal vissulega lifa, segir Drottinn Guð.  
<br /><span class="verse" id="10">10 </span>En eignist hann ofbeldisfullan son, sem úthellir blóði og fremur ranglæti,  
<br /><span class="verse" id="11">11 </span>sem ekki fetar í fótspor síns ráðvanda föður, heldur etur fórnarkjöt á fjöllunum og flekkar konu náunga síns,  
<br /><span class="verse" id="12">12 </span>undirokar volaða og snauða, tekur frá öðrum með ofbeldi, skilar ekki aftur veði og hefur augu sín til skurðgoða, fremur svívirðingar,  
<br /><span class="verse" id="13">13 </span>lánar fé gegn leigu og tekur vexti af lánsfé, - ætti hann að halda lífi? Hann skal ekki lífi halda! Af því að hann hefir framið allar þessar svívirðingar, skal hann vissulega deyja. Blóð hans komi yfir hann!  
<br /><span class="verse" id="14">14 </span>En eignist hann son, sem sér allar þær syndir, sem faðir hans drýgði, og óttast og breytir ekki eftir þeim,  
<br /><span class="verse" id="15">15 </span>etur ekki fórnarkjöt á fjöllunum og hefur ekki augu sín til skurðgoða Ísraelsmanna, flekkar ekki konu náunga síns  
<br /><span class="verse" id="16">16 </span>og undirokar engan, tekur ekkert veð og tekur ekkert frá öðrum með ofbeldi, gefur brauð sitt hungruðum og skýlir nakinn mann klæðum,  
<br /><span class="verse" id="17">17 </span>heldur hendi sinni frá því, sem rangt er, tekur ekki vexti né fjárleigu, heldur skipanir mínar og breytir eftir boðorðum mínum, - sá skal ekki deyja sakir misgjörða föður síns, heldur skal hann vissulega lífi halda.  
<br /><span class="verse" id="18">18 </span>En af því að faðir hans hefir beitt kúgun og tekið frá öðrum með ofbeldi og gjört það, sem ekki var gott, meðal þjóðar sinnar, þá hlýtur hann að deyja fyrir misgjörð sína.  
<br /><span class="verse" id="19">19 </span>Og þá segið þér: ,Hví geldur sonurinn ekki misgjörðar föður síns?' Þar sem þó sonurinn iðkaði rétt og réttlæti, varðveitti öll boðorð mín og breytti eftir þeim, skal hann vissulega lífi halda.  
<br /><span class="verse" id="20">20 </span>Sá maður, sem syndgar, hann skal deyja. Sonur skal eigi gjalda misgjörðar föður síns og faðir skal eigi gjalda misgjörðar sonar síns. Ráðvendni hins ráðvanda skal koma niður á honum og óguðleiki hins óguðlega skal koma niður á honum.  
<br /><span class="verse" id="21">21 </span>Ef hinn óguðlegi hverfur frá öllum syndum sínum, sem hann hefir drýgt, og heldur öll mín boðorð og iðkar rétt og réttlæti, þá skal hann vissulega lífi halda og ekki deyja.  
<br /><span class="verse" id="22">22 </span>Öll hans afbrot, sem hann hefir drýgt, skulu honum þá eigi tilreiknuð verða. Vegna ráðvendninnar, sem hann hefir iðkað, skal hann lífi halda.  
<br /><span class="verse" id="23">23 </span>Ætli ég hafi þóknun á dauða hins óguðlega - segir Drottinn Guð - og ekki miklu fremur á því, að hann hverfi frá sinni illu breytni og haldi lífi?  
<br /><span class="verse" id="24">24 </span>En hverfi hinn ráðvandi frá ráðvendni sinni og fremji það, sem rangt er, í líkingu við allar þær svívirðingar, er hinn óguðlegi hefir framið, þá skal öll sú ráðvendni, er hann hefir iðkað, ekki til álita koma. Fyrir það tryggðrof, sem hann hefir sýnt, og þá synd, sem hann hefir drýgt, fyrir þær skal hann deyja.  
<br /><span class="verse" id="25">25 </span>En er þér segið: ,Atferli Drottins er ekki rétt!' - þá heyrið, þér Ísraelsmenn: Ætli það sé mitt atferli, sem ekki er rétt? Ætli það sé ekki fremur yðar atferli, sem ekki er rétt?  
<br /><span class="verse" id="26">26 </span>Ef ráðvandur maður hverfur frá ráðvendni sinni og gjörir það, sem rangt er, þá hlýtur hann að deyja vegna þess. Vegna glæps þess, er hann hefir framið, hlýtur hann að deyja.  
<br /><span class="verse" id="27">27 </span>En þegar óguðlegur maður hverfur frá óguðleik sínum, sem hann hefir í frammi haft, og iðkar rétt og réttlæti, þá mun hann bjarga lífi sínu.  
<br /><span class="verse" id="28">28 </span>Því að hann sneri sér frá öllum syndum sínum, er hann hafði framið, fyrir því mun hann vissulega lífi halda og ekki deyja.  
<br /><span class="verse" id="29">29 </span>Og þegar Ísraelsmenn segja: ,Atferli Drottins er ekki rétt!' - ætli það sé atferli mitt, sem ekki er rétt, þér Ísraelsmenn? Ætli það sé ekki fremur atferli yðar, sem ekki er rétt?  
<br /><span class="verse" id="30">30 </span>Fyrir því mun ég dæma sérhvern yðar eftir breytni hans, þér Ísraelsmenn, segir Drottinn Guð. Snúið yður og látið af öllum syndum yðar, til þess að þær verði yður ekki fótakefli til hrösunar.  
<br /><span class="verse" id="31">31 </span>Varpið frá yður öllum syndum yðar, er þér hafið drýgt í gegn mér, og fáið yður nýtt hjarta og nýjan anda. Því að hvers vegna viljið þér deyja, Ísraelsmenn?  
<br /><span class="verse" id="32">32 </span>Því að ég hefi eigi velþóknun á dauða nokkurs manns, - segir Drottinn Guð. Látið því af, svo að þér megið lifa."  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="19.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
