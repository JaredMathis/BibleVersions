<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Sálmarnir 119: Biblían - Gamla testamentið  </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Sálmarnir </h1>
<p class="ym-noprint"> 
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a>
<a href="29.htm#0" class="chap">29</a>
<a href="30.htm#0" class="chap">30</a>
<a href="31.htm#0" class="chap">31</a>
<a href="32.htm#0" class="chap">32</a>
<a href="33.htm#0" class="chap">33</a>
<a href="34.htm#0" class="chap">34</a>
<a href="35.htm#0" class="chap">35</a>
<a href="36.htm#0" class="chap">36</a>
<a href="37.htm#0" class="chap">37</a>
<a href="38.htm#0" class="chap">38</a>
<a href="39.htm#0" class="chap">39</a>
<a href="40.htm#0" class="chap">40</a>
<a href="41.htm#0" class="chap">41</a>
<a href="42.htm#0" class="chap">42</a>
<a href="43.htm#0" class="chap">43</a>
<a href="44.htm#0" class="chap">44</a>
<a href="45.htm#0" class="chap">45</a>
<a href="46.htm#0" class="chap">46</a>
<a href="47.htm#0" class="chap">47</a>
<a href="48.htm#0" class="chap">48</a>
<a href="49.htm#0" class="chap">49</a>
<a href="50.htm#0" class="chap">50</a>
<a href="51.htm#0" class="chap">51</a>
<a href="52.htm#0" class="chap">52</a>
<a href="53.htm#0" class="chap">53</a>
<a href="54.htm#0" class="chap">54</a>
<a href="55.htm#0" class="chap">55</a>
<a href="56.htm#0" class="chap">56</a>
<a href="57.htm#0" class="chap">57</a>
<a href="58.htm#0" class="chap">58</a>
<a href="59.htm#0" class="chap">59</a>
<a href="60.htm#0" class="chap">60</a>
<a href="61.htm#0" class="chap">61</a>
<a href="62.htm#0" class="chap">62</a>
<a href="63.htm#0" class="chap">63</a>
<a href="64.htm#0" class="chap">64</a>
<a href="65.htm#0" class="chap">65</a>
<a href="66.htm#0" class="chap">66</a>
<a href="67.htm#0" class="chap">67</a>
<a href="68.htm#0" class="chap">68</a>
<a href="69.htm#0" class="chap">69</a>
<a href="70.htm#0" class="chap">70</a>
<a href="71.htm#0" class="chap">71</a>
<a href="72.htm#0" class="chap">72</a>
<a href="73.htm#0" class="chap">73</a>
<a href="74.htm#0" class="chap">74</a>
<a href="75.htm#0" class="chap">75</a>
<a href="76.htm#0" class="chap">76</a>
<a href="77.htm#0" class="chap">77</a>
<a href="78.htm#0" class="chap">78</a>
<a href="79.htm#0" class="chap">79</a>
<a href="80.htm#0" class="chap">80</a>
<a href="81.htm#0" class="chap">81</a>
<a href="82.htm#0" class="chap">82</a>
<a href="83.htm#0" class="chap">83</a>
<a href="84.htm#0" class="chap">84</a>
<a href="85.htm#0" class="chap">85</a>
<a href="86.htm#0" class="chap">86</a>
<a href="87.htm#0" class="chap">87</a>
<a href="88.htm#0" class="chap">88</a>
<a href="89.htm#0" class="chap">89</a>
<a href="90.htm#0" class="chap">90</a>
<a href="91.htm#0" class="chap">91</a>
<a href="92.htm#0" class="chap">92</a>
<a href="93.htm#0" class="chap">93</a>
<a href="94.htm#0" class="chap">94</a>
<a href="95.htm#0" class="chap">95</a>
<a href="96.htm#0" class="chap">96</a>
<a href="97.htm#0" class="chap">97</a>
<a href="98.htm#0" class="chap">98</a>
<a href="99.htm#0" class="chap">99</a>
<a href="100.htm#0" class="chap">100</a>
<a href="101.htm#0" class="chap">101</a>
<a href="102.htm#0" class="chap">102</a>
<a href="103.htm#0" class="chap">103</a>
<a href="104.htm#0" class="chap">104</a>
<a href="105.htm#0" class="chap">105</a>
<a href="106.htm#0" class="chap">106</a>
<a href="107.htm#0" class="chap">107</a>
<a href="108.htm#0" class="chap">108</a>
<a href="109.htm#0" class="chap">109</a>
<a href="110.htm#0" class="chap">110</a>
<a href="111.htm#0" class="chap">111</a>
<a href="112.htm#0" class="chap">112</a>
<a href="113.htm#0" class="chap">113</a>
<a href="114.htm#0" class="chap">114</a>
<a href="115.htm#0" class="chap">115</a>
<a href="116.htm#0" class="chap">116</a>
<a href="117.htm#0" class="chap">117</a>
<a href="118.htm#0" class="chap">118</a> <span class="chapread">119</span>
<a href="120.htm#0" class="chap">120</a>
<a href="121.htm#0" class="chap">121</a>
<a href="122.htm#0" class="chap">122</a>
<a href="123.htm#0" class="chap">123</a>
<a href="124.htm#0" class="chap">124</a>
<a href="125.htm#0" class="chap">125</a>
<a href="126.htm#0" class="chap">126</a>
<a href="127.htm#0" class="chap">127</a>
<a href="128.htm#0" class="chap">128</a>
<a href="129.htm#0" class="chap">129</a>
<a href="130.htm#0" class="chap">130</a>
<a href="131.htm#0" class="chap">131</a>
<a href="132.htm#0" class="chap">132</a>
<a href="133.htm#0" class="chap">133</a>
<a href="134.htm#0" class="chap">134</a>
<a href="135.htm#0" class="chap">135</a>
<a href="136.htm#0" class="chap">136</a>
<a href="137.htm#0" class="chap">137</a>
<a href="138.htm#0" class="chap">138</a>
<a href="139.htm#0" class="chap">139</a>
<a href="140.htm#0" class="chap">140</a>
<a href="141.htm#0" class="chap">141</a>
<a href="142.htm#0" class="chap">142</a>
<a href="143.htm#0" class="chap">143</a>
<a href="144.htm#0" class="chap">144</a>
<a href="145.htm#0" class="chap">145</a>
<a href="146.htm#0" class="chap">146</a>
<a href="147.htm#0" class="chap">147</a>
<a href="148.htm#0" class="chap">148</a>
<a href="149.htm#0" class="chap">149</a>
<a href="150.htm#0" class="chap">150</a></P>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 119 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Sælir eru þeir sem breyta grandvarlega, þeir er fram ganga í lögmáli Drottins.  
<br /><span class="verse" id="2">2 </span>Sælir eru þeir er halda reglur hans, þeir er leita hans af öllu hjarta  
<br /><span class="verse" id="3">3 </span>og eigi fremja ranglæti, en ganga á vegum hans.  
<br /><span class="verse" id="4">4 </span>Þú hefir gefið skipanir þínar, til þess að menn skuli halda þær vandlega.  
<br /><span class="verse" id="5">5 </span>Ó að breytni mín mætti vera staðföst, svo að ég varðveiti lög þín.  
<br /><span class="verse" id="6">6 </span>Þá mun ég eigi til skammar verða, er ég gef gaum að öllum boðum þínum.  
<br /><span class="verse" id="7">7 </span>Ég skal þakka þér af einlægu hjarta, er ég hefi numið þín réttlátu ákvæði.  
<br /><span class="verse" id="8">8 </span>Ég vil gæta laga þinna, þá munt þú alls ekki yfirgefa mig.  
<br /><span class="verse" id="9">9 </span>Með hverju getur ungur maður haldið vegi sínum hreinum? Með því að gefa gaum að orði þínu.  
<br /><span class="verse" id="10">10 </span>Ég leita þín af öllu hjarta, lát mig eigi villast frá boðum þínum.  
<br /><span class="verse" id="11">11 </span>Ég geymi orð þín í hjarta mínu, til þess að ég skuli eigi syndga gegn þér.  
<br /><span class="verse" id="12">12 </span>Lofaður sért þú, Drottinn, kenn mér lög þín.  
<br /><span class="verse" id="13">13 </span>Með vörum mínum tel ég upp öll ákvæði munns þíns.  
<br /><span class="verse" id="14">14 </span>Yfir vegi vitnisburða þinna gleðst ég eins og yfir alls konar auði.  
<br /><span class="verse" id="15">15 </span>Fyrirmæli þín vil ég íhuga og skoða vegu þína.  
<br /><span class="verse" id="16">16 </span>Ég leita unaðar í lögum þínum, gleymi eigi orði þínu.  
<br /><span class="verse" id="17">17 </span>Veit þjóni þínum að lifa, að ég megi halda orð þín.  
<br /><span class="verse" id="18">18 </span>Ljúk upp augum mínum, að ég megi skoða dásemdirnar í lögmáli þínu.  
<br /><span class="verse" id="19">19 </span>Ég er útlendingur á jörðunni, dyl eigi boð þín fyrir mér.  
<br /><span class="verse" id="20">20 </span>Sál mín er kvalin af þrá eftir ákvæðum þínum alla tíma.  
<br /><span class="verse" id="21">21 </span>Þú hefir ógnað ofstopamönnunum, bölvaðir eru þeir, sem víkja frá boðum þínum.  
<br /><span class="verse" id="22">22 </span>Velt þú af mér háðung og skömm, því að ég hefi haldið reglur þínar.  
<br /><span class="verse" id="23">23 </span>Þótt þjóðhöfðingjar sitji og taki saman ráð sín gegn mér, þá íhugar þjónn þinn lög þín.  
<br /><span class="verse" id="24">24 </span>Og reglur þínar eru unun mín, boð þín eru ráðgjafar mínir.  
<br /><span class="verse" id="25">25 </span>Sál mín loðir við duftið, lát mig lífi halda eftir orði þínu.  
<br /><span class="verse" id="26">26 </span>Ég hefi talið upp málefni mín, og þú bænheyrðir mig, kenn mér lög þín.  
<br /><span class="verse" id="27">27 </span>Lát mig skilja veg fyrirmæla þinna, að ég megi íhuga dásemdir þínar.  
<br /><span class="verse" id="28">28 </span>Sál mín tárast af trega, reis mig upp eftir orði þínu.  
<br /><span class="verse" id="29">29 </span>Lát veg lyginnar vera fjarri mér og veit mér náðarsamlega lögmál þitt.  
<br /><span class="verse" id="30">30 </span>Ég hefi útvalið veg sannleikans, sett mér ákvæði þín fyrir sjónir.  
<br /><span class="verse" id="31">31 </span>Ég held fast við reglur þínar, Drottinn, lát mig eigi verða til skammar.  
<br /><span class="verse" id="32">32 </span>Ég vil skunda veg boða þinna, því að þú hefir gjört mér létt um hjartað.  
<br /><span class="verse" id="33">33 </span>Kenn mér, Drottinn, veg laga þinna, að ég megi halda þau allt til enda.  
<br /><span class="verse" id="34">34 </span>Veit mér skyn, að ég megi halda lögmál þitt og varðveita það af öllu hjarta.  
<br /><span class="verse" id="35">35 </span>Leið mig götu boða þinna, því að af henni hefi ég yndi.  
<br /><span class="verse" id="36">36 </span>Beyg hjarta mitt að reglum þínum, en eigi að ranglátum ávinningi.  
<br /><span class="verse" id="37">37 </span>Snú augum mínum frá því að horfa á hégóma, lífga mig á vegum þínum.  
<br /><span class="verse" id="38">38 </span>Staðfest fyrirheit þitt fyrir þjóni þínum, sem gefið er þeim er þig óttast.  
<br /><span class="verse" id="39">39 </span>Nem burt háðungina, sem ég er hræddur við, því að ákvæði þín eru góð.  
<br /><span class="verse" id="40">40 </span>Sjá, ég þrái fyrirmæli þín, lífga mig með réttlæti þínu.  
<br /><span class="verse" id="41">41 </span>Lát náð þína koma yfir mig, Drottinn, hjálpræði þitt, samkvæmt fyrirheiti þínu,  
<br /><span class="verse" id="42">42 </span>að ég fái andsvör veitt þeim er smána mig, því að þínu orði treysti ég.  
<br /><span class="verse" id="43">43 </span>Og tak aldrei sannleikans orð burt úr munni mínum, því að ég bíð dóma þinna.  
<br /><span class="verse" id="44">44 </span>Ég vil stöðugt varðveita lögmál þitt, um aldur og ævi,  
<br /><span class="verse" id="45">45 </span>þá mun ég ganga um víðlendi, því að ég leita fyrirmæla þinna,  
<br /><span class="verse" id="46">46 </span>þá mun ég tala um reglur þínar frammi fyrir konungum, og eigi skammast mín,  
<br /><span class="verse" id="47">47 </span>og leita unaðar í boðum þínum, þeim er ég elska,  
<br /><span class="verse" id="48">48 </span>og rétta út hendurnar eftir boðum þínum, þeim er ég elska, og íhuga lög þín.  
<br /><span class="verse" id="49">49 </span>Minnst þú þess orðs við þjón þinn, sem þú lést mig vona á.  
<br /><span class="verse" id="50">50 </span>Þetta er huggun mín í eymd minni, að orð þitt lætur mig lífi halda.  
<br /><span class="verse" id="51">51 </span>Ofstopamenn spotta mig ákaflega, en ég vík eigi frá lögmáli þínu.  
<br /><span class="verse" id="52">52 </span>Ég minnist dóma þinna frá öndverðu, Drottinn, og læt huggast.  
<br /><span class="verse" id="53">53 </span>Heiftarreiði við óguðlega hrífur mig, við þá er yfirgefa lögmál þitt.  
<br /><span class="verse" id="54">54 </span>Lög þín eru efni ljóða minna á þessum stað, þar sem ég er gestur.  
<br /><span class="verse" id="55">55 </span>Um nætur minnist ég nafns þíns, Drottinn, og geymi laga þinna.  
<br /><span class="verse" id="56">56 </span>Þetta er orðin hlutdeild mín, að halda fyrirmæli þín.  
<br /><span class="verse" id="57">57 </span>Drottinn er hlutskipti mitt, ég hefi ákveðið að varðveita orð þín.  
<br /><span class="verse" id="58">58 </span>Ég hefi leitað hylli þinnar af öllu hjarta, ver mér náðugur samkvæmt fyrirheiti þínu.  
<br /><span class="verse" id="59">59 </span>Ég hefi athugað vegu mína og snúið fótum mínum að reglum þínum.  
<br /><span class="verse" id="60">60 </span>Ég hefi flýtt mér og eigi tafið að varðveita boð þín.  
<br /><span class="verse" id="61">61 </span>Snörur óguðlegra lykja um mig, en lögmáli þínu hefi ég eigi gleymt.  
<br /><span class="verse" id="62">62 </span>Um miðnætti rís ég upp til þess að þakka þér þín réttlátu ákvæði.  
<br /><span class="verse" id="63">63 </span>Ég er félagi allra þeirra er óttast þig og varðveita fyrirmæli þín.  
<br /><span class="verse" id="64">64 </span>Jörðin er full af miskunn þinni, Drottinn, kenn mér lög þín.  
<br /><span class="verse" id="65">65 </span>Þú hefir gjört vel til þjóns þíns eftir orði þínu, Drottinn.  
<br /><span class="verse" id="66">66 </span>Kenn mér góð hyggindi og þekkingu, því að ég trúi á boð þín.  
<br /><span class="verse" id="67">67 </span>Áður en ég var beygður, villtist ég, en nú varðveiti ég orð þitt.  
<br /><span class="verse" id="68">68 </span>Þú ert góður og gjörir vel, kenn mér lög þín.  
<br /><span class="verse" id="69">69 </span>Ofstopamenn spinna upp lygar gegn mér, en ég held fyrirmæli þín af öllu hjarta.  
<br /><span class="verse" id="70">70 </span>Hjarta þeirra er tilfinningarlaust sem mör væri, en ég leita unaðar í lögmáli þínu.  
<br /><span class="verse" id="71">71 </span>Það varð mér til góðs, að ég var beygður, til þess að ég mætti læra lög þín.  
<br /><span class="verse" id="72">72 </span>Lögmálið af munni þínum er mér mætara en þúsundir af gulli og silfri.  
<br /><span class="verse" id="73">73 </span>Hendur þínar hafa gjört mig og skapað, veit mér skyn, að ég megi læra boð þín.  
<br /><span class="verse" id="74">74 </span>Þeir er óttast þig sjá mig og gleðjast, því að ég vona á orð þitt.  
<br /><span class="verse" id="75">75 </span>Ég veit, Drottinn, að dómar þínir eru réttlátir og að þú hefir lægt mig í trúfesti þinni.  
<br /><span class="verse" id="76">76 </span>Lát miskunn þína verða mér til huggunar, eins og þú hefir heitið þjóni þínum.  
<br /><span class="verse" id="77">77 </span>Lát miskunn þína koma yfir mig, að ég megi lifa, því að lögmál þitt er unun mín.  
<br /><span class="verse" id="78">78 </span>Lát ofstopamennina verða til skammar, af því að þeir kúga mig með rangsleitni, en ég íhuga fyrirmæli þín.  
<br /><span class="verse" id="79">79 </span>Til mín snúi sér þeir er óttast þig og þeir er þekkja reglur þínar.  
<br /><span class="verse" id="80">80 </span>Hjarta mitt sé grandvart í lögum þínum, svo að ég verði eigi til skammar.  
<br /><span class="verse" id="81">81 </span>Sál mín tærist af þrá eftir hjálpræði þínu, ég bíð eftir orði þínu.  
<br /><span class="verse" id="82">82 </span>Augu mín tærast af þrá eftir fyrirheiti þínu: Hvenær munt þú hugga mig?  
<br /><span class="verse" id="83">83 </span>Því að ég er orðinn eins og belgur í reykhúsi, en lögum þínum hefi ég eigi gleymt.  
<br /><span class="verse" id="84">84 </span>Hversu margir eru dagar þjóns þíns? Hvenær munt þú heyja dóm á ofsækjendum mínum?  
<br /><span class="verse" id="85">85 </span>Ofstopamenn hafa grafið mér grafir, menn, er eigi hlýða lögmáli þínu.  
<br /><span class="verse" id="86">86 </span>Öll boð þín eru trúfesti. Menn ofsækja mig með lygum, veit þú mér lið.  
<br /><span class="verse" id="87">87 </span>Nærri lá, að þeir gjörðu út af við mig á jörðunni, og þó hafði ég eigi yfirgefið fyrirmæli þín.  
<br /><span class="verse" id="88">88 </span>Lát mig lífi halda sakir miskunnar þinnar, að ég megi varðveita reglurnar af munni þínum.  
<br /><span class="verse" id="89">89 </span>Orð þitt, Drottinn, varir að eilífu, það stendur stöðugt á himnum.  
<br /><span class="verse" id="90">90 </span>Frá kyni til kyns varir trúfesti þín, þú hefir grundvallað jörðina, og hún stendur.  
<br /><span class="verse" id="91">91 </span>Eftir ákvæðum þínum stendur hún enn í dag, því að allt lýtur þér.  
<br /><span class="verse" id="92">92 </span>Ef lögmál þitt hefði eigi verið unun mín, þá hefði ég farist í eymd minni.  
<br /><span class="verse" id="93">93 </span>Ég skal eigi gleyma fyrirmælum þínum að eilífu, því að með þeim hefir þú látið mig lífi halda.  
<br /><span class="verse" id="94">94 </span>Þinn er ég, hjálpa þú mér, því að ég leita fyrirmæla þinna.  
<br /><span class="verse" id="95">95 </span>Óguðlegir bíða mín til þess að tortíma mér, en ég gef gætur að reglum þínum.  
<br /><span class="verse" id="96">96 </span>Á allri fullkomnun hefi ég séð endi, en þín boð eiga sér engin takmörk.  
<br /><span class="verse" id="97">97 </span>Hve mjög elska ég lögmál þitt, allan liðlangan daginn íhuga ég það.  
<br /><span class="verse" id="98">98 </span>Boð þín hafa gjört mig vitrari en óvinir mínir eru, því að þau heyra mér til um eilífð.  
<br /><span class="verse" id="99">99 </span>Ég er hyggnari en allir kennarar mínir, því að ég íhuga reglur þínar.  
<br /><span class="verse" id="100">100 </span>Ég er skynsamari en öldungar, því að ég held fyrirmæli þín.  
<br /><span class="verse" id="101">101 </span>Ég held fæti mínum frá hverjum vondum vegi til þess að gæta orðs þíns.  
<br /><span class="verse" id="102">102 </span>Frá ákvæðum þínum hefi ég eigi vikið, því að þú hefir frætt mig.  
<br /><span class="verse" id="103">103 </span>Hversu sæt eru fyrirheit þín gómi mínum, hunangi betri munni mínum.  
<br /><span class="verse" id="104">104 </span>Af fyrirmælum þínum er ég skynsamur orðinn, fyrir því hata ég sérhvern lygaveg.  
<br /><span class="verse" id="105">105 </span>Þitt orð er lampi fóta minna og ljós á vegum mínum.  
<br /><span class="verse" id="106">106 </span>Ég hefi svarið og haldið það að varðveita þín réttlátu ákvæði.  
<br /><span class="verse" id="107">107 </span>Ég er mjög beygður, Drottinn, lát mig lífi halda eftir orði þínu.  
<br /><span class="verse" id="108">108 </span>Haf þóknun á sjálfviljafórnum munns míns, Drottinn, og kenn mér ákvæði þín.  
<br /><span class="verse" id="109">109 </span>Líf mitt er ætíð í hættu, en þínu lögmáli hefi ég eigi gleymt.  
<br /><span class="verse" id="110">110 </span>Óguðlegir hafa lagt snöru fyrir mig, en ég hefi eigi villst frá fyrirmælum þínum.  
<br /><span class="verse" id="111">111 </span>Reglur þínar eru eign mín um aldur, því að þær eru yndi hjarta míns.  
<br /><span class="verse" id="112">112 </span>Ég hneigi hjarta mitt að því að breyta eftir lögum þínum, um aldur og allt til enda.  
<br /><span class="verse" id="113">113 </span>Ég hata þá, er haltra til beggja hliða, en lögmál þitt elska ég.  
<br /><span class="verse" id="114">114 </span>Þú ert skjól mitt og skjöldur, ég vona á orð þitt.  
<br /><span class="verse" id="115">115 </span>Burt frá mér, þér illgjörðamenn, að ég megi halda boð Guðs míns.  
<br /><span class="verse" id="116">116 </span>Styð mig samkvæmt fyrirheiti þínu, að ég megi lifa, og lát mig eigi til skammar verða í von minni.  
<br /><span class="verse" id="117">117 </span>Styð þú mig, að ég megi frelsast og ætíð líta til laga þinna.  
<br /><span class="verse" id="118">118 </span>Þú hafnar öllum þeim, er villast frá lögum þínum, því að svik þeirra eru til einskis.  
<br /><span class="verse" id="119">119 </span>Sem sora metur þú alla óguðlega á jörðu, þess vegna elska ég reglur þínar.  
<br /><span class="verse" id="120">120 </span>Hold mitt nötrar af hræðslu fyrir þér, og dóma þína óttast ég.  
<br /><span class="verse" id="121">121 </span>Ég hefi iðkað rétt og réttlæti, sel mig eigi í hendur kúgurum mínum.  
<br /><span class="verse" id="122">122 </span>Gakk í ábyrgð fyrir þjón þinn, honum til heilla, lát eigi ofstopamennina kúga mig.  
<br /><span class="verse" id="123">123 </span>Augu mín tærast af þrá eftir hjálpræði þínu og eftir þínu réttláta fyrirheiti.  
<br /><span class="verse" id="124">124 </span>Far með þjón þinn eftir miskunn þinni og kenn mér lög þín.  
<br /><span class="verse" id="125">125 </span>Ég er þjónn þinn, veit mér skyn, að ég megi þekkja reglur þínar.  
<br /><span class="verse" id="126">126 </span>Tími er kominn fyrir Drottin að taka í taumana, þeir hafa rofið lögmál þitt.  
<br /><span class="verse" id="127">127 </span>Þess vegna elska ég boð þín framar en gull og skíragull.  
<br /><span class="verse" id="128">128 </span>Þess vegna held ég beina leið eftir öllum fyrirmælum þínum, ég hata sérhvern lygaveg.  
<br /><span class="verse" id="129">129 </span>Reglur þínar eru dásamlegar, þess vegna heldur sál mín þær.  
<br /><span class="verse" id="130">130 </span>Útskýring orðs þíns upplýsir, gjörir fávísa vitra.  
<br /><span class="verse" id="131">131 </span>Ég opna munninn af ílöngun, því ég þrái boð þín.  
<br /><span class="verse" id="132">132 </span>Snú þér til mín og ver mér náðugur, eins og ákveðið er þeim er elska nafn þitt.  
<br /><span class="verse" id="133">133 </span>Gjör skref mín örugg með fyrirheiti þínu og lát ekkert ranglæti drottna yfir mér.  
<br /><span class="verse" id="134">134 </span>Leys mig undan kúgun manna, að ég megi varðveita fyrirmæli þín.  
<br /><span class="verse" id="135">135 </span>Lát ásjónu þína lýsa yfir þjón þinn og kenn mér lög þín.  
<br /><span class="verse" id="136">136 </span>Augu mín fljóta í tárum, af því að menn varðveita eigi lögmál þitt.  
<br /><span class="verse" id="137">137 </span>Réttlátur ert þú, Drottinn, og réttvísir dómar þínir.  
<br /><span class="verse" id="138">138 </span>Þú hefir skipað fyrir reglur þínar með réttlæti og mikilli trúfesti.  
<br /><span class="verse" id="139">139 </span>Ákefð mín eyðir mér, því að fjendur mínir hafa gleymt orðum þínum.  
<br /><span class="verse" id="140">140 </span>Orð þitt er mjög hreint, og þjónn þinn elskar það.  
<br /><span class="verse" id="141">141 </span>Ég er lítilmótlegur og fyrirlitinn, en fyrirmælum þínum hefi ég eigi gleymt.  
<br /><span class="verse" id="142">142 </span>Réttlæti þitt er eilíft réttlæti og lögmál þitt trúfesti.  
<br /><span class="verse" id="143">143 </span>Neyð og hörmung hafa mér að höndum borið, en boð þín eru unun mín.  
<br /><span class="verse" id="144">144 </span>Reglur þínar eru réttlæti um eilífð, veit mér skyn, að ég megi lifa.  
<br /><span class="verse" id="145">145 </span>Ég kalla af öllu hjarta, bænheyr mig, Drottinn, ég vil halda lög þín.  
<br /><span class="verse" id="146">146 </span>Ég ákalla þig, hjálpa þú mér, að ég megi varðveita reglur þínar.  
<br /><span class="verse" id="147">147 </span>Ég er á ferli fyrir dögun og hrópa og bíð orða þinna.  
<br /><span class="verse" id="148">148 </span>Fyrr en vakan hefst eru augu mín vökul til þess að íhuga orð þitt.  
<br /><span class="verse" id="149">149 </span>Hlýð á raust mína eftir miskunn þinni, lát mig lífi halda, Drottinn, eftir ákvæðum þínum.  
<br /><span class="verse" id="150">150 </span>Þeir eru nærri, er ofsækja mig af fláræði, þeir eru langt burtu frá lögmáli þínu.  
<br /><span class="verse" id="151">151 </span>Þú ert nálægur, Drottinn, og öll boð þín eru trúfesti.  
<br /><span class="verse" id="152">152 </span>Fyrir löngu hefi ég vitað um reglur þínar, að þú hefir grundvallað þær um eilífð.  
<br /><span class="verse" id="153">153 </span>Sjá þú eymd mína og frelsa mig, því að ég hefi eigi gleymt lögmáli þínu.  
<br /><span class="verse" id="154">154 </span>Flyt þú mál mitt og leys mig, lát mig lífi halda samkvæmt fyrirheiti þínu.  
<br /><span class="verse" id="155">155 </span>Hjálpræðið er fjarri óguðlegum, því að þeir leita eigi fyrirmæla þinna.  
<br /><span class="verse" id="156">156 </span>Mikil er miskunn þín, Drottinn, lát mig lífi halda eftir ákvæðum þínum.  
<br /><span class="verse" id="157">157 </span>Margir eru ofsækjendur mínir og fjendur, en frá reglum þínum hefi ég eigi vikið.  
<br /><span class="verse" id="158">158 </span>Ég sé trúrofana og kenni viðbjóðs, þeir varðveita eigi orð þitt.  
<br /><span class="verse" id="159">159 </span>Sjá, hversu ég elska fyrirmæli þín, lát mig lífi halda, Drottinn, eftir miskunn þinni.  
<br /><span class="verse" id="160">160 </span>Allt orð þitt samanlagt er trúfesti, og hvert réttlætisákvæði þitt varir að eilífu.  
<br /><span class="verse" id="161">161 </span>Höfðingjar ofsækja mig að ástæðulausu, en hjarta mitt óttast orð þín.  
<br /><span class="verse" id="162">162 </span>Ég gleðst yfir fyrirheiti þínu eins og sá er fær mikið herfang.  
<br /><span class="verse" id="163">163 </span>Ég hata lygi og hefi andstyggð á henni, en þitt lögmál elska ég.  
<br /><span class="verse" id="164">164 </span>Sjö sinnum á dag lofa ég þig sakir þinna réttlátu ákvæða.  
<br /><span class="verse" id="165">165 </span>Gnótt friðar hafa þeir er elska lögmál þitt, og þeim er við engri hrösun hætt.  
<br /><span class="verse" id="166">166 </span>Ég vænti hjálpræðis þíns, Drottinn, og framkvæmi boð þín.  
<br /><span class="verse" id="167">167 </span>Sál mín varðveitir reglur þínar, og þær elska ég mjög.  
<br /><span class="verse" id="168">168 </span>Ég varðveiti fyrirmæli þín og reglur, allir mínir vegir eru þér augljósir.  
<br /><span class="verse" id="169">169 </span>Ó að hróp mitt mætti nálgast auglit þitt, Drottinn, veit mér að skynja í samræmi við orð þitt.  
<br /><span class="verse" id="170">170 </span>Ó að grátbeiðni mín mætti koma fyrir auglit þitt, frelsa mig samkvæmt fyrirheiti þínu.  
<br /><span class="verse" id="171">171 </span>Lof um þig skal streyma mér af vörum, því að þú kennir mér lög þín.  
<br /><span class="verse" id="172">172 </span>Tunga mín skal mæra orð þitt, því að öll boðorð þín eru réttlæti.  
<br /><span class="verse" id="173">173 </span>Hönd þín veiti mér lið, því að þín fyrirmæli hefi ég útvalið.  
<br /><span class="verse" id="174">174 </span>Ég þrái hjálpræði þitt, Drottinn, og lögmál þitt er unun mín.  
<br /><span class="verse" id="175">175 </span>Lát sál mína lifa, að hún megi lofa þig og dómar þínir veiti mér lið.  
<br /><span class="verse" id="176">176 </span>Ég villist sem týndur sauður, leita þú þjóns þíns, því að þínum boðum hefi ég eigi gleymt.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="120.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
