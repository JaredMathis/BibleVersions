<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Orðskviðirnir 23: Biblían - Gamla testamentið  </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Orðskviðirnir </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<span class="chapread">23</span>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a>
<a href="29.htm#0" class="chap">29</a>
<a href="30.htm#0" class="chap">30</a>
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 23 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þegar þú situr til borðs með valdsherra, þá gæt þess vel, hvern þú hefir fyrir framan þig,  
<br /><span class="verse" id="2">2 </span>og set þér hníf á barka, ef þú ert matmaður.  
<br /><span class="verse" id="3">3 </span>Lát þig ekki langa í kræsingar hans, því að þær eru svikul fæða.  
<br /><span class="verse" id="4">4 </span>Streist þú ekki við að verða ríkur, hættu að verja viti þínu til þess.  
<br /><span class="verse" id="5">5 </span>Hvort skulu augu þín hvarfla til auðsins, sem er svo stopull? Því að sannlega gjörir hann sér vængi eins og örn, sem flýgur til himins.  
<br /><span class="verse" id="6">6 </span>Et eigi brauð hjá nískum manni og lát þig ekki langa í kræsingar hans,  
<br /><span class="verse" id="7">7 </span>því að hann er eins og maður, sem reiknar með sjálfum sér. "Et og drekk!" segir hann við þig, en hjarta hans er eigi með þér.  
<br /><span class="verse" id="8">8 </span>Bitanum, sem þú hefir etið, verður þú að æla upp aftur, og blíðmælum þínum hefir þú á glæ kastað.  
<br /><span class="verse" id="9">9 </span>Tala þú eigi fyrir eyrum heimskingjans, því að hann fyrirlítur hyggindi ræðu þinnar.  
<br /><span class="verse" id="10">10 </span>Fær þú eigi úr stað landamerki ekkjunnar og gakk þú eigi inn á akra munaðarleysingjanna,  
<br /><span class="verse" id="11">11 </span>því að lausnari þeirra er sterkur - hann mun flytja mál þeirra gegn þér.  
<br /><span class="verse" id="12">12 </span>Snú þú hjarta þínu að umvöndun og eyrum þínum að vísdómsorðum.  
<br /><span class="verse" id="13">13 </span>Spara eigi aga við sveininn, því ekki deyr hann, þótt þú sláir hann með vendinum.  
<br /><span class="verse" id="14">14 </span>Þú slær hann að sönnu með vendinum, en þú frelsar líf hans frá Helju.  
<br /><span class="verse" id="15">15 </span>Son minn, þegar hjarta þitt verður viturt, þá gleðst ég líka í hjarta mínu,  
<br /><span class="verse" id="16">16 </span>og nýru mín fagna, er varir þínar mæla það sem rétt er.  
<br /><span class="verse" id="17">17 </span>Lát eigi hjarta þitt öfunda syndara, heldur ástunda guðsótta á degi hverjum,  
<br /><span class="verse" id="18">18 </span>því að vissulega er enn framtíð fyrir hendi, og von þín mun eigi að engu verða.  
<br /><span class="verse" id="19">19 </span>Heyr þú, son minn, og ver vitur og stýr hjarta þínu rétta leið.  
<br /><span class="verse" id="20">20 </span>Ver þú ekki með drykkjurútum, með þeim, sem hvoma í sig kjöt,  
<br /><span class="verse" id="21">21 </span>því að drykkjurútar og mathákar verða snauðir, og svefnmók klæðir í tötra.  
<br /><span class="verse" id="22">22 </span>Hlýð þú föður þínum, sem hefir getið þig, og fyrirlít ekki móður þína, þótt hún sé orðin gömul.  
<br /><span class="verse" id="23">23 </span>Kaup þú sannleika, og sel hann ekki, visku, aga og hyggindi.  
<br /><span class="verse" id="24">24 </span>Faðir réttláts manns fagnar, og sá sem gat vitran son, gleðst af honum.  
<br /><span class="verse" id="25">25 </span>Gleðjist faðir þinn og móðir þín og fagni hún, sem fæddi þig.  
<br /><span class="verse" id="26">26 </span>Son minn, gef mér hjarta þitt, og lát vegu mína vera þér geðfellda.  
<br /><span class="verse" id="27">27 </span>Því að skækja er djúp gröf og léttúðardrós þröngur pyttur.  
<br /><span class="verse" id="28">28 </span>Já, hún liggur í leyni eins og ræningi og fjölgar hinum ótrúu meðal mannanna.  
<br /><span class="verse" id="29">29 </span>Hver æjar? hver veinar? hver á í deilum? hver kvartar? hver fær sár að þarflausu? hver rauð augu?  
<br /><span class="verse" id="30">30 </span>Þeir sem sitja við vín fram á nætur, þeir sem koma saman til að bergja á krydduðum drykkjum.  
<br /><span class="verse" id="31">31 </span>Horf þú ekki á vínið, hve rautt það er, hversu það glóir í bikarnum og rennur ljúflega niður.  
<br /><span class="verse" id="32">32 </span>Að síðustu bítur það sem höggormur og spýtir eitri sem naðra.  
<br /><span class="verse" id="33">33 </span>Augu þín munu sjá kynlega hluti, og hjarta þitt mun mæla fláræði.  
<br /><span class="verse" id="34">34 </span>Og þú munt vera eins og sá, sem liggur úti í miðju hafi, já, eins og sá, er liggur efst uppi á siglutré.  
<br /><span class="verse" id="35">35 </span>"Þeir hafa slegið mig, ég kenndi ekkert til, þeir hafa barið mig, ég varð þess ekki var. Hvenær mun ég vakna? Ég vil meira vín!"  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="24.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
