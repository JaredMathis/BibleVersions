<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Markúsarguðspjall 15: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Markúsarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<span class="chapread">15</span>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 15 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þegar að morgni gjörðu æðstu prestarnir samþykkt með öldungunum, fræðimönnunum og öllu ráðinu. Þeir létu binda Jesú og færa brott og framseldu hann Pílatusi.  
<br /><span class="verse" id="2">2 </span>Pílatus spurði hann: "Ert þú konungur Gyðinga?" Hann svaraði: "Þú segir það."  
<br /><span class="verse" id="3">3 </span>En æðstu prestarnir báru á hann margar sakir.  
<br /><span class="verse" id="4">4 </span>Pílatus spurði hann aftur: "Svarar þú engu? Þú heyrir, hve þungar sakir þeir bera á þig."  
<br /><span class="verse" id="5">5 </span>En Jesús svaraði engu framar, og undraðist Pílatus það.  
<br /><span class="verse" id="6">6 </span>En á hátíðinni var hann vanur að gefa þeim lausan einn bandingja, þann er þeir báðu um.  
<br /><span class="verse" id="7">7 </span>Maður að nafni Barabbas var þá í böndum ásamt upphlaupsmönnum. Höfðu þeir framið manndráp í upphlaupinu.  
<br /><span class="verse" id="8">8 </span>Nú kom mannfjöldinn og tók að biðja, að Pílatus veitti þeim hið sama og hann væri vanur.  
<br /><span class="verse" id="9">9 </span>Pílatus svaraði þeim: "Viljið þér, að ég gefi yður lausan konung Gyðinga?"  
<br /><span class="verse" id="10">10 </span>Hann vissi, að æðstu prestarnir höfðu fyrir öfundar sakir framselt hann.  
<br /><span class="verse" id="11">11 </span>En æðstu prestarnir æstu múginn til að heimta, að hann gæfi þeim heldur Barabbas lausan.  
<br /><span class="verse" id="12">12 </span>Pílatus tók enn til máls og sagði við þá: "Hvað á ég þá að gjöra við þann, sem þér kallið konung Gyðinga?"  
<br /><span class="verse" id="13">13 </span>En þeir æptu á móti: "Krossfestu hann!"  
<br /><span class="verse" id="14">14 </span>Pílatus spurði: "Hvað illt hefur hann þá gjört?" En þeir æptu því meir: "Krossfestu hann!"  
<br /><span class="verse" id="15">15 </span>En með því að Pílatus vildi gjöra fólkinu til hæfis, gaf hann þeim Barabbas lausan. Hann lét húðstrýkja Jesú og framseldi hann til krossfestingar.  
<br /><span class="verse" id="16">16 </span>Hermennirnir fóru með hann inn í höllina, aðsetur landshöfðingjans, og kölluðu saman alla hersveitina.  
<br /><span class="verse" id="17">17 </span>Þeir færa hann í purpuraskikkju, flétta þyrnikórónu og setja á höfuð honum.  
<br /><span class="verse" id="18">18 </span>Þá tóku þeir að heilsa honum: "Heill þú, konungur Gyðinga!"  
<br /><span class="verse" id="19">19 </span>Og þeir slógu höfuð hans með reyrsprota og hræktu á hann, féllu á kné og hylltu hann.  
<br /><span class="verse" id="20">20 </span>Þegar þeir höfðu spottað hann, færðu þeir hann úr purpuraskikkjunni og í hans eigin klæði. Þá leiddu þeir hann út til að krossfesta hann.  
<br /><span class="verse" id="21">21 </span>En maður nokkur átti leið þar hjá og var að koma utan úr sveit. Hann neyða þeir til að bera kross Jesú. Það var Símon frá Kýrene, faðir þeirra Alexanders og Rúfusar.  
<br /><span class="verse" id="22">22 </span>Þeir fara með hann til þess staðar, er heitir Golgata, það þýðir "hauskúpustaður."  
<br /><span class="verse" id="23">23 </span>Þeir báru honum vín, blandað myrru, en hann þáði ekki.  
<br /><span class="verse" id="24">24 </span>Þá krossfestu þeir hann. Og þeir skiptu með sér klæðum hans og köstuðu hlutum um, hvað hver skyldi fá.  
<br /><span class="verse" id="25">25 </span>En það var um dagmál, er þeir krossfestu hann.  
<br /><span class="verse" id="26">26 </span>Og yfirskriftin um sakargift hans var svo skráð: KONUNGUR GYÐINGA.  
<br /><span class="verse" id="27">27 </span>Með honum krossfestu þeir tvo ræningja, annan til hægri handar honum, en hinn til vinstri.  
<br /><span class="verse" id="28">28 </span>[Þá rættist sú ritning, er segir: Með illvirkjum var hann talinn.]  
<br /><span class="verse" id="29">29 </span>Þeir, sem fram hjá gengu, hæddu hann, skóku höfuð sín og sögðu: "Svei, þú, sem brýtur niður musterið og reisir það á þrem dögum!  
<br /><span class="verse" id="30">30 </span>Bjarga nú sjálfum þér, og stíg niður af krossinum."  
<br /><span class="verse" id="31">31 </span>Eins gjörðu æðstu prestarnir gys að honum og fræðimennirnir og sögðu hver við annan: "Öðrum bjargaði hann, sjálfum sér getur hann ekki bjargað.  
<br /><span class="verse" id="32">32 </span>Stígi nú Kristur, konungur Ísraels, niður af krossinum, svo að vér getum séð og trúað." Einnig smánuðu hann þeir, sem með honum voru krossfestir.  
<br /><span class="verse" id="33">33 </span>Á hádegi varð myrkur um allt land til nóns.  
<br /><span class="verse" id="34">34 </span>Og á nóni kallaði Jesús hárri röddu: "Elóí, Elóí, lama sabaktaní!" Það þýðir: Guð minn, Guð minn, hví hefur þú yfirgefið mig?  
<br /><span class="verse" id="35">35 </span>Nokkrir þeirra, er hjá stóðu, heyrðu þetta og sögðu: "Heyrið, hann kallar á Elía!"  
<br /><span class="verse" id="36">36 </span>Hljóp þá einn til, fyllti njarðarvött ediki, stakk á reyrstaf og gaf honum að drekka. Hann mælti: "Látum sjá, hvort Elía kemur að taka hann ofan."  
<br /><span class="verse" id="37">37 </span>En Jesús kallaði hárri röddu og gaf upp andann.  
<br /><span class="verse" id="38">38 </span>Og fortjald musterisins rifnaði í tvennt, ofan frá allt niður úr.  
<br /><span class="verse" id="39">39 </span>Þegar hundraðshöfðinginn, sem stóð gegnt honum, sá hann gefa upp andann á þennan hátt, sagði hann: "Sannarlega var þessi maður sonur Guðs."  
<br /><span class="verse" id="40">40 </span>Þar voru og konur álengdar og horfðu á, meðal þeirra María Magdalena, María, móðir þeirra Jakobs yngra og Jóse, og Salóme.  
<br /><span class="verse" id="41">41 </span>Þær höfðu fylgt honum og þjónað, er hann var í Galíleu. Þar voru margar aðrar konur, sem höfðu farið með honum upp til Jerúsalem.  
<br /><span class="verse" id="42">42 </span>Nú var komið kvöld. Þá var aðfangadagur, það er dagurinn fyrir hvíldardag.  
<br /><span class="verse" id="43">43 </span>Þá kom Jósef frá Arímaþeu, göfugur ráðsherra, er sjálfur vænti Guðs ríkis. Hann dirfðist að fara inn til Pílatusar og biðja um líkama Jesú.  
<br /><span class="verse" id="44">44 </span>Pílatus furðaði á, að hann skyldi þegar vera andaður. Hann kallaði til sín hundraðshöfðingjann og spurði, hvort hann væri þegar látinn.  
<br /><span class="verse" id="45">45 </span>Og er hann varð þess vís hjá hundraðshöfðingjanum, gaf hann Jósef líkið.  
<br /><span class="verse" id="46">46 </span>En hann keypti línklæði, tók hann ofan, sveipaði hann línklæðinu og lagði í gröf, höggna í klett, og velti steini fyrir grafarmunnann.  
<br /><span class="verse" id="47">47 </span>María Magdalena og María móðir Jóse sáu, hvar hann var lagður.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
