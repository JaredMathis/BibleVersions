<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Markúsarguðspjall 14: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Markúsarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 14 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Nú voru tveir dagar til páska og hátíðar ósýrðu brauðanna. Og æðstu prestarnir og fræðimennirnir leituðu fyrir sér, hvernig þeir gætu handsamað Jesú með svikum og tekið hann af lífi.  
<br /><span class="verse" id="2">2 </span>En þeir sögðu: "Ekki á hátíðinni, þá gæti orðið uppþot með lýðnum."  
<br /><span class="verse" id="3">3 </span>Hann var í Betaníu, í húsi Símonar líkþráa, og sat að borði. Þá kom þar kona og hafði alabastursbuðk með ómenguðum, dýrum nardussmyrslum. Hún braut buðkinn og hellti yfir höfuð honum.  
<br /><span class="verse" id="4">4 </span>En þar voru nokkrir, er gramdist þetta, og þeir sögðu sín á milli: "Til hvers er þessi sóun á smyrslum?  
<br /><span class="verse" id="5">5 </span>Þessi smyrsl hefði mátt selja fyrir meira en þrjú hundruð denara og gefa fátækum." Og þeir atyrtu hana.  
<br /><span class="verse" id="6">6 </span>En Jesús sagði: "Látið hana í friði! Hvað eruð þér að angra hana? Gott verk gjörði hún mér.  
<br /><span class="verse" id="7">7 </span>Fátæka hafið þér jafnan hjá yður og getið gjört þeim gott, nær þér viljið, en mig hafið þér ekki ávallt.  
<br /><span class="verse" id="8">8 </span>Hún gjörði það, sem í hennar valdi stóð. Hún hefur fyrirfram smurt líkama minn til greftrunar.  
<br /><span class="verse" id="9">9 </span>Sannlega segi ég yður: Hvar sem fagnaðarerindið verður flutt, um heim allan, mun og getið verða þess, sem hún gjörði, til minningar um hana."  
<br /><span class="verse" id="10">10 </span>Júdas Ískaríot, einn þeirra tólf, fór þá til æðstu prestanna að framselja þeim hann.  
<br /><span class="verse" id="11">11 </span>Þegar þeir heyrðu það, urðu þeir glaðir við og hétu honum fé fyrir. En hann leitaði færis að framselja hann.  
<br /><span class="verse" id="12">12 </span>Á fyrsta degi ósýrðu brauðanna, þegar menn slátruðu páskalambinu, sögðu lærisveinar hans við hann: "Hvert vilt þú, að vér förum og búum þér páskamáltíðina?"  
<br /><span class="verse" id="13">13 </span>Þá sendi hann tvo lærisveina sína og sagði við þá: "Farið inn í borgina, og ykkur mun mæta maður, sem ber vatnsker. Fylgið honum,  
<br /><span class="verse" id="14">14 </span>og þar sem hann fer inn, skuluð þið segja við húsráðandann: ,Meistarinn spyr: Hvar er herbergið, þar sem ég get neytt páskamáltíðarinnar með lærisveinum mínum?'  
<br /><span class="verse" id="15">15 </span>Hann mun þá sýna ykkur loftsal mikinn, búinn hægindum og til reiðu. Hafið þar viðbúnað fyrir oss."  
<br /><span class="verse" id="16">16 </span>Lærisveinarnir fóru, komu inn í borgina og fundu allt eins og hann hafði sagt og bjuggu til páskamáltíðar.  
<br /><span class="verse" id="17">17 </span>Um kvöldið kom hann með þeim tólf.  
<br /><span class="verse" id="18">18 </span>Þegar þeir sátu að borði og mötuðust sagði Jesús: "Sannlega segi ég yður: Einn af yður mun svíkja mig, einn sem með mér etur."  
<br /><span class="verse" id="19">19 </span>Þeir urðu hryggir við og sögðu við hann, einn af öðrum: "Ekki er það ég?"  
<br /><span class="verse" id="20">20 </span>Hann svaraði þeim: "Það er einn þeirra tólf. Hann dýfir í sama fat og ég.  
<br /><span class="verse" id="21">21 </span>Mannssonurinn fer að sönnu héðan, svo sem um hann er ritað, en vei þeim manni, sem því veldur, að Mannssonurinn verður framseldur. Betra væri þeim manni að hafa aldrei fæðst."  
<br /><span class="verse" id="22">22 </span>Þá er þeir mötuðust, tók hann brauð, þakkaði Guði, braut það og gaf þeim og sagði: "Takið, þetta er líkami minn."  
<br /><span class="verse" id="23">23 </span>Og hann tók kaleik, gjörði þakkir og gaf þeim, og þeir drukku af honum allir.  
<br /><span class="verse" id="24">24 </span>Og hann sagði við þá: "Þetta er blóð mitt, blóð sáttmálans, úthellt fyrir marga.  
<br /><span class="verse" id="25">25 </span>Sannlega segi ég yður: Héðan í frá mun ég eigi drekka af ávexti vínviðarins til þess dags, er ég drekk hann nýjan í Guðs ríki."  
<br /><span class="verse" id="26">26 </span>Þegar þeir höfðu sungið lofsönginn, fóru þeir til Olíufjallsins.  
<br /><span class="verse" id="27">27 </span>Og Jesús sagði við þá: "Þér munuð allir hneykslast, því að ritað er: Ég mun slá hirðinn, og sauðirnir munu tvístrast.  
<br /><span class="verse" id="28">28 </span>En eftir að ég er upp risinn, mun ég fara á undan yður til Galíleu."  
<br /><span class="verse" id="29">29 </span>Þá sagði Pétur: "Þótt allir hneykslist, geri ég það aldrei."  
<br /><span class="verse" id="30">30 </span>Jesús sagði við hann: "Sannlega segi ég þér: Nú í nótt, áður en hani galar tvisvar, muntu þrisvar afneita mér."  
<br /><span class="verse" id="31">31 </span>En Pétur kvað enn fastar að: "Þó að ég ætti að deyja með þér, þá mun ég aldrei afneita þér." Eins töluðu þeir allir.  
<br /><span class="verse" id="32">32 </span>Þeir koma til staðar, er heitir Getsemane, og Jesús segir við lærisveina sína: "Setjist hér, meðan ég biðst fyrir."  
<br /><span class="verse" id="33">33 </span>Hann tók með sér þá Pétur, Jakob og Jóhannes. Og nú setti að honum ógn og angist.  
<br /><span class="verse" id="34">34 </span>Hann segir við þá: "Sál mín er hrygg allt til dauða. Bíðið hér og vakið."  
<br /><span class="verse" id="35">35 </span>Þá gekk hann lítið eitt áfram, féll til jarðar og bað, að sú stund færi fram hjá sér, ef verða mætti.  
<br /><span class="verse" id="36">36 </span>Hann sagði: "Abba, faðir! allt megnar þú. Tak þennan kaleik frá mér! Þó ekki sem ég vil, heldur sem þú vilt."  
<br /><span class="verse" id="37">37 </span>Hann kemur aftur og finnur þá sofandi. Þá sagði hann við Pétur: "Símon, sefur þú? Gastu ekki vakað eina stund?  
<br /><span class="verse" id="38">38 </span>Vakið og biðjið, að þér fallið ekki í freistni. Andinn er reiðubúinn, en holdið veikt."  
<br /><span class="verse" id="39">39 </span>Aftur vék hann brott og baðst fyrir með sömu orðum.  
<br /><span class="verse" id="40">40 </span>Þegar hann kom aftur, fann hann þá enn sofandi, því drungi var á augum þeirra. Og ekki vissu þeir, hvað þeir ættu að segja við hann.  
<br /><span class="verse" id="41">41 </span>Í þriðja sinn kom hann og sagði við þá: "Sofið þér enn og hvílist? Nú er nóg. Stundin er komin. Mannssonurinn er framseldur í hendur syndugra manna.  
<br /><span class="verse" id="42">42 </span>Standið upp, förum! Sá er í nánd, er mig svíkur."  
<br /><span class="verse" id="43">43 </span>Um leið, meðan hann var enn að tala, kemur Júdas, einn þeirra tólf, og með honum flokkur manna frá æðstu prestunum, fræðimönnunum og öldungunum, og höfðu þeir sverð og barefli.  
<br /><span class="verse" id="44">44 </span>Svikarinn hafði sagt þeim þetta til marks: "Sá sem ég kyssi, hann er það. Takið hann höndum og færið brott í tryggri vörslu."  
<br /><span class="verse" id="45">45 </span>Hann kemur, gengur beint að Jesú og segir: "Rabbí!" og kyssti hann.  
<br /><span class="verse" id="46">46 </span>En hinir lögðu hendur á hann og tóku hann.  
<br /><span class="verse" id="47">47 </span>Einn þeirra, er hjá stóðu, brá sverði, hjó til þjóns æðsta prestsins og sneið af honum eyrað.  
<br /><span class="verse" id="48">48 </span>Þá sagði Jesús við þá: "Eruð þér að fara að mér með sverðum og bareflum eins og gegn ræningja til að handtaka mig?  
<br /><span class="verse" id="49">49 </span>Daglega var ég hjá yður í helgidóminum og kenndi, og þér tókuð mig ekki höndum. En ritningarnar hljóta að rætast."  
<br /><span class="verse" id="50">50 </span>Þá yfirgáfu hann allir lærisveinar hans og flýðu.  
<br /><span class="verse" id="51">51 </span>En maður nokkur ungur fylgdist með honum. Hann hafði línklæði eitt á berum sér. Þeir vildu taka hann,  
<br /><span class="verse" id="52">52 </span>en hann lét eftir línklæðið og flýði nakinn.  
<br /><span class="verse" id="53">53 </span>Nú færðu þeir Jesú til æðsta prestsins. Þar komu saman allir æðstu prestarnir, öldungarnir og fræðimennirnir.  
<br /><span class="verse" id="54">54 </span>Pétur fylgdi honum álengdar, allt inn í garð æðsta prestsins. Þar sat hann hjá þjónunum og vermdi sig við eldinn.  
<br /><span class="verse" id="55">55 </span>Æðstu prestarnir og allt ráðið leituðu vitnis gegn Jesú til að geta líflátið hann, en fundu eigi.  
<br /><span class="verse" id="56">56 </span>Margir báru þó ljúgvitni gegn honum, en framburði þeirra bar ekki saman.  
<br /><span class="verse" id="57">57 </span>Þá stóðu nokkrir upp og báru ljúgvitni gegn honum og sögðu:  
<br /><span class="verse" id="58">58 </span>"Vér heyrðum hann segja: ,Ég mun brjóta niður musteri þetta, sem með höndum er gjört, og reisa annað á þrem dögum, sem ekki er með höndum gjört.' "  
<br /><span class="verse" id="59">59 </span>En ekki bar þeim heldur saman um þetta.  
<br /><span class="verse" id="60">60 </span>Þá stóð æðsti presturinn upp og spurði Jesú: "Svarar þú því engu, sem þessir vitna gegn þér?"  
<br /><span class="verse" id="61">61 </span>En hann þagði og svaraði engu. Enn spurði æðsti presturinn hann: "Ertu Kristur, sonur hins blessaða?"  
<br /><span class="verse" id="62">62 </span>Jesús sagði: "Ég er sá, og þér munuð sjá Mannssoninn sitja til hægri handar máttarins og koma í skýjum himins."  
<br /><span class="verse" id="63">63 </span>Þá reif æðsti presturinn klæði sín og sagði: "Hvað þurfum vér nú framar votta við?  
<br /><span class="verse" id="64">64 </span>Þér heyrðuð guðlastið. Hvað líst yður?" Og þeir dæmdu hann allir sekan og dauða verðan.  
<br /><span class="verse" id="65">65 </span>Þá tóku sumir að hrækja á hann, þeir huldu andlit hans, slógu hann með hnefunum og sögðu við hann: "Spáðu!" Eins börðu þjónarnir hann.  
<br /><span class="verse" id="66">66 </span>Pétur var niðri í garðinum. Þar kom ein af þernum æðsta prestsins  
<br /><span class="verse" id="67">67 </span>og sá, hvar Pétur var að orna sér. Hún horfir á hann og segir: "Þú varst líka með manninum frá Nasaret, þessum Jesú."  
<br /><span class="verse" id="68">68 </span>Því neitaði hann og sagði: "Ekki veit ég né skil, hvað þú ert að fara." Og hann gekk út í forgarðinn, [en þá gól hani.]  
<br /><span class="verse" id="69">69 </span>Þar sá þernan hann og fór enn að segja við þá, sem hjá stóðu: "Þessi er einn af þeim."  
<br /><span class="verse" id="70">70 </span>En hann neitaði sem áður. Litlu síðar sögðu þeir, er hjá stóðu enn við Pétur: "Víst ertu einn af þeim, enda ertu Galíleumaður."  
<br /><span class="verse" id="71">71 </span>En hann sór og sárt við lagði: "Ég þekki ekki þennan mann, sem þér talið um."  
<br /><span class="verse" id="72">72 </span>Um leið gól hani annað sinn, og Pétur minntist þess, er Jesús hafði mælt við hann: "Áður en hani galar tvisvar muntu þrisvar afneita mér." Þá fór hann að gráta.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
