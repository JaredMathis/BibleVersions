<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Markúsarguðspjall 6: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Markúsarguðspjall </h1>
<p class="ym-noprint">   
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 6 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Þaðan fór Jesús og kom í ættborg sína, og lærisveinar hans fylgdu honum.  
<br /><span class="verse" id="2">2 </span>Þegar hvíldardagur var kominn, tók hann að kenna í samkundunni, og þeir mörgu, sem á hlýddu, undruðust stórum. Þeir sögðu: "Hvaðan kemur honum þetta? Hver er sú speki, sem honum er gefin, og þau kraftaverk, sem gjörast fyrir hendur hans?  
<br /><span class="verse" id="3">3 </span>Er þetta ekki smiðurinn, sonur Maríu, bróðir þeirra Jakobs, Jóse, Júdasar og Símonar? Og eru ekki systur hans hér hjá oss?" Og þeir hneyksluðust á honum.  
<br /><span class="verse" id="4">4 </span>Þá sagði Jesús: "Hvergi er spámaður minna metinn en í landi sínu, með frændum og heimamönnum."  
<br /><span class="verse" id="5">5 </span>Og hann gat ekki gjört þar neitt kraftaverk, nema hann lagði hendur yfir nokkra sjúka og læknaði þá.  
<br /><span class="verse" id="6">6 </span>Og hann undraðist vantrú þeirra. Hann fór nú um þorpin þar í kring og kenndi.  
<br /><span class="verse" id="7">7 </span>Og hann kallaði þá tólf til sín, tók að senda þá út, tvo og tvo, og gaf þeim vald yfir óhreinum öndum.  
<br /><span class="verse" id="8">8 </span>Hann bauð þeim að taka ekkert til ferðarinnar annað en staf, ekki brauð, mal né peninga í belti.  
<br /><span class="verse" id="9">9 </span>Þeir skyldu hafa skó á fótum, en ekki tvo kyrtla.  
<br /><span class="verse" id="10">10 </span>Og hann sagði við þá: "Hvar sem þér fáið inni, þar sé aðsetur yðar, uns þér leggið upp að nýju.  
<br /><span class="verse" id="11">11 </span>En hvar sem ekki er tekið við yður né á yður hlýtt, þaðan skuluð þér fara og hrista dustið af fótum yðar þeim til vitnisburðar."  
<br /><span class="verse" id="12">12 </span>Þeir lögðu af stað og prédikuðu, að menn skyldu gjöra iðrun,  
<br /><span class="verse" id="13">13 </span>ráku út marga illa anda og smurðu marga sjúka með olíu og læknuðu þá.  
<br /><span class="verse" id="14">14 </span>Heródes konungur frétti þetta, enda var nafn Jesú orðið víðfrægt. Sögðu sumir: "Jóhannes skírari er risinn upp frá dauðum, þess vegna eru kraftarnir að verki í honum."  
<br /><span class="verse" id="15">15 </span>Aðrir sögðu: "Hann er Elía," enn aðrir: "Hann er spámaður eins og spámennirnir fornu."  
<br /><span class="verse" id="16">16 </span>Þegar Heródes heyrði þetta, sagði hann: "Jóhannes, sem ég lét hálshöggva, hann er upp risinn."  
<br /><span class="verse" id="17">17 </span>En Heródes hafði sent menn að taka Jóhannes höndum, fjötra hann og varpa í fangelsi vegna Heródíasar, konu Filippusar, bróður síns. Hann hafði gengið að eiga hana,  
<br /><span class="verse" id="18">18 </span>en Jóhannes hafði sagt við Heródes: "Þú mátt ekki eiga konu bróður þíns."  
<br /><span class="verse" id="19">19 </span>Þess vegna lagði Heródías fæð á Jóhannes og vildi deyða hann, en gat ekki,  
<br /><span class="verse" id="20">20 </span>því að Heródes hafði beyg af honum og verndaði hann, þar eð hann vissi, að hann var maður réttlátur og heilagur. Hann komst í mikinn vanda, þegar hann hlýddi á mál hans, en þó var honum ljúft að hlusta á hann.  
<br /><span class="verse" id="21">21 </span>En nú kom hentugur dagur; á afmæli sínu gjörði Heródes veislu gæðingum sínum, hershöfðingjum og fyrirmönnum Galíleu.  
<br /><span class="verse" id="22">22 </span>Dóttir Heródíasar gekk þar inn og sté dans. Hún hreif Heródes og gesti hans, og konungur sagði við stúlkuna: "Bið mig hvers þú vilt, og mun ég veita þér."  
<br /><span class="verse" id="23">23 </span>Og hann sór henni: "Hvað sem þú biður um, það mun ég veita þér, allt að helmingi ríkis míns."  
<br /><span class="verse" id="24">24 </span>Hún gekk þá út og spurði móður sína: "Um hvað á ég að biðja?" Hún svaraði: "Höfuð Jóhannesar skírara."  
<br /><span class="verse" id="25">25 </span>Jafnskjótt skundaði hún til konungs og bað hann: "Gef mér þegar á fati höfuð Jóhannesar skírara."  
<br /><span class="verse" id="26">26 </span>Konungur varð hryggur við, en vegna eiðsins og gesta sinna vildi hann ekki synja henni þessa,  
<br /><span class="verse" id="27">27 </span>heldur sendi þegar varðmann og bauð að færa sér höfuð Jóhannesar. Hann fór og hjó af höfuð Jóhannesar í fangelsinu,  
<br /><span class="verse" id="28">28 </span>kom með höfuð hans á fati og færði stúlkunni, en stúlkan móður sinni.  
<br /><span class="verse" id="29">29 </span>Þegar lærisveinar hans fréttu þetta, komu þeir, tóku lík hans og lögðu í gröf.  
<br /><span class="verse" id="30">30 </span>Postularnir komu nú aftur til Jesú og sögðu honum frá öllu því, er þeir höfðu gjört og kennt.  
<br /><span class="verse" id="31">31 </span>Hann sagði við þá: "Komið þér nú á óbyggðan stað, svo að vér séum einir saman, og hvílist um stund." En fjöldi fólks var stöðugt að koma og fara, svo að þeir höfðu ekki einu sinni næði til að matast.  
<br /><span class="verse" id="32">32 </span>Og þeir fóru á bátnum einir saman á óbyggðan stað.  
<br /><span class="verse" id="33">33 </span>Menn sáu þá fara, og margir þekktu þá, og nú streymdi fólk þangað gangandi úr öllum borgunum og varð á undan þeim.  
<br /><span class="verse" id="34">34 </span>Þegar Jesús steig á land, sá hann þar mikinn mannfjölda, og hann kenndi í brjósti um þá, því að þeir voru sem sauðir, er engan hirði hafa. Og hann kenndi þeim margt.  
<br /><span class="verse" id="35">35 </span>Þá er mjög var áliðið dags, komu lærisveinar hans að máli við hann og sögðu: "Hér er engin mannabyggð og langt á daginn liðið.  
<br /><span class="verse" id="36">36 </span>Lát þá fara, að þeir geti náð til býla og þorpa hér í kring og keypt sér eitthvað til matar."  
<br /><span class="verse" id="37">37 </span>En hann svaraði þeim: "Gefið þeim sjálfir að eta." Þeir svara honum: "Eigum vér að fara og kaupa brauð fyrir tvö hundruð denara og gefa þeim að eta?"  
<br /><span class="verse" id="38">38 </span>Jesús spyr þá: "Hve mörg brauð hafið þér? Farið og gætið að." Þeir hugðu að og svöruðu: "Fimm brauð og tvo fiska."  
<br /><span class="verse" id="39">39 </span>Þá bauð hann þeim að láta alla setjast í grængresið og skipta sér í hópa.  
<br /><span class="verse" id="40">40 </span>Þeir settust niður í flokkum, hundrað í sumum, en fimmtíu í öðrum.  
<br /><span class="verse" id="41">41 </span>Og hann tók brauðin fimm og fiskana tvo, leit upp til himins, þakkaði Guði, braut brauðin og gaf lærisveinunum til að bera fram fyrir mannfjöldann. Fiskunum tveim skipti hann og meðal allra.  
<br /><span class="verse" id="42">42 </span>Og þeir neyttu allir og urðu mettir.  
<br /><span class="verse" id="43">43 </span>Þeir tóku saman brauðbitana, er fylltu tólf körfur, svo og fiskleifarnar.  
<br /><span class="verse" id="44">44 </span>En þeir, sem brauðanna neyttu, voru fimm þúsund karlmenn.  
<br /><span class="verse" id="45">45 </span>Tafarlaust knúði hann lærisveina sína að fara í bátinn og halda á undan yfir til Betsaídu, meðan hann sendi fólkið brott.  
<br /><span class="verse" id="46">46 </span>Og þá er hann hafði kvatt það, fór hann til fjalls að biðjast fyrir.  
<br /><span class="verse" id="47">47 </span>Þegar kvöld var komið, var báturinn á miðju vatni, en hann einn á landi.  
<br /><span class="verse" id="48">48 </span>Hann sá, að þeim var þungur róðurinn, því að vindur var á móti þeim, og er langt var liðið nætur kemur hann til þeirra, gangandi á vatninu, og ætlar fram hjá þeim.  
<br /><span class="verse" id="49">49 </span>Þegar þeir sáu hann ganga á vatninu, hugðu þeir, að þar færi vofa, og æptu upp yfir sig.  
<br /><span class="verse" id="50">50 </span>Því að allir sáu þeir hann og varð þeim bilt við. En Jesús mælti jafnskjótt til þeirra: "Verið hughraustir, það er ég, verið óhræddir."  
<br /><span class="verse" id="51">51 </span>Og hann sté í bátinn til þeirra og lægði þá vindinn. Og þeir urðu öldungis agndofa,  
<br /><span class="verse" id="52">52 </span>enda höfðu þeir ekki skilið það, sem gjörst hafði með brauðin, hjörtu þeirra voru blind.  
<br /><span class="verse" id="53">53 </span>Þegar þeir höfðu náð yfir um, komu þeir að landi við Genesaret og lögðu þar að.  
<br /><span class="verse" id="54">54 </span>Um leið og þeir stigu úr bátnum, þekktu menn hann.  
<br /><span class="verse" id="55">55 </span>Og fólk tók að streyma fram og aftur um allt það hérað og bera sjúklinga í burðarrekkjum hvert þangað, sem þeir heyrðu, að hann væri.  
<br /><span class="verse" id="56">56 </span>Og hvar sem hann kom í þorp, borgir eða á bæi, lögðu menn sjúka á torgin og báðu hann, að þeir fengju rétt að snerta fald klæða hans, og allir þeir, sem snertu hann, urðu heilir.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
