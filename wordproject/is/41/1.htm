<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Jesus er skírður; Jesús læknar sjúka fólk; Jesús læknar haldnir illum öndum  - Markúsarguðspjall 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Markúsarguðspjall </h1>
<p class="ym-noprint">   
<span class="chapread">1</span>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Upphaf fagnaðarerindisins um Jesú Krist, Guðs son.  
<br /><span class="verse" id="2">2 </span>Svo er ritað hjá Jesaja spámanni: Sjá, ég sendi sendiboða minn á undan þér, er greiða mun veg þinn.  
<br /><span class="verse" id="3">3 </span>Rödd hrópanda í eyðimörk: Greiðið veg Drottins, gjörið beinar brautir hans.  
<br /><span class="verse" id="4">4 </span>Þannig kom Jóhannes skírari fram í óbyggðinni og prédikaði iðrunarskírn til fyrirgefningar synda,  
<br /><span class="verse" id="5">5 </span>og menn streymdu til hans frá allri Júdeubyggð og allir Jerúsalembúar og létu skírast af honum í ánni Jórdan og játuðu syndir sínar.  
<br /><span class="verse" id="6">6 </span>En Jóhannes var í klæðum úr úlfaldahári, með leðurbelti um lendar sér og át engisprettur og villihunang.  
<br /><span class="verse" id="7">7 </span>Hann prédikaði svo: "Sá kemur eftir mig, sem mér er máttugri, og er ég ekki verður þess að krjúpa niður og leysa skóþveng hans.  
<br /><span class="verse" id="8">8 </span>Ég hef skírt yður með vatni, en hann mun skíra yður með heilögum anda."  
<br /><span class="verse" id="9">9 </span>Svo bar við á þeim dögum, að Jesús kom frá Nasaret í Galíleu og var skírður af Jóhannesi í Jórdan.  
<br /><span class="verse" id="10">10 </span>Um leið og hann sté upp úr vatninu, sá hann himnana ljúkast upp og andann stíga niður yfir sig eins og dúfu.  
<br /><span class="verse" id="11">11 </span>Og rödd kom af himnum: "Þú ert minn elskaði sonur, á þér hef ég velþóknun."  
<br /><span class="verse" id="12">12 </span>Þá knúði andinn hann út í óbyggðina,  
<br /><span class="verse" id="13">13 </span>og hann var í óbyggðinni fjörutíu daga, og Satan freistaði hans. Hann hafðist við meðal villidýra, og englar þjónuðu honum.  
<br /><span class="verse" id="14">14 </span>Þegar Jóhannes hafði verið tekinn höndum, kom Jesús til Galíleu og prédikaði fagnaðarerindi Guðs  
<br /><span class="verse" id="15">15 </span>og sagði: "Tíminn er fullnaður og Guðs ríki í nánd. Gjörið iðrun og trúið fagnaðarerindinu."  
<br /><span class="verse" id="16">16 </span>Jesús var á gangi með Galíleuvatni og sá Símon og Andrés, bróður Símonar, vera að kasta netum í vatnið, en þeir voru fiskimenn.  
<br /><span class="verse" id="17">17 </span>Jesús sagði við þá: "Komið og fylgið mér, og mun ég láta yður menn veiða."  
<br /><span class="verse" id="18">18 </span>Og þegar í stað létu þeir eftir netin og fylgdu honum.  
<br /><span class="verse" id="19">19 </span>Hann gekk skammt þaðan og sá Jakob Sebedeusson og Jóhannes bróður hans, og voru þeir einnig á báti að búa net.  
<br /><span class="verse" id="20">20 </span>Jesús kallaði þá, og þeir yfirgáfu Sebedeus föður sinn hjá daglaunamönnunum í bátnum og fylgdu honum.  
<br /><span class="verse" id="21">21 </span>Þeir komu til Kapernaum. Og hvíldardaginn gekk Jesús í samkunduna og kenndi.  
<br /><span class="verse" id="22">22 </span>Undruðust menn mjög kenningu hans, því að hann kenndi þeim eins og sá er vald hefur, og ekki eins og fræðimennirnir.  
<br /><span class="verse" id="23">23 </span>Þar var í samkundu þeirra maður haldinn óhreinum anda. Hann æpti:  
<br /><span class="verse" id="24">24 </span>"Hvað vilt þú oss, Jesús frá Nasaret? Ert þú kominn að tortíma oss? Ég veit, hver þú ert, hinn heilagi Guðs."  
<br /><span class="verse" id="25">25 </span>Jesús hastaði þá á hann og mælti: "Þegi þú, og far út af honum."  
<br /><span class="verse" id="26">26 </span>Þá teygði óhreini andinn manninn, rak upp hljóð mikið og fór út af honum.  
<br /><span class="verse" id="27">27 </span>Sló felmtri á alla, og hver spurði annan: "Hvað er þetta? Ný kenning með valdi! Hann skipar jafnvel óhreinum öndum og þeir hlýða honum."  
<br /><span class="verse" id="28">28 </span>Og orðstír hans barst þegar um alla Galíleu.  
<br /><span class="verse" id="29">29 </span>Úr samkundunni fóru þeir rakleitt í hús Símonar og Andrésar og með þeim Jakob og Jóhannes.  
<br /><span class="verse" id="30">30 </span>Tengdamóðir Símonar lá með sótthita, og sögðu þeir Jesú þegar frá henni.  
<br /><span class="verse" id="31">31 </span>Hann gekk þá að, tók í hönd henni og reisti hana á fætur. Sótthitinn fór úr henni, og hún gekk þeim fyrir beina.  
<br /><span class="verse" id="32">32 </span>Þegar kvöld var komið og sólin setst, færðu menn til hans alla þá, er sjúkir voru og haldnir illum öndum,  
<br /><span class="verse" id="33">33 </span>og allur bærinn var saman kominn við dyrnar.  
<br /><span class="verse" id="34">34 </span>Hann læknaði marga, er þjáðust af ýmsum sjúkdómum, og rak út marga illa anda, en illu öndunum bannaði hann að tala, því að þeir vissu hver hann var.  
<br /><span class="verse" id="35">35 </span>Og árla, löngu fyrir dögun, fór hann á fætur og gekk út, vék burt á óbyggðan stað og baðst þar fyrir.  
<br /><span class="verse" id="36">36 </span>Þeir Símon leituðu hann uppi,  
<br /><span class="verse" id="37">37 </span>og þegar þeir fundu hann, sögðu þeir við hann: "Allir eru að leita að þér."  
<br /><span class="verse" id="38">38 </span>Hann sagði við þá: "Vér skulum fara annað, í þorpin hér í grennd, svo að ég geti einnig prédikað þar, því að til þess er ég kominn."  
<br /><span class="verse" id="39">39 </span>Og hann fór og prédikaði í samkundum þeirra í allri Galíleu og rak út illa anda.  
<br /><span class="verse" id="40">40 </span>Maður nokkur líkþrár kom til hans, féll á kné og bað hann: "Ef þú vilt, getur þú hreinsað mig."  
<br /><span class="verse" id="41">41 </span>Og hann kenndi í brjósti um manninn, rétti út höndina, snart hann og mælti: "Ég vil, verð þú hreinn!"  
<br /><span class="verse" id="42">42 </span>Jafnskjótt hvarf af honum líkþráin, og hann varð hreinn.  
<br /><span class="verse" id="43">43 </span>Og Jesús lét hann fara, lagði ríkt á við hann  
<br /><span class="verse" id="44">44 </span>og sagði: "Gæt þess að segja engum neitt, en far þú, sýn þig prestinum og fórna fyrir hreinsun þína því, sem Móse bauð, þeim til vitnisburðar."  
<br /><span class="verse" id="45">45 </span>En maðurinn gekk burt og ræddi margt um þetta og víðfrægði mjög, svo að Jesús gat ekki framar komið opinberlega í neina borg, heldur hafðist við úti á óbyggðum stöðum. En menn komu til hans hvaðanæva.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
