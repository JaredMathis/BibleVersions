<!doctype html>
<html lang="is">
<head>
<meta http-equiv="Content-Type" content="text/html; charset=UTF-8" />
<title>Markúsarguðspjall 10: Biblían - Nýja testamentið </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Markúsarguðspjall </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<span class="chapread">10</span>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kafla 10 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Hann tók sig upp þaðan og hélt til byggða Júdeu og yfir um Jórdan. Fjöldi fólks safnast enn til hans, og hann kenndi þeim, eins og hann var vanur.  
<br /><span class="verse" id="2">2 </span>Farísear komu og spurðu hann, hvort maður mætti skilja við konu sína. Þeir vildu freista hans.  
<br /><span class="verse" id="3">3 </span>Hann svaraði þeim: "Hvað hefur Móse boðið yður?"  
<br /><span class="verse" id="4">4 </span>Þeir sögðu: "Móse leyfði að ,rita skilnaðarbréf og skilja við hana.'"  
<br /><span class="verse" id="5">5 </span>Jesús mælti þá til þeirra: "Vegna harðúðar hjartna yðar ritaði hann yður þetta boðorð,  
<br /><span class="verse" id="6">6 </span>en frá upphafi sköpunar ,gjörði Guð þau karl og konu.  
<br /><span class="verse" id="7">7 </span>Fyrir því skal maður yfirgefa föður sinn og móður og bindast konu sinni,  
<br /><span class="verse" id="8">8 </span>og þau tvö skulu verða einn maður.' Þannig eru þau ekki framar tvö, heldur einn maður.  
<br /><span class="verse" id="9">9 </span>Það sem Guð hefur tengt saman, má maður eigi sundur skilja."  
<br /><span class="verse" id="10">10 </span>Þegar lærisveinarnir voru komnir inn, spurðu þeir hann aftur um þetta.  
<br /><span class="verse" id="11">11 </span>En hann sagði við þá: "Sá sem skilur við konu sína og kvænist annarri, drýgir hór gegn henni.  
<br /><span class="verse" id="12">12 </span>Og ef kona skilur við mann sinn og giftist öðrum, drýgir hún hór."  
<br /><span class="verse" id="13">13 </span>Menn færðu börn til hans, að hann snerti þau, en lærisveinarnir átöldu þá.  
<br /><span class="verse" id="14">14 </span>Þegar Jesús sá það, sárnaði honum, og hann mælti við þá: "Leyfið börnunum að koma til mín, varnið þeim eigi, því að slíkra er Guðs ríki.  
<br /><span class="verse" id="15">15 </span>Sannlega segi ég yður: Hver sem tekur ekki við Guðs ríki eins og barn, mun aldrei inn í það koma."  
<br /><span class="verse" id="16">16 </span>Og hann tók þau sér í faðm, lagði hendur yfir þau og blessaði þau.  
<br /><span class="verse" id="17">17 </span>Þegar hann var að leggja af stað, kom maður hlaupandi, féll á kné fyrir honum og spurði hann: "Góði meistari, hvað á ég að gjöra til þess að öðlast eilíft líf?"  
<br /><span class="verse" id="18">18 </span>Jesús sagði við hann: "Hví kallar þú mig góðan? Enginn er góður nema Guð einn.  
<br /><span class="verse" id="19">19 </span>Þú kannt boðorðin: ,Þú skalt ekki morð fremja, þú skalt ekki drýgja hór, þú skalt ekki stela, þú skalt ekki bera ljúgvitni, þú skalt ekki pretta, heiðra föður þinn og móður.'"  
<br /><span class="verse" id="20">20 </span>Hinn svaraði honum: "Meistari, alls þessa hef ég gætt frá æsku."  
<br /><span class="verse" id="21">21 </span>Jesús horfði á hann með ástúð og sagði við hann: "Eins er þér vant. Far þú, sel allt, sem þú átt, og gef fátækum, og munt þú fjársjóð eiga á himni. Kom síðan, og fylg mér."  
<br /><span class="verse" id="22">22 </span>En hann varð dapur í bragði við þessi orð og fór burt hryggur, enda átti hann miklar eignir.  
<br /><span class="verse" id="23">23 </span>Þá leit Jesús í kring og sagði við lærisveina sína: "Hve torvelt verður þeim, sem auðinn hafa, að ganga inn í Guðs ríki."  
<br /><span class="verse" id="24">24 </span>Lærisveinunum brá mjög við orð Jesú, en hann sagði aftur við þá: "Börn, hve torvelt er að komast inn í Guðs ríki.  
<br /><span class="verse" id="25">25 </span>Auðveldara er úlfalda að fara gegnum nálarauga en auðmanni að komast inn í Guðs ríki."  
<br /><span class="verse" id="26">26 </span>En þeir urðu steini lostnir og sögðu sín á milli: "Hver getur þá orðið hólpinn?"  
<br /><span class="verse" id="27">27 </span>Jesús horfði á þá og sagði: "Fyrir mönnum eru engin ráð til þessa, en fyrir Guði. Guð megnar allt."  
<br /><span class="verse" id="28">28 </span>Þá sagði Pétur við hann: "Vér yfirgáfum allt og fylgdum þér."  
<br /><span class="verse" id="29">29 </span>Jesús sagði: "Sannlega segi ég yður, að enginn hefur yfirgefið heimili, bræður eða systur, móður eða föður, börn eða akra vegna mín og fagnaðarerindisins,  
<br /><span class="verse" id="30">30 </span>án þess að hann fái hundraðfalt aftur, nú á þessum tíma heimili, bræður og systur, mæður, börn og akra, jafnframt ofsóknum, og í hinum komandi heimi eilíft líf.  
<br /><span class="verse" id="31">31 </span>En margir hinir fyrstu munu verða síðastir og hinir síðustu fyrstir."  
<br /><span class="verse" id="32">32 </span>Þeir voru nú á leið upp til Jerúsalem. Jesús gekk á undan þeim, en þeir voru skelfdir, og þeir sem eftir fylgdu voru hræddir. Og enn tók hann til sín þá tólf og fór að segja þeim, hvað fram við sig ætti að koma.  
<br /><span class="verse" id="33">33 </span>"Nú förum vér upp til Jerúsalem. Þar verður Mannssonurinn framseldur æðstu prestum og fræðimönnum. Þeir munu dæma hann til dauða og framselja hann heiðingjum.  
<br /><span class="verse" id="34">34 </span>Og þeir munu hæða hann, hrækja á hann, húðstrýkja og lífláta, en eftir þrjá daga mun hann upp rísa."  
<br /><span class="verse" id="35">35 </span>Þá komu til hans Jakob og Jóhannes, synir Sebedeusar, og sögðu við hann: "Meistari, okkur langar, að þú gjörir fyrir okkur það sem við ætlum að biðja þig."  
<br /><span class="verse" id="36">36 </span>Hann spurði þá: "Hvað viljið þið, að ég gjöri fyrir ykkur?"  
<br /><span class="verse" id="37">37 </span>Þeir svöruðu: "Veit okkur, að við fáum að sitja þér við hlið í dýrð þinni, annar til hægri handar þér og hinn til vinstri."  
<br /><span class="verse" id="38">38 </span>Jesús sagði við þá: "Þið vitið ekki, hvers þið biðjið. Getið þið drukkið þann kaleik, sem ég drekk, eða skírst þeirri skírn, sem ég skírist?"  
<br /><span class="verse" id="39">39 </span>Þeir sögðu við hann: "Það getum við." Jesús mælti: "Þann kaleik, sem ég drekk, munuð þið drekka, og þið munuð skírast þeirri skírn, sem ég skírist.  
<br /><span class="verse" id="40">40 </span>En mitt er ekki að veita, hver situr mér til hægri handar eða vinstri. Það veitist þeim, sem það er fyrirbúið."  
<br /><span class="verse" id="41">41 </span>Þegar hinir tíu heyrðu þetta, gramdist þeim við þá Jakob og Jóhannes.  
<br /><span class="verse" id="42">42 </span>En Jesús kallaði þá til sín og mælti: "Þér vitið, að þeir, sem teljast ráða fyrir þjóðum, drottna yfir þeim, og höfðingjar þeirra láta menn kenna á valdi sínu.  
<br /><span class="verse" id="43">43 </span>En eigi sé svo meðal yðar, heldur sé sá, sem mikill vill verða meðal yðar, þjónn yðar.  
<br /><span class="verse" id="44">44 </span>Og sá er vill fremstur vera meðal yðar, sé allra þræll.  
<br /><span class="verse" id="45">45 </span>Því að Mannssonurinn er ekki kominn til þess að láta þjóna sér, heldur til að þjóna og gefa líf sitt til lausnargjalds fyrir marga."  
<br /><span class="verse" id="46">46 </span>Þeir komu til Jeríkó. Og þegar hann fór út úr borginni ásamt lærisveinum sínum og miklum mannfjölda, sat þar við veginn Bartímeus, sonur Tímeusar, blindur beiningamaður.  
<br /><span class="verse" id="47">47 </span>Þegar hann heyrði, að þar færi Jesús frá Nasaret, tók hann að hrópa: "Sonur Davíðs, Jesús, miskunna þú mér!"  
<br /><span class="verse" id="48">48 </span>Margir höstuðu á hann, að hann þegði, en hann hrópaði því meir: "Sonur Davíðs, miskunna þú mér!"  
<br /><span class="verse" id="49">49 </span>Jesús nam staðar og sagði: "Kallið á hann." Þeir kalla á blinda manninn og segja við hann: "Vertu hughraustur, statt upp, hann kallar á þig."  
<br /><span class="verse" id="50">50 </span>Hann kastaði frá sér yfirhöfn sinni, spratt á fætur og kom til Jesú.  
<br /><span class="verse" id="51">51 </span>Jesús spurði hann: "Hvað vilt þú, að ég gjöri fyrir þig?" Blindi maðurinn svaraði honum: "Rabbúní, að ég fái aftur sjón."  
<br /><span class="verse" id="52">52 </span>Jesús sagði við hann: "Far þú, trú þín hefur bjargað þér." Jafnskjótt fékk hann sjónina og fylgdi honum á ferðinni.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
