<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Genesis 31 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Genesis </h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<span class="chapread">31</span>
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 31 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>postquam autem audivit verba filiorum Laban dicentium tulit Iacob omnia quae fuerunt patris nostri et de illius facultate ditatus factus est inclitus 
<br /><span class="verse" id="2">2 </span>animadvertit quoque faciem Laban quod non esset erga se sicut heri et nudius tertius 
<br /><span class="verse" id="3">3 </span>maxime dicente sibi Domino revertere in terram patrum tuorum et ad generationem tuam eroque tecum 
<br /><span class="verse" id="4">4 </span>misit et vocavit Rahel et Liam in agrum ubi pascebat greges 
<br /><span class="verse" id="5">5 </span>dixitque eis video faciem patris vestri quod non sit erga me sicut heri et nudius tertius Deus autem patris mei fuit mecum 
<br /><span class="verse" id="6">6 </span>et ipsae nostis quod totis viribus meis servierim patri vestro 
<br /><span class="verse" id="7">7 </span>sed pater vester circumvenit me et mutavit mercedem meam decem vicibus et tamen non dimisit eum Deus ut noceret mihi 
<br /><span class="verse" id="8">8 </span>si quando dixit variae erunt mercedes tuae pariebant omnes oves varios fetus quando vero e contrario ait alba quaeque accipies pro mercede omnes greges alba pepererunt 
<br /><span class="verse" id="9">9 </span>tulitque Deus substantiam patris vestri et dedit mihi 
<br /><span class="verse" id="10">10 </span>postquam enim conceptus ovium tempus advenerat levavi oculos meos et vidi in somnis ascendentes mares super feminas varios et maculosos et diversorum colorum 
<br /><span class="verse" id="11">11 </span>dixitque angelus Dei ad me in somnis Iacob et ego respondi adsum 
<br /><span class="verse" id="12">12 </span>qui ait leva oculos tuos et vide universos masculos ascendentes super feminas varios respersos atque maculosos vidi enim omnia quae fecit tibi Laban 
<br /><span class="verse" id="13">13 </span>ego sum Deus Bethel ubi unxisti lapidem et votum vovisti mihi nunc ergo surge et egredere de terra hac revertens in terram nativitatis tuae 
<br /><span class="verse" id="14">14 </span>responderunt Rahel et Lia numquid habemus residui quicquam in facultatibus et hereditate domus patris nostri 
<br /><span class="verse" id="15">15 </span>nonne quasi alienas reputavit nos et vendidit comeditque pretium nostrum 
<br /><span class="verse" id="16">16 </span>sed Deus tulit opes patris nostri et nobis eas tradidit ac filiis nostris unde omnia quae praecepit fac 
<br /><span class="verse" id="17">17 </span>surrexit itaque Iacob et inpositis liberis et coniugibus suis super camelos abiit 
<br /><span class="verse" id="18">18 </span>tulitque omnem substantiam et greges et quicquid in Mesopotamiam quaesierat pergens ad Isaac patrem suum in terram Chanaan 
<br /><span class="verse" id="19">19 </span>eo tempore Laban ierat ad tondendas oves et Rahel furata est idola patris sui 
<br /><span class="verse" id="20">20 </span>noluitque Iacob confiteri socero quod fugeret 
<br /><span class="verse" id="21">21 </span>cumque abisset tam ipse quam omnia quae iuris eius erant et amne transmisso pergeret contra montem Galaad 
<br /><span class="verse" id="22">22 </span>nuntiatum est Laban die tertio quod fugeret Iacob 
<br /><span class="verse" id="23">23 </span>qui adsumptis fratribus suis persecutus est eum diebus septem et conprehendit in monte Galaad 
<br /><span class="verse" id="24">24 </span>viditque in somnis dicentem sibi Dominum cave ne quicquam aspere loquaris contra Iacob 
<br /><span class="verse" id="25">25 </span>iamque Iacob extenderat in monte tabernaculum cum ille consecutus eum cum fratribus suis in eodem monte Galaad fixit tentorium 
<br /><span class="verse" id="26">26 </span>et dixit ad Iacob quare ita egisti ut clam me abigeres filias meas quasi captivas gladio 
<br /><span class="verse" id="27">27 </span>cur ignorante me fugere voluisti nec indicare mihi ut prosequerer te cum gaudio et canticis et tympanis et cithara 
<br /><span class="verse" id="28">28 </span>non es passus ut oscularer filios meos ac filias stulte operatus es et nunc 
<br /><span class="verse" id="29">29 </span>valet quidem manus mea reddere tibi malum sed Deus patris vestri heri dixit mihi cave ne loquaris cum Iacob quicquam durius 
<br /><span class="verse" id="30">30 </span>esto ad tuos ire cupiebas et desiderio tibi erat domus patris tui cur furatus es deos meos 
<br /><span class="verse" id="31">31 </span>respondit Iacob quod inscio te profectus sum timui ne violenter auferres filias tuas 
<br /><span class="verse" id="32">32 </span>quod autem furti arguis apud quemcumque inveneris deos tuos necetur coram fratribus nostris scrutare quicquid tuorum apud me inveneris et aufer haec dicens ignorabat quod Rahel furata esset idola 
<br /><span class="verse" id="33">33 </span>ingressus itaque Laban tabernaculum Iacob et Liae et utriusque famulae non invenit cumque intrasset tentorium Rahelis 
<br /><span class="verse" id="34">34 </span>illa festinans abscondit idola subter stramen cameli et sedit desuper scrutantique omne tentorium et nihil invenienti 
<br /><span class="verse" id="35">35 </span>ait ne irascatur dominus meus quod coram te adsurgere nequeo quia iuxta consuetudinem feminarum nunc accidit mihi sic delusa sollicitudo quaerentis est 
<br /><span class="verse" id="36">36 </span>tumensque Iacob cum iurgio ait quam ob culpam meam et ob quod peccatum sic exarsisti post me 
<br /><span class="verse" id="37">37 </span>et scrutatus es omnem supellectilem meam quid invenisti de cuncta substantia domus tuae pone hic coram fratribus meis et fratribus tuis et iudicent inter me et te 
<br /><span class="verse" id="38">38 </span>idcirco viginti annis fui tecum oves tuae et caprae steriles non fuerunt arietes gregis tui non comedi 
<br /><span class="verse" id="39">39 </span>nec captum a bestia ostendi tibi ego damnum omne reddebam quicquid furto perierat a me exigebas 
<br /><span class="verse" id="40">40 </span>die noctuque aestu urebar et gelu fugiebat somnus ab oculis meis 
<br /><span class="verse" id="41">41 </span>sic per viginti annos in domo tua servivi tibi quattuordecim pro filiabus et sex pro gregibus tuis inmutasti quoque mercedem meam decem vicibus 
<br /><span class="verse" id="42">42 </span>nisi Deus patris mei Abraham et Timor Isaac adfuisset mihi forsitan modo nudum me dimisisses adflictionem meam et laborem manuum mearum respexit Deus et arguit te heri 
<br /><span class="verse" id="43">43 </span>respondit ei Laban filiae et filii et greges tui et omnia quae cernis mea sunt quid possum facere filiis et nepotibus meis 
<br /><span class="verse" id="44">44 </span>veni ergo et ineamus foedus ut sit testimonium inter me et te 
<br /><span class="verse" id="45">45 </span>tulit itaque Iacob lapidem et erexit illum in titulum 
<br /><span class="verse" id="46">46 </span>dixitque fratribus suis adferte lapides qui congregantes fecerunt tumulum comederuntque super eum 
<br /><span class="verse" id="47">47 </span>quem vocavit Laban tumulus Testis et Iacob acervum Testimonii uterque iuxta proprietatem linguae suae 
<br /><span class="verse" id="48">48 </span>dixitque Laban tumulus iste testis erit inter me et te hodie et idcirco appellatum est nomen eius Galaad id est tumulus Testis 
<br /><span class="verse" id="49">49 </span>intueatur Dominus et iudicet inter nos quando recesserimus a nobis 
<br /><span class="verse" id="50">50 </span>si adflixeris filias meas et si introduxeris uxores alias super eas nullus sermonis nostri testis est absque Deo qui praesens respicit 
<br /><span class="verse" id="51">51 </span>dixitque rursus ad Iacob en tumulus hic et lapis quem erexi inter me et te 
<br /><span class="verse" id="52">52 </span>testis erit tumulus inquam iste et lapis sint in testimonio si aut ego transiero illum pergens ad te aut tu praeterieris malum mihi cogitans 
<br /><span class="verse" id="53">53 </span>Deus Abraham et Deus Nahor iudicet inter nos Deus patris eorum iuravit Iacob per Timorem patris sui Isaac 
<br /><span class="verse" id="54">54 </span>immolatisque victimis in monte vocavit fratres suos ut ederent panem qui cum comedissent manserunt ibi 
<br /><span class="verse" id="55">55 </span>Laban vero de nocte consurgens osculatus est filios et filias suas et benedixit illis reversus in locum suum </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="32.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
