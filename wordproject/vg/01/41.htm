<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Genesis 41 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Genesis </h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<span class="chapread">41</span>
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 41 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>post duos annos vidit Pharao somnium putabat se stare super fluvium 
<br /><span class="verse" id="2">2 </span>de quo ascendebant septem boves pulchrae et crassae nimis et pascebantur in locis palustribus 
<br /><span class="verse" id="3">3 </span>aliae quoque septem emergebant de flumine foedae confectaeque macie et pascebantur in ipsa amnis ripa in locis virentibus 
<br /><span class="verse" id="4">4 </span>devoraveruntque eas quarum mira species et habitudo corporum erat expergefactus Pharao 
<br /><span class="verse" id="5">5 </span>rursum dormivit et vidit alterum somnium septem spicae pullulabant in culmo uno plenae atque formonsae 
<br /><span class="verse" id="6">6 </span>aliae quoque totidem spicae tenues et percussae uredine oriebantur 
<br /><span class="verse" id="7">7 </span>devorantes omnem priorum pulchritudinem evigilans post quietem 
<br /><span class="verse" id="8">8 </span>et facto mane pavore perterritus misit ad coniectores Aegypti cunctosque sapientes et accersitis narravit somnium nec erat qui interpretaretur 
<br /><span class="verse" id="9">9 </span>tunc demum reminiscens pincernarum magister ait confiteor peccatum meum 
<br /><span class="verse" id="10">10 </span>iratus rex servis suis me et magistrum pistorum retrudi iussit in carcerem principis militum 
<br /><span class="verse" id="11">11 </span>ubi una nocte uterque vidimus somnium praesagum futurorum 
<br /><span class="verse" id="12">12 </span>erat ibi puer hebraeus eiusdem ducis militum famulus cui narrantes somnia 
<br /><span class="verse" id="13">13 </span>audivimus quicquid postea rei probavit eventus ego enim redditus sum officio meo et ille suspensus est in cruce 
<br /><span class="verse" id="14">14 </span>protinus ad regis imperium eductum de carcere Ioseph totonderunt ac veste mutata obtulerunt ei 
<br /><span class="verse" id="15">15 </span>cui ille ait vidi somnia nec est qui edisserat quae audivi te prudentissime conicere 
<br /><span class="verse" id="16">16 </span>respondit Ioseph absque me Deus respondebit prospera Pharaoni 
<br /><span class="verse" id="17">17 </span>narravit ergo ille quod viderat putabam me stare super ripam fluminis 
<br /><span class="verse" id="18">18 </span>et septem boves de amne conscendere pulchras nimis et obesis carnibus quae in pastu paludis virecta carpebant 
<br /><span class="verse" id="19">19 </span>et ecce has sequebantur aliae septem boves in tantum deformes et macilentae ut numquam tales in terra Aegypti viderim 
<br /><span class="verse" id="20">20 </span>quae devoratis et consumptis prioribus 
<br /><span class="verse" id="21">21 </span>nullum saturitatis dedere vestigium sed simili macie et squalore torpebant evigilans rursum sopore depressus 
<br /><span class="verse" id="22">22 </span>vidi somnium septem spicae pullulabant in culmo uno plenae atque pulcherrimae 
<br /><span class="verse" id="23">23 </span>aliae quoque septem tenues et percussae uredine oriebantur stipula 
<br /><span class="verse" id="24">24 </span>quae priorum pulchritudinem devorarunt narravi coniectoribus somnium et nemo est qui edisserat 
<br /><span class="verse" id="25">25 </span>respondit Ioseph somnium regis unum est quae facturus est Deus ostendit Pharaoni 
<br /><span class="verse" id="26">26 </span>septem boves pulchrae et septem spicae plenae septem ubertatis anni sunt eandemque vim somnii conprehendunt 
<br /><span class="verse" id="27">27 </span>septem quoque boves tenues atque macilentae quae ascenderunt post eas et septem spicae tenues et vento urente percussae septem anni sunt venturae famis 
<br /><span class="verse" id="28">28 </span>qui hoc ordine conplebuntur 
<br /><span class="verse" id="29">29 </span>ecce septem anni venient fertilitatis magnae in universa terra Aegypti 
<br /><span class="verse" id="30">30 </span>quos sequentur septem anni alii tantae sterilitatis ut oblivioni tradatur cuncta retro abundantia consumptura est enim fames omnem terram 
<br /><span class="verse" id="31">31 </span>et ubertatis magnitudinem perditura inopiae magnitudo 
<br /><span class="verse" id="32">32 </span>quod autem vidisti secundo ad eandem rem pertinens somnium firmitatis indicium est eo quod fiat sermo Dei et velocius impleatur 
<br /><span class="verse" id="33">33 </span>nunc ergo provideat rex virum sapientem et industrium et praeficiat eum terrae Aegypti 
<br /><span class="verse" id="34">34 </span>qui constituat praepositos per singulas regiones et quintam partem fructuum per septem annos fertilitatis 
<br /><span class="verse" id="35">35 </span>qui iam nunc futuri sunt congreget in horrea et omne frumentum sub Pharaonis potestate condatur serveturque in urbibus 
<br /><span class="verse" id="36">36 </span>et paretur futurae septem annorum fami quae pressura est Aegyptum et non consumetur terra inopia 
<br /><span class="verse" id="37">37 </span>placuit Pharaoni consilium et cunctis ministris eius 
<br /><span class="verse" id="38">38 </span>locutusque est ad eos num invenire poterimus talem virum qui spiritu Dei plenus sit 
<br /><span class="verse" id="39">39 </span>dixit ergo ad Ioseph quia ostendit Deus tibi omnia quae locutus es numquid sapientiorem et similem tui invenire potero 
<br /><span class="verse" id="40">40 </span>tu eris super domum meam et ad tui oris imperium cunctus populus oboediet uno tantum regni solio te praecedam 
<br /><span class="verse" id="41">41 </span>dicens quoque rursum Pharao ad Ioseph ecce constitui te super universam terram Aegypti 
<br /><span class="verse" id="42">42 </span>tulit anulum de manu sua et dedit in manu eius vestivitque eum stola byssina et collo torquem auream circumposuit 
<br /><span class="verse" id="43">43 </span>fecitque ascendere super currum suum secundum clamante praecone ut omnes coram eo genuflecterent et praepositum esse scirent universae terrae Aegypti 
<br /><span class="verse" id="44">44 </span>dixit quoque rex ad Ioseph ego sum Pharao absque tuo imperio non movebit quisquam manum aut pedem in omni terra Aegypti 
<br /><span class="verse" id="45">45 </span>vertitque nomen illius et vocavit eum lingua aegyptiaca Salvatorem mundi dedit quoque illi uxorem Aseneth filiam Putiphare sacerdotis Heliopoleos egressus itaque Ioseph ad terram Aegypti 
<br /><span class="verse" id="46">46 </span>triginta autem erat annorum quando stetit in conspectu regis Pharaonis circuivit omnes regiones Aegypti 
<br /><span class="verse" id="47">47 </span>venitque fertilitas septem annorum et in manipulos redactae segetes congregatae sunt in horrea Aegypti 
<br /><span class="verse" id="48">48 </span>omnis etiam frugum abundantia in singulis urbibus condita est 
<br /><span class="verse" id="49">49 </span>tantaque fuit multitudo tritici ut harenae maris coaequaretur et copia mensuram excederet 
<br /><span class="verse" id="50">50 </span>nati sunt autem Ioseph filii duo antequam veniret fames quos ei peperit Aseneth filia Putiphare sacerdotis Heliopoleos 
<br /><span class="verse" id="51">51 </span>vocavitque nomen primogeniti Manasse dicens oblivisci me fecit Deus omnium laborum meorum et domum patris mei 
<br /><span class="verse" id="52">52 </span>nomen quoque secundi appellavit Ephraim dicens crescere me fecit Deus in terra paupertatis meae 
<br /><span class="verse" id="53">53 </span>igitur transactis septem annis ubertatis qui fuerant in Aegypto 
<br /><span class="verse" id="54">54 </span>coeperunt venire septem anni inopiae quos praedixerat Ioseph et in universo orbe fames praevaluit in cuncta autem terra Aegypti erat panis 
<br /><span class="verse" id="55">55 </span>qua esuriente clamavit populus ad Pharaonem alimenta petens quibus ille respondit ite ad Ioseph et quicquid vobis dixerit facite 
<br /><span class="verse" id="56">56 </span>crescebat autem cotidie fames in omni terra aperuitque Ioseph universa horrea et vendebat Aegyptiis nam et illos oppresserat fames 
<br /><span class="verse" id="57">57 </span>omnesque provinciae veniebant in Aegyptum ut emerent escas et malum inopiae temperarent </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="42.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
