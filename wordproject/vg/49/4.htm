<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ad Ephesios 4</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ad Ephesios</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<span class="chapread">4</span>
<a href="5.htm#0" class="chap">5</a> 
<a href="6.htm#0" class="chap">6</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 4 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>obsecro itaque vos ego vinctus in Domino ut digne ambuletis vocatione qua vocati estis 
<br /><span class="verse" id="2">2 </span>cum omni humilitate et mansuetudine cum patientia subportantes invicem in caritate 
<br /><span class="verse" id="3">3 </span>solliciti servare unitatem spiritus in vinculo pacis 
<br /><span class="verse" id="4">4 </span>unum corpus et unus spiritus sicut vocati estis in una spe vocationis vestrae 
<br /><span class="verse" id="5">5 </span>unus Dominus una fides unum baptisma 
<br /><span class="verse" id="6">6 </span>unus Deus et Pater omnium qui super omnes et per omnia et in omnibus nobis 
<br /><span class="verse" id="7">7 </span>unicuique autem nostrum data est gratia secundum mensuram donationis Christi 
<br /><span class="verse" id="8">8 </span>propter quod dicit ascendens in altum captivam duxit captivitatem dedit dona hominibus 
<br /><span class="verse" id="9">9 </span>quod autem ascendit quid est nisi quia et descendit primum in inferiores partes terrae 
<br /><span class="verse" id="10">10 </span>qui descendit ipse est et qui ascendit super omnes caelos ut impleret omnia 
<br /><span class="verse" id="11">11 </span>et ipse dedit quosdam quidem apostolos quosdam autem prophetas alios vero evangelistas alios autem pastores et doctores 
<br /><span class="verse" id="12">12 </span>ad consummationem sanctorum in opus ministerii in aedificationem corporis Christi 
<br /><span class="verse" id="13">13 </span>donec occurramus omnes in unitatem fidei et agnitionis Filii Dei in virum perfectum in mensuram aetatis plenitudinis Christi 
<br /><span class="verse" id="14">14 </span>ut iam non simus parvuli fluctuantes et circumferamur omni vento doctrinae in nequitia hominum in astutia ad circumventionem erroris 
<br /><span class="verse" id="15">15 </span>veritatem autem facientes in caritate crescamus in illo per omnia qui est caput Christus 
<br /><span class="verse" id="16">16 </span>ex quo totum corpus conpactum et conexum per omnem iuncturam subministrationis secundum operationem in mensuram uniuscuiusque membri augmentum corporis facit in aedificationem sui in caritate 
<br /><span class="verse" id="17">17 </span>hoc igitur dico et testificor in Domino ut iam non ambuletis sicut gentes ambulant in vanitate sensus sui 
<br /><span class="verse" id="18">18 </span>tenebris obscuratum habentes intellectum alienati a vita Dei per ignorantiam quae est in illis propter caecitatem cordis ipsorum 
<br /><span class="verse" id="19">19 </span>qui desperantes semet ipsos tradiderunt inpudicitiae in operationem inmunditiae omnis in avaritia 
<br /><span class="verse" id="20">20 </span>vos autem non ita didicistis Christum 
<br /><span class="verse" id="21">21 </span>si tamen illum audistis et in ipso edocti estis sicut est veritas in Iesu 
<br /><span class="verse" id="22">22 </span>deponere vos secundum pristinam conversationem veterem hominem qui corrumpitur secundum desideria erroris 
<br /><span class="verse" id="23">23 </span>renovamini autem spiritu mentis vestrae 
<br /><span class="verse" id="24">24 </span>et induite novum hominem qui secundum Deum creatus est in iustitia et sanctitate veritatis 
<br /><span class="verse" id="25">25 </span>propter quod deponentes mendacium loquimini veritatem unusquisque cum proximo suo quoniam sumus invicem membra 
<br /><span class="verse" id="26">26 </span>irascimini et nolite peccare sol non occidat super iracundiam vestram 
<br /><span class="verse" id="27">27 </span>nolite locum dare diabolo 
<br /><span class="verse" id="28">28 </span>qui furabatur iam non furetur magis autem laboret operando manibus quod bonum est ut habeat unde tribuat necessitatem patienti 
<br /><span class="verse" id="29">29 </span>omnis sermo malus ex ore vestro non procedat sed si quis bonus ad aedificationem oportunitatis ut det gratiam audientibus 
<br /><span class="verse" id="30">30 </span>et nolite contristare Spiritum Sanctum Dei in quo signati estis in die redemptionis 
<br /><span class="verse" id="31">31 </span>omnis amaritudo et ira et indignatio et clamor et blasphemia tollatur a vobis cum omni malitia 
<br /><span class="verse" id="32">32 </span>estote autem invicem benigni misericordes donantes invicem sicut et Deus in Christo donavit nobis </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="5.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
