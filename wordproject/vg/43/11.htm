<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ioannes 11</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ioannem</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<span class="chapread">11</span>
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 11 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>erat autem quidam languens Lazarus a Bethania de castello Mariae et Marthae sororis eius 
<br /><span class="verse" id="2">2 </span>Maria autem erat quae unxit Dominum unguento et extersit pedes eius capillis suis cuius frater Lazarus infirmabatur 
<br /><span class="verse" id="3">3 </span>miserunt ergo sorores ad eum dicentes Domine ecce quem amas infirmatur 
<br /><span class="verse" id="4">4 </span>audiens autem Iesus dixit eis infirmitas haec non est ad mortem sed pro gloria Dei ut glorificetur Filius Dei per eam 
<br /><span class="verse" id="5">5 </span>diligebat autem Iesus Martham et sororem eius Mariam et Lazarum 
<br /><span class="verse" id="6">6 </span>ut ergo audivit quia infirmabatur tunc quidem mansit in eodem loco duobus diebus 
<br /><span class="verse" id="7">7 </span>deinde post haec dicit discipulis suis eamus in Iudaeam iterum 
<br /><span class="verse" id="8">8 </span>dicunt ei discipuli rabbi nunc quaerebant te Iudaei lapidare et iterum vadis illuc 
<br /><span class="verse" id="9">9 </span>respondit Iesus nonne duodecim horae sunt diei si quis ambulaverit in die non offendit quia lucem huius mundi videt 
<br /><span class="verse" id="10">10 </span>si autem ambulaverit nocte offendit quia lux non est in eo 
<br /><span class="verse" id="11">11 </span>haec ait et post hoc dicit eis Lazarus amicus noster dormit sed vado ut a somno exsuscitem eum 
<br /><span class="verse" id="12">12 </span>dixerunt ergo discipuli eius Domine si dormit salvus erit 
<br /><span class="verse" id="13">13 </span>dixerat autem Iesus de morte eius illi autem putaverunt quia de dormitione somni diceret 
<br /><span class="verse" id="14">14 </span>tunc ergo dixit eis Iesus manifeste Lazarus mortuus est 
<br /><span class="verse" id="15">15 </span>et gaudeo propter vos ut credatis quoniam non eram ibi sed eamus ad eum 
<br /><span class="verse" id="16">16 </span>dixit ergo Thomas qui dicitur Didymus ad condiscipulos eamus et nos ut moriamur cum eo 
<br /><span class="verse" id="17">17 </span>venit itaque Iesus et invenit eum quattuor dies iam in monumento habentem 
<br /><span class="verse" id="18">18 </span>erat autem Bethania iuxta Hierosolyma quasi stadiis quindecim 
<br /><span class="verse" id="19">19 </span>multi autem ex Iudaeis venerant ad Martham et Mariam ut consolarentur eas de fratre suo 
<br /><span class="verse" id="20">20 </span>Martha ergo ut audivit quia Iesus venit occurrit illi Maria autem domi sedebat 
<br /><span class="verse" id="21">21 </span>dixit ergo Martha ad Iesum Domine si fuisses hic frater meus non fuisset mortuus 
<br /><span class="verse" id="22">22 </span>sed et nunc scio quia quaecumque poposceris a Deo dabit tibi Deus 
<br /><span class="verse" id="23">23 </span>dicit illi Iesus resurget frater tuus 
<br /><span class="verse" id="24">24 </span>dicit ei Martha scio quia resurget in resurrectione in novissima die 
<br /><span class="verse" id="25">25 </span>dixit ei Iesus ego sum resurrectio et vita qui credit in me et si mortuus fuerit vivet 
<br /><span class="verse" id="26">26 </span>et omnis qui vivit et credit in me non morietur in aeternum credis hoc 
<br /><span class="verse" id="27">27 </span>ait illi utique Domine ego credidi quia tu es Christus Filius Dei qui in mundum venisti 
<br /><span class="verse" id="28">28 </span>et cum haec dixisset abiit et vocavit Mariam sororem suam silentio dicens magister adest et vocat te 
<br /><span class="verse" id="29">29 </span>illa ut audivit surgit cito et venit ad eum 
<br /><span class="verse" id="30">30 </span>nondum enim venerat Iesus in castellum sed erat adhuc in illo loco ubi occurrerat ei Martha 
<br /><span class="verse" id="31">31 </span>Iudaei igitur qui erant cum ea in domo et consolabantur eam cum vidissent Mariam quia cito surrexit et exiit secuti sunt eam dicentes quia vadit ad monumentum ut ploret ibi 
<br /><span class="verse" id="32">32 </span>Maria ergo cum venisset ubi erat Iesus videns eum cecidit ad pedes eius et dixit ei Domine si fuisses hic non esset mortuus frater meus 
<br /><span class="verse" id="33">33 </span>Iesus ergo ut vidit eam plorantem et Iudaeos qui venerant cum ea plorantes fremuit spiritu et turbavit se ipsum 
<br /><span class="verse" id="34">34 </span>et dixit ubi posuistis eum dicunt ei Domine veni et vide 
<br /><span class="verse" id="35">35 </span>et lacrimatus est Iesus 
<br /><span class="verse" id="36">36 </span>dixerunt ergo Iudaei ecce quomodo amabat eum 
<br /><span class="verse" id="37">37 </span>quidam autem dixerunt ex ipsis non poterat hic qui aperuit oculos caeci facere ut et hic non moreretur 
<br /><span class="verse" id="38">38 </span>Iesus ergo rursum fremens in semet ipso venit ad monumentum erat autem spelunca et lapis superpositus erat ei 
<br /><span class="verse" id="39">39 </span>ait Iesus tollite lapidem dicit ei Martha soror eius qui mortuus fuerat Domine iam fetet quadriduanus enim est 
<br /><span class="verse" id="40">40 </span>dicit ei Iesus nonne dixi tibi quoniam si credideris videbis gloriam Dei 
<br /><span class="verse" id="41">41 </span>tulerunt ergo lapidem Iesus autem elevatis sursum oculis dixit Pater gratias ago tibi quoniam audisti me 
<br /><span class="verse" id="42">42 </span>ego autem sciebam quia semper me audis sed propter populum qui circumstat dixi ut credant quia tu me misisti 
<br /><span class="verse" id="43">43 </span>haec cum dixisset voce magna clamavit Lazare veni foras 
<br /><span class="verse" id="44">44 </span>et statim prodiit qui fuerat mortuus ligatus pedes et manus institis et facies illius sudario erat ligata dicit Iesus eis solvite eum et sinite abire 
<br /><span class="verse" id="45">45 </span>multi ergo ex Iudaeis qui venerant ad Mariam et viderant quae fecit crediderunt in eum 
<br /><span class="verse" id="46">46 </span>quidam autem ex ipsis abierunt ad Pharisaeos et dixerunt eis quae fecit Iesus 
<br /><span class="verse" id="47">47 </span>collegerunt ergo pontifices et Pharisaei concilium et dicebant quid facimus quia hic homo multa signa facit 
<br /><span class="verse" id="48">48 </span>si dimittimus eum sic omnes credent in eum et venient Romani et tollent nostrum et locum et gentem 
<br /><span class="verse" id="49">49 </span>unus autem ex ipsis Caiaphas cum esset pontifex anni illius dixit eis vos nescitis quicquam 
<br /><span class="verse" id="50">50 </span>nec cogitatis quia expedit nobis ut unus moriatur homo pro populo et non tota gens pereat 
<br /><span class="verse" id="51">51 </span>hoc autem a semet ipso non dixit sed cum esset pontifex anni illius prophetavit quia Iesus moriturus erat pro gente 
<br /><span class="verse" id="52">52 </span>et non tantum pro gente sed et ut filios Dei qui erant dispersi congregaret in unum 
<br /><span class="verse" id="53">53 </span>ab illo ergo die cogitaverunt ut interficerent eum 
<br /><span class="verse" id="54">54 </span>Iesus ergo iam non in palam ambulabat apud Iudaeos sed abiit in regionem iuxta desertum in civitatem quae dicitur Efrem et ibi morabatur cum discipulis 
<br /><span class="verse" id="55">55 </span>proximum autem erat pascha Iudaeorum et ascenderunt multi Hierosolyma de regione ante pascha ut sanctificarent se ipsos 
<br /><span class="verse" id="56">56 </span>quaerebant ergo Iesum et conloquebantur ad invicem in templo stantes quid putatis quia non veniat ad diem festum 
<br /><span class="verse" id="57">57 </span>dederant autem pontifices et Pharisaei mandatum ut si quis cognoverit ubi sit indicet ut adprehendant eum </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
