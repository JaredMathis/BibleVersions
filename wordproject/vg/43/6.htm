<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - Novum Testamentum - Ioannes 6</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ioannem</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 6 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>post haec abiit Iesus trans mare Galilaeae quod est Tiberiadis 
<br /><span class="verse" id="2">2 </span>et sequebatur eum multitudo magna quia videbant signa quae faciebat super his qui infirmabantur 
<br /><span class="verse" id="3">3 </span>subiit ergo in montem Iesus et ibi sedebat cum discipulis suis 
<br /><span class="verse" id="4">4 </span>erat autem proximum pascha dies festus Iudaeorum 
<br /><span class="verse" id="5">5 </span>cum sublevasset ergo oculos Iesus et vidisset quia multitudo maxima venit ad eum dicit ad Philippum unde ememus panes ut manducent hii 
<br /><span class="verse" id="6">6 </span>hoc autem dicebat temptans eum ipse enim sciebat quid esset facturus 
<br /><span class="verse" id="7">7 </span>respondit ei Philippus ducentorum denariorum panes non sufficiunt eis ut unusquisque modicum quid accipiat 
<br /><span class="verse" id="8">8 </span>dicit ei unus ex discipulis eius Andreas frater Simonis Petri 
<br /><span class="verse" id="9">9 </span>est puer unus hic qui habet quinque panes hordiacios et duos pisces sed haec quid sunt inter tantos 
<br /><span class="verse" id="10">10 </span>dixit ergo Iesus facite homines discumbere erat autem faenum multum in loco discubuerunt ergo viri numero quasi quinque milia 
<br /><span class="verse" id="11">11 </span>accepit ergo panes Iesus et cum gratias egisset distribuit discumbentibus similiter et ex piscibus quantum volebant 
<br /><span class="verse" id="12">12 </span>ut autem impleti sunt dixit discipulis suis colligite quae superaverunt fragmenta ne pereant 
<br /><span class="verse" id="13">13 </span>collegerunt ergo et impleverunt duodecim cofinos fragmentorum ex quinque panibus hordiaciis quae superfuerunt his qui manducaverunt 
<br /><span class="verse" id="14">14 </span>illi ergo homines cum vidissent quod fecerat signum dicebant quia hic est vere propheta qui venturus est in mundum 
<br /><span class="verse" id="15">15 </span>Iesus ergo cum cognovisset quia venturi essent ut raperent eum et facerent eum regem fugit iterum in montem ipse solus 
<br /><span class="verse" id="16">16 </span>ut autem sero factum est descenderunt discipuli eius ad mare 
<br /><span class="verse" id="17">17 </span>et cum ascendissent navem venerunt trans mare in CapharNahum et tenebrae iam factae erant et non venerat ad eos Iesus 
<br /><span class="verse" id="18">18 </span>mare autem vento magno flante exsurgebat 
<br /><span class="verse" id="19">19 </span>cum remigassent ergo quasi stadia viginti quinque aut triginta vident Iesum ambulantem super mare et proximum navi fieri et timuerunt 
<br /><span class="verse" id="20">20 </span>ille autem dicit eis ego sum nolite timere 
<br /><span class="verse" id="21">21 </span>voluerunt ergo accipere eum in navi et statim fuit navis ad terram quam ibant 
<br /><span class="verse" id="22">22 </span>altera die turba quae stabat trans mare vidit quia navicula alia non erat ibi nisi una et quia non introisset cum discipulis suis Iesus in navem sed soli discipuli eius abissent 
<br /><span class="verse" id="23">23 </span>aliae vero supervenerunt naves a Tiberiade iuxta locum ubi manducaverant panem gratias agente Domino 
<br /><span class="verse" id="24">24 </span>cum ergo vidisset turba quia Iesus non esset ibi neque discipuli eius ascenderunt naviculas et venerunt CapharNahum quaerentes Iesum 
<br /><span class="verse" id="25">25 </span>et cum invenissent eum trans mare dixerunt ei rabbi quando huc venisti 
<br /><span class="verse" id="26">26 </span>respondit eis Iesus et dixit amen amen dico vobis quaeritis me non quia vidistis signa sed quia manducastis ex panibus et saturati estis 
<br /><span class="verse" id="27">27 </span>operamini non cibum qui perit sed qui permanet in vitam aeternam quem Filius hominis vobis dabit hunc enim Pater signavit Deus 
<br /><span class="verse" id="28">28 </span>dixerunt ergo ad eum quid faciemus ut operemur opera Dei 
<br /><span class="verse" id="29">29 </span>respondit Iesus et dixit eis hoc est opus Dei ut credatis in eum quem misit ille 
<br /><span class="verse" id="30">30 </span>dixerunt ergo ei quod ergo tu facis signum ut videamus et credamus tibi quid operaris 
<br /><span class="verse" id="31">31 </span>patres nostri manna manducaverunt in deserto sicut scriptum est panem de caelo dedit eis manducare 
<br /><span class="verse" id="32">32 </span>dixit ergo eis Iesus amen amen dico vobis non Moses dedit vobis panem de caelo sed Pater meus dat vobis panem de caelo verum 
<br /><span class="verse" id="33">33 </span>panis enim Dei est qui descendit de caelo et dat vitam mundo 
<br /><span class="verse" id="34">34 </span>dixerunt ergo ad eum Domine semper da nobis panem hunc 
<br /><span class="verse" id="35">35 </span>dixit autem eis Iesus ego sum panis vitae qui veniet ad me non esuriet et qui credit in me non sitiet umquam 
<br /><span class="verse" id="36">36 </span>sed dixi vobis quia et vidistis me et non creditis 
<br /><span class="verse" id="37">37 </span>omne quod dat mihi Pater ad me veniet et eum qui venit ad me non eiciam foras 
<br /><span class="verse" id="38">38 </span>quia descendi de caelo non ut faciam voluntatem meam sed voluntatem eius qui misit me 
<br /><span class="verse" id="39">39 </span>haec est autem voluntas eius qui misit me Patris ut omne quod dedit mihi non perdam ex eo sed resuscitem illum novissimo die 
<br /><span class="verse" id="40">40 </span>haec est enim voluntas Patris mei qui misit me ut omnis qui videt Filium et credit in eum habeat vitam aeternam et resuscitabo ego eum in novissimo die 
<br /><span class="verse" id="41">41 </span>murmurabant ergo Iudaei de illo quia dixisset ego sum panis qui de caelo descendi 
<br /><span class="verse" id="42">42 </span>et dicebant nonne hic est Iesus filius Ioseph cuius nos novimus patrem et matrem quomodo ergo dicit hic quia de caelo descendi 
<br /><span class="verse" id="43">43 </span>respondit ergo Iesus et dixit eis nolite murmurare in invicem 
<br /><span class="verse" id="44">44 </span>nemo potest venire ad me nisi Pater qui misit me traxerit eum et ego resuscitabo eum novissimo die 
<br /><span class="verse" id="45">45 </span>est scriptum in prophetis et erunt omnes docibiles Dei omnis qui audivit a Patre et didicit venit ad me 
<br /><span class="verse" id="46">46 </span>non quia Patrem vidit quisquam nisi is qui est a Deo hic vidit Patrem 
<br /><span class="verse" id="47">47 </span>amen amen dico vobis qui credit in me habet vitam aeternam ego sum panis vitae 
<br /><span class="verse" id="48">48 </span>patres vestri manducaverunt in deserto manna et mortui sunt 
<br /><span class="verse" id="49">49 </span>hic est panis de caelo descendens ut si quis ex ipso manducaverit non moriatur 
<br /><span class="verse" id="50">50 </span>ego sum panis vivus qui de caelo descendi 
<br /><span class="verse" id="51">51 </span>si quis manducaverit ex hoc pane vivet in aeternum et panis quem ego dabo caro mea est pro mundi vita 
<br /><span class="verse" id="52">52 </span>litigabant ergo Iudaei ad invicem dicentes quomodo potest hic nobis carnem suam dare ad manducandum 
<br /><span class="verse" id="53">53 </span>dixit ergo eis Iesus amen amen dico vobis nisi manducaveritis carnem Filii hominis et biberitis eius sanguinem non habetis vitam in vobis 
<br /><span class="verse" id="54">54 </span>qui manducat meam carnem et bibit meum sanguinem habet vitam aeternam et ego resuscitabo eum in novissimo die 
<br /><span class="verse" id="55">55 </span>caro enim mea vere est cibus et sanguis meus vere est potus 
<br /><span class="verse" id="56">56 </span>qui manducat meam carnem et bibit meum sanguinem in me manet et ego in illo 
<br /><span class="verse" id="57">57 </span>sicut misit me vivens Pater et ego vivo propter Patrem et qui manducat me et ipse vivet propter me 
<br /><span class="verse" id="58">58 </span>hic est panis qui de caelo descendit non sicut manducaverunt patres vestri manna et mortui sunt qui manducat hunc panem vivet in aeternum 
<br /><span class="verse" id="59">59 </span>haec dixit in synagoga docens in CapharNahum 
<br /><span class="verse" id="60">60 </span>multi ergo audientes ex discipulis eius dixerunt durus est hic sermo quis potest eum audire 
<br /><span class="verse" id="61">61 </span>sciens autem Iesus apud semet ipsum quia murmurarent de hoc discipuli eius dixit eis hoc vos scandalizat 
<br /><span class="verse" id="62">62 </span>si ergo videritis Filium hominis ascendentem ubi erat prius 
<br /><span class="verse" id="63">63 </span>spiritus est qui vivificat caro non prodest quicquam verba quae ego locutus sum vobis spiritus et vita sunt 
<br /><span class="verse" id="64">64 </span>sed sunt quidam ex vobis qui non credunt sciebat enim ab initio Iesus qui essent credentes et quis traditurus esset eum 
<br /><span class="verse" id="65">65 </span>et dicebat propterea dixi vobis quia nemo potest venire ad me nisi fuerit ei datum a Patre meo 
<br /><span class="verse" id="66">66 </span>ex hoc multi discipulorum eius abierunt retro et iam non cum illo ambulabant 
<br /><span class="verse" id="67">67 </span>dixit ergo Iesus ad duodecim numquid et vos vultis abire 
<br /><span class="verse" id="68">68 </span>respondit ergo ei Simon Petrus Domine ad quem ibimus verba vitae aeternae habes 
<br /><span class="verse" id="69">69 </span>et nos credidimus et cognovimus quia tu es Christus Filius Dei 
<br /><span class="verse" id="70">70 </span>respondit eis Iesus nonne ego vos duodecim elegi et ex vobis unus diabolus est 
<br /><span class="verse" id="71">71 </span>dicebat autem Iudam Simonis Scariotis hic enim erat traditurus eum cum esset unus ex duodecim </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
