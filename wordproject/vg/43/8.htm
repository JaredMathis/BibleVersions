<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ioannes 8</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ioannem</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<span class="chapread">8</span>
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 8 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>Iesus autem perrexit in montem Oliveti 
<br /><span class="verse" id="2">2 </span>et diluculo iterum venit in templum et omnis populus venit ad eum et sedens docebat eos 
<br /><span class="verse" id="3">3 </span>adducunt autem scribae et Pharisaei mulierem in adulterio deprehensam et statuerunt eam in medio 
<br /><span class="verse" id="4">4 </span>et dixerunt ei magister haec mulier modo deprehensa est in adulterio 
<br /><span class="verse" id="5">5 </span>in lege autem Moses mandavit nobis huiusmodi lapidare tu ergo quid dicis 
<br /><span class="verse" id="6">6 </span>haec autem dicebant temptantes eum ut possent accusare eum Iesus autem inclinans se deorsum digito scribebat in terra 
<br /><span class="verse" id="7">7 </span>cum autem perseverarent interrogantes eum erexit se et dixit eis qui sine peccato est vestrum primus in illam lapidem mittat 
<br /><span class="verse" id="8">8 </span>et iterum se inclinans scribebat in terra 
<br /><span class="verse" id="9">9 </span>audientes autem unus post unum exiebant incipientes a senioribus et remansit solus et mulier in medio stans 
<br /><span class="verse" id="10">10 </span>erigens autem se Iesus dixit ei mulier ubi sunt nemo te condemnavit 
<br /><span class="verse" id="11">11 </span>quae dixit nemo Domine dixit autem Iesus nec ego te condemnabo vade et amplius iam noli peccare 
<br /><span class="verse" id="12">12 </span>iterum ergo locutus est eis Iesus dicens ego sum lux mundi qui sequitur me non ambulabit in tenebris sed habebit lucem vitae 
<br /><span class="verse" id="13">13 </span>dixerunt ergo ei Pharisaei tu de te ipso testimonium perhibes testimonium tuum non est verum 
<br /><span class="verse" id="14">14 </span>respondit Iesus et dixit eis et si ego testimonium perhibeo de me ipso verum est testimonium meum quia scio unde veni et quo vado vos autem nescitis unde venio aut quo vado 
<br /><span class="verse" id="15">15 </span>vos secundum carnem iudicatis ego non iudico quemquam 
<br /><span class="verse" id="16">16 </span>et si iudico ego iudicium meum verum est quia solus non sum sed ego et qui me misit Pater 
<br /><span class="verse" id="17">17 </span>et in lege vestra scriptum est quia duorum hominum testimonium verum est 
<br /><span class="verse" id="18">18 </span>ego sum qui testimonium perhibeo de me ipso et testimonium perhibet de me qui misit me Pater 
<br /><span class="verse" id="19">19 </span>dicebant ergo ei ubi est Pater tuus respondit Iesus neque me scitis neque Patrem meum si me sciretis forsitan et Patrem meum sciretis 
<br /><span class="verse" id="20">20 </span>haec verba locutus est in gazofilacio docens in templo et nemo adprehendit eum quia necdum venerat hora eius 
<br /><span class="verse" id="21">21 </span>dixit ergo iterum eis Iesus ego vado et quaeretis me et in peccato vestro moriemini quo ego vado vos non potestis venire 
<br /><span class="verse" id="22">22 </span>dicebant ergo Iudaei numquid interficiet semet ipsum quia dicit quo ego vado vos non potestis venire 
<br /><span class="verse" id="23">23 </span>et dicebat eis vos de deorsum estis ego de supernis sum vos de mundo hoc estis ego non sum de hoc mundo 
<br /><span class="verse" id="24">24 </span>dixi ergo vobis quia moriemini in peccatis vestris si enim non credideritis quia ego sum moriemini in peccato vestro 
<br /><span class="verse" id="25">25 </span>dicebant ergo ei tu quis es dixit eis Iesus principium quia et loquor vobis 
<br /><span class="verse" id="26">26 </span>multa habeo de vobis loqui et iudicare sed qui misit me verax est et ego quae audivi ab eo haec loquor in mundo 
<br /><span class="verse" id="27">27 </span>et non cognoverunt quia Patrem eis dicebat 
<br /><span class="verse" id="28">28 </span>dixit ergo eis Iesus cum exaltaveritis Filium hominis tunc cognoscetis quia ego sum et a me ipso facio nihil sed sicut docuit me Pater haec loquor 
<br /><span class="verse" id="29">29 </span>et qui me misit mecum est non reliquit me solum quia ego quae placita sunt ei facio semper 
<br /><span class="verse" id="30">30 </span>haec illo loquente multi crediderunt in eum 
<br /><span class="verse" id="31">31 </span>dicebat ergo Iesus ad eos qui crediderunt ei Iudaeos si vos manseritis in sermone meo vere discipuli mei eritis 
<br /><span class="verse" id="32">32 </span>et cognoscetis veritatem et veritas liberabit vos 
<br /><span class="verse" id="33">33 </span>responderunt ei semen Abrahae sumus et nemini servivimus umquam quomodo tu dicis liberi eritis 
<br /><span class="verse" id="34">34 </span>respondit eis Iesus amen amen dico vobis quia omnis qui facit peccatum servus est peccati 
<br /><span class="verse" id="35">35 </span>servus autem non manet in domo in aeternum filius manet in aeternum 
<br /><span class="verse" id="36">36 </span>si ergo Filius vos liberaverit vere liberi eritis 
<br /><span class="verse" id="37">37 </span>scio quia filii Abrahae estis sed quaeritis me interficere quia sermo meus non capit in vobis 
<br /><span class="verse" id="38">38 </span>ego quod vidi apud Patrem loquor et vos quae vidistis apud patrem vestrum facitis 
<br /><span class="verse" id="39">39 </span>responderunt et dixerunt ei pater noster Abraham est dicit eis Iesus si filii Abrahae estis opera Abrahae facite 
<br /><span class="verse" id="40">40 </span>nunc autem quaeritis me interficere hominem qui veritatem vobis locutus sum quam audivi a Deo hoc Abraham non fecit 
<br /><span class="verse" id="41">41 </span>vos facitis opera patris vestri dixerunt itaque ei nos ex fornicatione non sumus nati unum patrem habemus Deum 
<br /><span class="verse" id="42">42 </span>dixit ergo eis Iesus si Deus pater vester esset diligeretis utique me ego enim ex Deo processi et veni neque enim a me ipso veni sed ille me misit 
<br /><span class="verse" id="43">43 </span>quare loquellam meam non cognoscitis quia non potestis audire sermonem meum 
<br /><span class="verse" id="44">44 </span>vos ex patre diabolo estis et desideria patris vestri vultis facere ille homicida erat ab initio et in veritate non stetit quia non est veritas in eo cum loquitur mendacium ex propriis loquitur quia mendax est et pater eius 
<br /><span class="verse" id="45">45 </span>ego autem quia veritatem dico non creditis mihi 
<br /><span class="verse" id="46">46 </span>quis ex vobis arguit me de peccato si veritatem dico quare vos non creditis mihi 
<br /><span class="verse" id="47">47 </span>qui est ex Deo verba Dei audit propterea vos non auditis quia ex Deo non estis 
<br /><span class="verse" id="48">48 </span>responderunt igitur Iudaei et dixerunt ei nonne bene dicimus nos quia Samaritanus es tu et daemonium habes 
<br /><span class="verse" id="49">49 </span>respondit Iesus ego daemonium non habeo sed honorifico Patrem meum et vos inhonoratis me 
<br /><span class="verse" id="50">50 </span>ego autem non quaero gloriam meam est qui quaerit et iudicat 
<br /><span class="verse" id="51">51 </span>amen amen dico vobis si quis sermonem meum servaverit mortem non videbit in aeternum 
<br /><span class="verse" id="52">52 </span>dixerunt ergo Iudaei nunc cognovimus quia daemonium habes Abraham mortuus est et prophetae et tu dicis si quis sermonem meum servaverit non gustabit mortem in aeternum 
<br /><span class="verse" id="53">53 </span>numquid tu maior es patre nostro Abraham qui mortuus est et prophetae mortui sunt quem te ipsum facis 
<br /><span class="verse" id="54">54 </span>respondit Iesus si ego glorifico me ipsum gloria mea nihil est est Pater meus qui glorificat me quem vos dicitis quia Deus noster est 
<br /><span class="verse" id="55">55 </span>et non cognovistis eum ego autem novi eum et si dixero quia non scio eum ero similis vobis mendax sed scio eum et sermonem eius servo 
<br /><span class="verse" id="56">56 </span>Abraham pater vester exultavit ut videret diem meum et vidit et gavisus est 
<br /><span class="verse" id="57">57 </span>dixerunt ergo Iudaei ad eum quinquaginta annos nondum habes et Abraham vidisti 
<br /><span class="verse" id="58">58 </span>dixit eis Iesus amen amen dico vobis antequam Abraham fieret ego sum 
<br /><span class="verse" id="59">59 </span>tulerunt ergo lapides ut iacerent in eum Iesus autem abscondit se et exivit de templo </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
