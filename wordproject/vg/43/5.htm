<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ioannes 5</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ioannem</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<span class="chapread">5</span>
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 5 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>post haec erat dies festus Iudaeorum et ascendit Iesus Hierosolymis 
<br /><span class="verse" id="2">2 </span>est autem Hierosolymis super Probatica piscina quae cognominatur hebraice Bethsaida quinque porticus habens 
<br /><span class="verse" id="3">3 </span>in his iacebat multitudo magna languentium caecorum claudorum aridorum expectantium aquae motum 
<br /><span class="verse" id="4">4 </span>
<br /><span class="verse" id="5">5 </span>erat autem quidam homo ibi triginta et octo annos habens in infirmitate sua 
<br /><span class="verse" id="6">6 </span>hunc cum vidisset Iesus iacentem et cognovisset quia multum iam tempus habet dicit ei vis sanus fieri 
<br /><span class="verse" id="7">7 </span>respondit ei languidus Domine hominem non habeo ut cum turbata fuerit aqua mittat me in piscinam dum venio enim ego alius ante me descendit 
<br /><span class="verse" id="8">8 </span>dicit ei Iesus surge tolle grabattum tuum et ambula 
<br /><span class="verse" id="9">9 </span>et statim sanus factus est homo et sustulit grabattum suum et ambulabat erat autem sabbatum in illo die 
<br /><span class="verse" id="10">10 </span>dicebant Iudaei illi qui sanatus fuerat sabbatum est non licet tibi tollere grabattum tuum 
<br /><span class="verse" id="11">11 </span>respondit eis qui me fecit sanum ille mihi dixit tolle grabattum tuum et ambula 
<br /><span class="verse" id="12">12 </span>interrogaverunt ergo eum quis est ille homo qui dixit tibi tolle grabattum tuum et ambula 
<br /><span class="verse" id="13">13 </span>is autem qui sanus fuerat effectus nesciebat quis esset Iesus enim declinavit turba constituta in loco 
<br /><span class="verse" id="14">14 </span>postea invenit eum Iesus in templo et dixit illi ecce sanus factus es iam noli peccare ne deterius tibi aliquid contingat 
<br /><span class="verse" id="15">15 </span>abiit ille homo et nuntiavit Iudaeis quia Iesus esset qui fecit eum sanum 
<br /><span class="verse" id="16">16 </span>propterea persequebantur Iudaei Iesum quia haec faciebat in sabbato 
<br /><span class="verse" id="17">17 </span>Iesus autem respondit eis Pater meus usque modo operatur et ego operor 
<br /><span class="verse" id="18">18 </span>propterea ergo magis quaerebant eum Iudaei interficere quia non solum solvebat sabbatum sed et Patrem suum dicebat Deum aequalem se faciens Deo respondit itaque Iesus et dixit eis 
<br /><span class="verse" id="19">19 </span>amen amen dico vobis non potest Filius a se facere quicquam nisi quod viderit Patrem facientem quaecumque enim ille fecerit haec et Filius similiter facit 
<br /><span class="verse" id="20">20 </span>Pater enim diligit Filium et omnia demonstrat ei quae ipse facit et maiora his demonstrabit ei opera ut vos miremini 
<br /><span class="verse" id="21">21 </span>sicut enim Pater suscitat mortuos et vivificat sic et Filius quos vult vivificat 
<br /><span class="verse" id="22">22 </span>neque enim Pater iudicat quemquam sed iudicium omne dedit Filio 
<br /><span class="verse" id="23">23 </span>ut omnes honorificent Filium sicut honorificant Patrem qui non honorificat Filium non honorificat Patrem qui misit illum 
<br /><span class="verse" id="24">24 </span>amen amen dico vobis quia qui verbum meum audit et credit ei qui misit me habet vitam aeternam et in iudicium non venit sed transit a morte in vitam 
<br /><span class="verse" id="25">25 </span>amen amen dico vobis quia venit hora et nunc est quando mortui audient vocem Filii Dei et qui audierint vivent 
<br /><span class="verse" id="26">26 </span>sicut enim Pater habet vitam in semet ipso sic dedit et Filio vitam habere in semet ipso 
<br /><span class="verse" id="27">27 </span>et potestatem dedit ei et iudicium facere quia Filius hominis est 
<br /><span class="verse" id="28">28 </span>nolite mirari hoc quia venit hora in qua omnes qui in monumentis sunt audient vocem eius 
<br /><span class="verse" id="29">29 </span>et procedent qui bona fecerunt in resurrectionem vitae qui vero mala egerunt in resurrectionem iudicii 
<br /><span class="verse" id="30">30 </span>non possum ego a me ipso facere quicquam sicut audio iudico et iudicium meum iustum est quia non quaero voluntatem meam sed voluntatem eius qui misit me 
<br /><span class="verse" id="31">31 </span>si ego testimonium perhibeo de me testimonium meum non est verum 
<br /><span class="verse" id="32">32 </span>alius est qui testimonium perhibet de me et scio quia verum est testimonium quod perhibet de me 
<br /><span class="verse" id="33">33 </span>vos misistis ad Iohannem et testimonium perhibuit veritati 
<br /><span class="verse" id="34">34 </span>ego autem non ab homine testimonium accipio sed haec dico ut vos salvi sitis 
<br /><span class="verse" id="35">35 </span>ille erat lucerna ardens et lucens vos autem voluistis exultare ad horam in luce eius 
<br /><span class="verse" id="36">36 </span>ego autem habeo testimonium maius Iohanne opera enim quae dedit mihi Pater ut perficiam ea ipsa opera quae ego facio testimonium perhibent de me quia Pater me misit 
<br /><span class="verse" id="37">37 </span>et qui misit me Pater ipse testimonium perhibuit de me neque vocem eius umquam audistis neque speciem eius vidistis 
<br /><span class="verse" id="38">38 </span>et verbum eius non habetis in vobis manens quia quem misit ille huic vos non creditis 
<br /><span class="verse" id="39">39 </span>scrutamini scripturas quia vos putatis in ipsis vitam aeternam habere et illae sunt quae testimonium perhibent de me 
<br /><span class="verse" id="40">40 </span>et non vultis venire ad me ut vitam habeatis 
<br /><span class="verse" id="41">41 </span>claritatem ab hominibus non accipio 
<br /><span class="verse" id="42">42 </span>sed cognovi vos quia dilectionem Dei non habetis in vobis 
<br /><span class="verse" id="43">43 </span>ego veni in nomine Patris mei et non accipitis me si alius venerit in nomine suo illum accipietis 
<br /><span class="verse" id="44">44 </span>quomodo potestis vos credere qui gloriam ab invicem accipitis et gloriam quae a solo est Deo non quaeritis 
<br /><span class="verse" id="45">45 </span>nolite putare quia ego accusaturus sim vos apud Patrem est qui accuset vos Moses in quo vos speratis 
<br /><span class="verse" id="46">46 </span>si enim crederetis Mosi crederetis forsitan et mihi de me enim ille scripsit 
<br /><span class="verse" id="47">47 </span>si autem illius litteris non creditis quomodo meis verbis credetis </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="6.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
