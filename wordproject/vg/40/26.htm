<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - Novum Testamentum - Matthaeus 26</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matthæum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<span class="chapread">26</span>
<a href="27.htm#0" class="chap">27</a> 
<a href="28.htm#0" class="chap">28</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 26 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>et factum est cum consummasset Iesus sermones hos omnes dixit discipulis suis 
<br /><span class="verse" id="2">2 </span>scitis quia post biduum pascha fiet et Filius hominis tradetur ut crucifigatur 
<br /><span class="verse" id="3">3 </span>tunc congregati sunt principes sacerdotum et seniores populi in atrium principis sacerdotum qui dicebatur Caiaphas 
<br /><span class="verse" id="4">4 </span>et consilium fecerunt ut Iesum dolo tenerent et occiderent 
<br /><span class="verse" id="5">5 </span>dicebant autem non in die festo ne forte tumultus fieret in populo 
<br /><span class="verse" id="6">6 </span>cum autem esset Iesus in Bethania in domo Simonis leprosi 
<br /><span class="verse" id="7">7 </span>accessit ad eum mulier habens alabastrum unguenti pretiosi et effudit super caput ipsius recumbentis 
<br /><span class="verse" id="8">8 </span>videntes autem discipuli indignati sunt dicentes ut quid perditio haec 
<br /><span class="verse" id="9">9 </span>potuit enim istud venundari multo et dari pauperibus 
<br /><span class="verse" id="10">10 </span>sciens autem Iesus ait illis quid molesti estis mulieri opus bonum operata est in me 
<br /><span class="verse" id="11">11 </span>nam semper pauperes habetis vobiscum me autem non semper habetis 
<br /><span class="verse" id="12">12 </span>mittens enim haec unguentum hoc in corpus meum ad sepeliendum me fecit 
<br /><span class="verse" id="13">13 </span>amen dico vobis ubicumque praedicatum fuerit hoc evangelium in toto mundo dicetur et quod haec fecit in memoriam eius 
<br /><span class="verse" id="14">14 </span>tunc abiit unus de duodecim qui dicitur Iudas Scarioth ad principes sacerdotum 
<br /><span class="verse" id="15">15 </span>et ait illis quid vultis mihi dare et ego vobis eum tradam at illi constituerunt ei triginta argenteos 
<br /><span class="verse" id="16">16 </span>et exinde quaerebat oportunitatem ut eum traderet 
<br /><span class="verse" id="17">17 </span>prima autem azymorum accesserunt discipuli ad Iesum dicentes ubi vis paremus tibi comedere pascha 
<br /><span class="verse" id="18">18 </span>at Iesus dixit ite in civitatem ad quendam et dicite ei magister dicit tempus meum prope est apud te facio pascha cum discipulis meis 
<br /><span class="verse" id="19">19 </span>et fecerunt discipuli sicut constituit illis Iesus et paraverunt pascha 
<br /><span class="verse" id="20">20 </span>vespere autem facto discumbebat cum duodecim discipulis 
<br /><span class="verse" id="21">21 </span>et edentibus illis dixit amen dico vobis quia unus vestrum me traditurus est 
<br /><span class="verse" id="22">22 </span>et contristati valde coeperunt singuli dicere numquid ego sum Domine 
<br /><span class="verse" id="23">23 </span>at ipse respondens ait qui intinguit mecum manum in parapside hic me tradet 
<br /><span class="verse" id="24">24 </span>Filius quidem hominis vadit sicut scriptum est de illo vae autem homini illi per quem Filius hominis traditur bonum erat ei si natus non fuisset homo ille 
<br /><span class="verse" id="25">25 </span>respondens autem Iudas qui tradidit eum dixit numquid ego sum rabbi ait illi tu dixisti 
<br /><span class="verse" id="26">26 </span>cenantibus autem eis accepit Iesus panem et benedixit ac fregit deditque discipulis suis et ait accipite et comedite hoc est corpus meum 
<br /><span class="verse" id="27">27 </span>et accipiens calicem gratias egit et dedit illis dicens bibite ex hoc omnes 
<br /><span class="verse" id="28">28 </span>hic est enim sanguis meus novi testamenti qui pro multis effunditur in remissionem peccatorum 
<br /><span class="verse" id="29">29 </span>dico autem vobis non bibam amodo de hoc genimine vitis usque in diem illum cum illud bibam vobiscum novum in regno Patris mei 
<br /><span class="verse" id="30">30 </span>et hymno dicto exierunt in montem Oliveti 
<br /><span class="verse" id="31">31 </span>tunc dicit illis Iesus omnes vos scandalum patiemini in me in ista nocte scriptum est enim percutiam pastorem et dispergentur oves gregis 
<br /><span class="verse" id="32">32 </span>postquam autem resurrexero praecedam vos in Galilaeam 
<br /><span class="verse" id="33">33 </span>respondens autem Petrus ait illi et si omnes scandalizati fuerint in te ego numquam scandalizabor 
<br /><span class="verse" id="34">34 </span>ait illi Iesus amen dico tibi quia in hac nocte antequam gallus cantet ter me negabis 
<br /><span class="verse" id="35">35 </span>ait illi Petrus etiam si oportuerit me mori tecum non te negabo similiter et omnes discipuli dixerunt 
<br /><span class="verse" id="36">36 </span>tunc venit Iesus cum illis in villam quae dicitur Gethsemani et dixit discipulis suis sedete hic donec vadam illuc et orem 
<br /><span class="verse" id="37">37 </span>et adsumpto Petro et duobus filiis Zebedaei coepit contristari et maestus esse 
<br /><span class="verse" id="38">38 </span>tunc ait illis tristis est anima mea usque ad mortem sustinete hic et vigilate mecum 
<br /><span class="verse" id="39">39 </span>et progressus pusillum procidit in faciem suam orans et dicens mi Pater si possibile est transeat a me calix iste verumtamen non sicut ego volo sed sicut tu 
<br /><span class="verse" id="40">40 </span>et venit ad discipulos et invenit eos dormientes et dicit Petro sic non potuistis una hora vigilare mecum 
<br /><span class="verse" id="41">41 </span>vigilate et orate ut non intretis in temptationem spiritus quidem promptus est caro autem infirma 
<br /><span class="verse" id="42">42 </span>iterum secundo abiit et oravit dicens Pater mi si non potest hic calix transire nisi bibam illum fiat voluntas tua 
<br /><span class="verse" id="43">43 </span>et venit iterum et invenit eos dormientes erant enim oculi eorum gravati 
<br /><span class="verse" id="44">44 </span>et relictis illis iterum abiit et oravit tertio eundem sermonem dicens 
<br /><span class="verse" id="45">45 </span>tunc venit ad discipulos suos et dicit illis dormite iam et requiescite ecce adpropinquavit hora et Filius hominis traditur in manus peccatorum 
<br /><span class="verse" id="46">46 </span>surgite eamus ecce adpropinquavit qui me tradit 
<br /><span class="verse" id="47">47 </span>adhuc ipso loquente ecce Iudas unus de duodecim venit et cum eo turba multa cum gladiis et fustibus a principibus sacerdotum et senioribus populi 
<br /><span class="verse" id="48">48 </span>qui autem tradidit eum dedit illis signum dicens quemcumque osculatus fuero ipse est tenete eum 
<br /><span class="verse" id="49">49 </span>et confestim accedens ad Iesum dixit have rabbi et osculatus est eum 
<br /><span class="verse" id="50">50 </span>dixitque illi Iesus amice ad quod venisti tunc accesserunt et manus iniecerunt in Iesum et tenuerunt eum 
<br /><span class="verse" id="51">51 </span>et ecce unus ex his qui erant cum Iesu extendens manum exemit gladium suum et percutiens servum principis sacerdotum amputavit auriculam eius 
<br /><span class="verse" id="52">52 </span>tunc ait illi Iesus converte gladium tuum in locum suum omnes enim qui acceperint gladium gladio peribunt 
<br /><span class="verse" id="53">53 </span>an putas quia non possum rogare Patrem meum et exhibebit mihi modo plus quam duodecim legiones angelorum 
<br /><span class="verse" id="54">54 </span>quomodo ergo implebuntur scripturae quia sic oportet fieri 
<br /><span class="verse" id="55">55 </span>in illa hora dixit Iesus turbis tamquam ad latronem existis cum gladiis et fustibus conprehendere me cotidie apud vos sedebam docens in templo et non me tenuistis 
<br /><span class="verse" id="56">56 </span>hoc autem totum factum est ut implerentur scripturae prophetarum tunc discipuli omnes relicto eo fugerunt 
<br /><span class="verse" id="57">57 </span>at illi tenentes Iesum duxerunt ad Caiaphan principem sacerdotum ubi scribae et seniores convenerant 
<br /><span class="verse" id="58">58 </span>Petrus autem sequebatur eum a longe usque in atrium principis sacerdotum et ingressus intro sedebat cum ministris ut videret finem 
<br /><span class="verse" id="59">59 </span>principes autem sacerdotum et omne concilium quaerebant falsum testimonium contra Iesum ut eum morti traderent 
<br /><span class="verse" id="60">60 </span>et non invenerunt cum multi falsi testes accessissent novissime autem venerunt duo falsi testes 
<br /><span class="verse" id="61">61 </span>et dixerunt hic dixit possum destruere templum Dei et post triduum aedificare illud 
<br /><span class="verse" id="62">62 </span>et surgens princeps sacerdotum ait illi nihil respondes ad ea quae isti adversum te testificantur 
<br /><span class="verse" id="63">63 </span>Iesus autem tacebat et princeps sacerdotum ait illi adiuro te per Deum vivum ut dicas nobis si tu es Christus Filius Dei 
<br /><span class="verse" id="64">64 </span>dicit illi Iesus tu dixisti verumtamen dico vobis amodo videbitis Filium hominis sedentem a dextris virtutis et venientem in nubibus caeli 
<br /><span class="verse" id="65">65 </span>tunc princeps sacerdotum scidit vestimenta sua dicens blasphemavit quid adhuc egemus testibus ecce nunc audistis blasphemiam 
<br /><span class="verse" id="66">66 </span>quid vobis videtur at illi respondentes dixerunt reus est mortis 
<br /><span class="verse" id="67">67 </span>tunc expuerunt in faciem eius et colaphis eum ceciderunt alii autem palmas in faciem ei dederunt 
<br /><span class="verse" id="68">68 </span>dicentes prophetiza nobis Christe quis est qui te percussit 
<br /><span class="verse" id="69">69 </span>Petrus vero sedebat foris in atrio et accessit ad eum una ancilla dicens et tu cum Iesu Galilaeo eras 
<br /><span class="verse" id="70">70 </span>at ille negavit coram omnibus dicens nescio quid dicis 
<br /><span class="verse" id="71">71 </span>exeunte autem illo ianuam vidit eum alia et ait his qui erant ibi et hic erat cum Iesu Nazareno 
<br /><span class="verse" id="72">72 </span>et iterum negavit cum iuramento quia non novi hominem 
<br /><span class="verse" id="73">73 </span>et post pusillum accesserunt qui stabant et dixerunt Petro vere et tu ex illis es nam et loquella tua manifestum te facit 
<br /><span class="verse" id="74">74 </span>tunc coepit detestari et iurare quia non novisset hominem et continuo gallus cantavit 
<br /><span class="verse" id="75">75 </span>et recordatus est Petrus verbi Iesu quod dixerat priusquam gallus cantet ter me negabis et egressus foras ploravit amare </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
