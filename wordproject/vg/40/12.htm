<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - Novum Testamentum - Matthaeus 12</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Matthæum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<span class="chapread">12</span>
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 12 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>in illo tempore abiit Iesus sabbato per sata discipuli autem eius esurientes coeperunt vellere spicas et manducare 
<br /><span class="verse" id="2">2 </span>Pharisaei autem videntes dixerunt ei ecce discipuli tui faciunt quod non licet eis facere sabbatis 
<br /><span class="verse" id="3">3 </span>at ille dixit eis non legistis quid fecerit David quando esuriit et qui cum eo erant 
<br /><span class="verse" id="4">4 </span>quomodo intravit in domum Dei et panes propositionis comedit quos non licebat ei edere neque his qui cum eo erant nisi solis sacerdotibus 
<br /><span class="verse" id="5">5 </span>aut non legistis in lege quia sabbatis sacerdotes in templo sabbatum violant et sine crimine sunt 
<br /><span class="verse" id="6">6 </span>dico autem vobis quia templo maior est hic 
<br /><span class="verse" id="7">7 </span>si autem sciretis quid est misericordiam volo et non sacrificium numquam condemnassetis innocentes 
<br /><span class="verse" id="8">8 </span>dominus est enim Filius hominis etiam sabbati 
<br /><span class="verse" id="9">9 </span>et cum inde transisset venit in synagogam eorum 
<br /><span class="verse" id="10">10 </span>et ecce homo manum habens aridam et interrogabant eum dicentes si licet sabbatis curare ut accusarent eum 
<br /><span class="verse" id="11">11 </span>ipse autem dixit illis quis erit ex vobis homo qui habeat ovem unam et si ceciderit haec sabbatis in foveam nonne tenebit et levabit eam 
<br /><span class="verse" id="12">12 </span>quanto magis melior est homo ove itaque licet sabbatis benefacere 
<br /><span class="verse" id="13">13 </span>tunc ait homini extende manum tuam et extendit et restituta est sanitati sicut altera 
<br /><span class="verse" id="14">14 </span>exeuntes autem Pharisaei consilium faciebant adversus eum quomodo eum perderent 
<br /><span class="verse" id="15">15 </span>Iesus autem sciens recessit inde et secuti sunt eum multi et curavit eos omnes 
<br /><span class="verse" id="16">16 </span>et praecepit eis ne manifestum eum facerent 
<br /><span class="verse" id="17">17 </span>ut adimpleretur quod dictum est per Esaiam prophetam dicentem 
<br /><span class="verse" id="18">18 </span>ecce puer meus quem elegi dilectus meus in quo bene placuit animae meae ponam spiritum meum super eum et iudicium gentibus nuntiabit 
<br /><span class="verse" id="19">19 </span>non contendet neque clamabit neque audiet aliquis in plateis vocem eius 
<br /><span class="verse" id="20">20 </span>harundinem quassatam non confringet et linum fumigans non extinguet donec eiciat ad victoriam iudicium 
<br /><span class="verse" id="21">21 </span>et in nomine eius gentes sperabunt 
<br /><span class="verse" id="22">22 </span>tunc oblatus est ei daemonium habens caecus et mutus et curavit eum ita ut loqueretur et videret 
<br /><span class="verse" id="23">23 </span>et stupebant omnes turbae et dicebant numquid hic est Filius David 
<br /><span class="verse" id="24">24 </span>Pharisaei autem audientes dixerunt hic non eicit daemones nisi in Beelzebub principe daemoniorum 
<br /><span class="verse" id="25">25 </span>Iesus autem sciens cogitationes eorum dixit eis omne regnum divisum contra se desolatur et omnis civitas vel domus divisa contra se non stabit 
<br /><span class="verse" id="26">26 </span>et si Satanas Satanan eicit adversus se divisus est quomodo ergo stabit regnum eius 
<br /><span class="verse" id="27">27 </span>et si ego in Beelzebub eicio daemones filii vestri in quo eiciunt ideo ipsi iudices erunt vestri 
<br /><span class="verse" id="28">28 </span>si autem ego in Spiritu Dei eicio daemones igitur pervenit in vos regnum Dei 
<br /><span class="verse" id="29">29 </span>aut quomodo potest quisquam intrare in domum fortis et vasa eius diripere nisi prius alligaverit fortem et tunc domum illius diripiat 
<br /><span class="verse" id="30">30 </span>qui non est mecum contra me est et qui non congregat mecum spargit 
<br /><span class="verse" id="31">31 </span>ideo dico vobis omne peccatum et blasphemia remittetur hominibus Spiritus autem blasphemia non remittetur 
<br /><span class="verse" id="32">32 </span>et quicumque dixerit verbum contra Filium hominis remittetur ei qui autem dixerit contra Spiritum Sanctum non remittetur ei neque in hoc saeculo neque in futuro 
<br /><span class="verse" id="33">33 </span>aut facite arborem bonam et fructum eius bonum aut facite arborem malam et fructum eius malum siquidem ex fructu arbor agnoscitur 
<br /><span class="verse" id="34">34 </span>progenies viperarum quomodo potestis bona loqui cum sitis mali ex abundantia enim cordis os loquitur 
<br /><span class="verse" id="35">35 </span>bonus homo de bono thesauro profert bona et malus homo de malo thesauro profert mala 
<br /><span class="verse" id="36">36 </span>dico autem vobis quoniam omne verbum otiosum quod locuti fuerint homines reddent rationem de eo in die iudicii 
<br /><span class="verse" id="37">37 </span>ex verbis enim tuis iustificaberis et ex verbis tuis condemnaberis 
<br /><span class="verse" id="38">38 </span>tunc responderunt ei quidam de scribis et Pharisaeis dicentes magister volumus a te signum videre 
<br /><span class="verse" id="39">39 </span>qui respondens ait illis generatio mala et adultera signum quaerit et signum non dabitur ei nisi signum Ionae prophetae 
<br /><span class="verse" id="40">40 </span>sicut enim fuit Ionas in ventre ceti tribus diebus et tribus noctibus sic erit Filius hominis in corde terrae tribus diebus et tribus noctibus 
<br /><span class="verse" id="41">41 </span>viri ninevitae surgent in iudicio cum generatione ista et condemnabunt eam quia paenitentiam egerunt in praedicatione Ionae et ecce plus quam Iona hic 
<br /><span class="verse" id="42">42 </span>regina austri surget in iudicio cum generatione ista et condemnabit eam quia venit a finibus terrae audire sapientiam Salomonis et ecce plus quam Salomon hic 
<br /><span class="verse" id="43">43 </span>cum autem inmundus spiritus exierit ab homine ambulat per loca arida quaerens requiem et non invenit 
<br /><span class="verse" id="44">44 </span>tunc dicit revertar in domum meam unde exivi et veniens invenit vacantem scopis mundatam et ornatam 
<br /><span class="verse" id="45">45 </span>tunc vadit et adsumit septem alios spiritus secum nequiores se et intrantes habitant ibi et fiunt novissima hominis illius peiora prioribus sic erit et generationi huic pessimae 
<br /><span class="verse" id="46">46 </span>adhuc eo loquente ad turbas ecce mater eius et fratres stabant foris quaerentes loqui ei 
<br /><span class="verse" id="47">47 </span>dixit autem ei quidam ecce mater tua et fratres tui foris stant quaerentes te 
<br /><span class="verse" id="48">48 </span>at ipse respondens dicenti sibi ait quae est mater mea et qui sunt fratres mei 
<br /><span class="verse" id="49">49 </span>et extendens manum in discipulos suos dixit ecce mater mea et fratres mei 
<br /><span class="verse" id="50">50 </span>quicumque enim fecerit voluntatem Patris mei qui in caelis est ipse meus et frater et soror et mater est </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
