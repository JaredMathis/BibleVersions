<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ad Romanos 15</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ad Romanos</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<span class="chapread">15</span>
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 15 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>debemus autem nos firmiores inbecillitates infirmorum sustinere et non nobis placere 
<br /><span class="verse" id="2">2 </span>unusquisque vestrum proximo suo placeat in bonum ad aedificationem 
<br /><span class="verse" id="3">3 </span>etenim Christus non sibi placuit sed sicut scriptum est inproperia inproperantium tibi ceciderunt super me 
<br /><span class="verse" id="4">4 </span>quaecumque enim scripta sunt ad nostram doctrinam scripta sunt ut per patientiam et consolationem scripturarum spem habeamus 
<br /><span class="verse" id="5">5 </span>Deus autem patientiae et solacii det vobis id ipsum sapere in alterutrum secundum Iesum Christum 
<br /><span class="verse" id="6">6 </span>ut unianimes uno ore honorificetis Deum et Patrem Domini nostri Iesu Christi 
<br /><span class="verse" id="7">7 </span>propter quod suscipite invicem sicut et Christus suscepit vos in honorem Dei 
<br /><span class="verse" id="8">8 </span>dico enim Christum Iesum ministrum fuisse circumcisionis propter veritatem Dei ad confirmandas promissiones patrum 
<br /><span class="verse" id="9">9 </span>gentes autem super misericordiam honorare Deum sicut scriptum est propter hoc confitebor tibi in gentibus et nomini tuo cantabo 
<br /><span class="verse" id="10">10 </span>et iterum dicit laetamini gentes cum plebe eius 
<br /><span class="verse" id="11">11 </span>et iterum laudate omnes gentes Dominum et magnificate eum omnes populi 
<br /><span class="verse" id="12">12 </span>et rursus Esaias ait erit radix Iesse et qui exsurget regere gentes in eo gentes sperabunt 
<br /><span class="verse" id="13">13 </span>Deus autem spei repleat vos omni gaudio et pace in credendo ut abundetis in spe in virtute Spiritus Sancti 
<br /><span class="verse" id="14">14 </span>certus sum autem fratres mei et ego ipse de vobis quoniam et ipsi pleni estis dilectione repleti omni scientia ita ut possitis alterutrum monere 
<br /><span class="verse" id="15">15 </span>audacius autem scripsi vobis fratres ex parte tamquam in memoriam vos reducens propter gratiam quae data est mihi a Deo 
<br /><span class="verse" id="16">16 </span>ut sim minister Christi Iesu in gentibus sanctificans evangelium Dei ut fiat oblatio gentium accepta sanctificata in Spiritu Sancto 
<br /><span class="verse" id="17">17 </span>habeo igitur gloriam in Christo Iesu ad Deum 
<br /><span class="verse" id="18">18 </span>non enim audeo aliquid loqui eorum quae per me non effecit Christus in oboedientiam gentium verbo et factis 
<br /><span class="verse" id="19">19 </span>in virtute signorum et prodigiorum in virtute Spiritus Sancti ita ut ab Hierusalem per circuitum usque in Illyricum repleverim evangelium Christi 
<br /><span class="verse" id="20">20 </span>sic autem hoc praedicavi evangelium non ubi nominatus est Christus ne super alienum fundamentum aedificarem 
<br /><span class="verse" id="21">21 </span>sed sicut scriptum est quibus non est adnuntiatum de eo videbunt et qui non audierunt intellegent 
<br /><span class="verse" id="22">22 </span>propter quod et inpediebar plurimum venire ad vos 
<br /><span class="verse" id="23">23 </span>nunc vero ulterius locum non habens in his regionibus cupiditatem autem habens veniendi ad vos ex multis iam annis 
<br /><span class="verse" id="24">24 </span>cum in Hispaniam proficisci coepero spero quod praeteriens videam vos et a vobis deducar illuc si vobis primum ex parte fruitus fuero 
<br /><span class="verse" id="25">25 </span>nunc igitur proficiscar in Hierusalem ministrare sanctis 
<br /><span class="verse" id="26">26 </span>probaverunt enim Macedonia et Achaia conlationem aliquam facere in pauperes sanctorum qui sunt in Hierusalem 
<br /><span class="verse" id="27">27 </span>placuit enim eis et debitores sunt eorum nam si spiritalium eorum participes facti sunt gentiles debent et in carnalibus ministrare eis 
<br /><span class="verse" id="28">28 </span>hoc igitur cum consummavero et adsignavero eis fructum hunc proficiscar per vos in Hispaniam 
<br /><span class="verse" id="29">29 </span>scio autem quoniam veniens ad vos in abundantia benedictionis Christi veniam 
<br /><span class="verse" id="30">30 </span>obsecro igitur vos fratres per Dominum nostrum Iesum Christum et per caritatem Spiritus ut adiuvetis me in orationibus pro me ad Deum 
<br /><span class="verse" id="31">31 </span>ut liberer ab infidelibus qui sunt in Iudaea et obsequii mei oblatio accepta fiat in Hierosolyma sanctis 
<br /><span class="verse" id="32">32 </span>ut veniam ad vos in gaudio per voluntatem Dei et refrigerer vobiscum 
<br /><span class="verse" id="33">33 </span>Deus autem pacis sit cum omnibus vobis amen </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
