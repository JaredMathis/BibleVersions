<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - Novum Testamentum - Ad Corinthios I 7</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ad Corinthios I</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<span class="chapread">7</span>
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 7 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>de quibus autem scripsistis bonum est homini mulierem non tangere 
<br /><span class="verse" id="2">2 </span>propter fornicationes autem unusquisque suam uxorem habeat et unaquaeque suum virum habeat 
<br /><span class="verse" id="3">3 </span>uxori vir debitum reddat similiter autem et uxor viro 
<br /><span class="verse" id="4">4 </span>mulier sui corporis potestatem non habet sed vir similiter autem et vir sui corporis potestatem non habet sed mulier 
<br /><span class="verse" id="5">5 </span>nolite fraudare invicem nisi forte ex consensu ad tempus ut vacetis orationi et iterum revertimini in id ipsum ne temptet vos Satanas propter incontinentiam vestram 
<br /><span class="verse" id="6">6 </span>hoc autem dico secundum indulgentiam non secundum imperium 
<br /><span class="verse" id="7">7 </span>volo autem omnes homines esse sicut me ipsum sed unusquisque proprium habet donum ex Deo alius quidem sic alius vero sic 
<br /><span class="verse" id="8">8 </span>dico autem non nuptis et viduis bonum est illis si sic maneant sicut et ego 
<br /><span class="verse" id="9">9 </span>quod si non se continent nubant melius est enim nubere quam uri 
<br /><span class="verse" id="10">10 </span>his autem qui matrimonio iuncti sunt praecipio non ego sed Dominus uxorem a viro non discedere 
<br /><span class="verse" id="11">11 </span>quod si discesserit manere innuptam aut viro suo reconciliari et vir uxorem ne dimittat 
<br /><span class="verse" id="12">12 </span>nam ceteris ego dico non Dominus si quis frater uxorem habet infidelem et haec consentit habitare cum illo non dimittat illam 
<br /><span class="verse" id="13">13 </span>et si qua mulier habet virum infidelem et hic consentit habitare cum illa non dimittat virum 
<br /><span class="verse" id="14">14 </span>sanctificatus est enim vir infidelis in muliere fideli et sanctificata est mulier infidelis per virum fidelem alioquin filii vestri inmundi essent nunc autem sancti sunt 
<br /><span class="verse" id="15">15 </span>quod si infidelis discedit discedat non est enim servituti subiectus frater aut soror in eiusmodi in pace autem vocavit nos Deus 
<br /><span class="verse" id="16">16 </span>unde enim scis mulier si virum salvum facies aut unde scis vir si mulierem salvam facies 
<br /><span class="verse" id="17">17 </span>nisi unicuique sicut divisit Dominus unumquemque sicut vocavit Deus ita ambulet et sic in omnibus ecclesiis doceo 
<br /><span class="verse" id="18">18 </span>circumcisus aliquis vocatus est non adducat praeputium in praeputio aliquis vocatus est non circumcidatur 
<br /><span class="verse" id="19">19 </span>circumcisio nihil est et praeputium nihil est sed observatio mandatorum Dei 
<br /><span class="verse" id="20">20 </span>unusquisque in qua vocatione vocatus est in ea permaneat 
<br /><span class="verse" id="21">21 </span>servus vocatus es non sit tibi curae sed et si potes liber fieri magis utere 
<br /><span class="verse" id="22">22 </span>qui enim in Domino vocatus est servus libertus est Domini similiter qui liber vocatus est servus est Christi 
<br /><span class="verse" id="23">23 </span>pretio empti estis nolite fieri servi hominum 
<br /><span class="verse" id="24">24 </span>unusquisque in quo vocatus est fratres in hoc maneat apud Deum 
<br /><span class="verse" id="25">25 </span>de virginibus autem praeceptum Domini non habeo consilium autem do tamquam misericordiam consecutus a Domino ut sim fidelis 
<br /><span class="verse" id="26">26 </span>existimo ergo hoc bonum esse propter instantem necessitatem quoniam bonum est homini sic esse 
<br /><span class="verse" id="27">27 </span>alligatus es uxori noli quaerere solutionem solutus es ab uxore noli quaerere uxorem 
<br /><span class="verse" id="28">28 </span>si autem acceperis uxorem non peccasti et si nupserit virgo non peccavit tribulationem tamen carnis habebunt huiusmodi ego autem vobis parco 
<br /><span class="verse" id="29">29 </span>hoc itaque dico fratres tempus breve est reliquum est ut qui habent uxores tamquam non habentes sint 
<br /><span class="verse" id="30">30 </span>et qui flent tamquam non flentes et qui gaudent tamquam non gaudentes et qui emunt tamquam non possidentes 
<br /><span class="verse" id="31">31 </span>et qui utuntur hoc mundo tamquam non utantur praeterit enim figura huius mundi 
<br /><span class="verse" id="32">32 </span>volo autem vos sine sollicitudine esse qui sine uxore est sollicitus est quae Domini sunt quomodo placeat Deo 
<br /><span class="verse" id="33">33 </span>qui autem cum uxore est sollicitus est quae sunt mundi quomodo placeat uxori et divisus est 
<br /><span class="verse" id="34">34 </span>et mulier innupta et virgo cogitat quae Domini sunt ut sit sancta et corpore et spiritu quae autem nupta est cogitat quae sunt mundi quomodo placeat viro 
<br /><span class="verse" id="35">35 </span>porro hoc ad utilitatem vestram dico non ut laqueum vobis iniciam sed ad id quod honestum est et quod facultatem praebeat sine inpedimento Dominum observandi 
<br /><span class="verse" id="36">36 </span>si quis autem turpem se videri existimat super virgine sua quod sit superadulta et ita oportet fieri quod vult faciat non peccat nubat 
<br /><span class="verse" id="37">37 </span>nam qui statuit in corde suo firmus non habens necessitatem potestatem autem habet suae voluntatis et hoc iudicavit in corde suo servare virginem suam bene facit 
<br /><span class="verse" id="38">38 </span>igitur et qui matrimonio iungit virginem suam bene facit et qui non iungit melius facit 
<br /><span class="verse" id="39">39 </span>mulier alligata est quanto tempore vir eius vivit quod si dormierit vir eius liberata est cui vult nubat tantum in Domino 
<br /><span class="verse" id="40">40 </span>beatior autem erit si sic permanserit secundum meum consilium puto autem quod et ego Spiritum Dei habeo </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
