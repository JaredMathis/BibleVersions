<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ad Corinthios I 14</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ad Corinthios I</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 14 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>sectamini caritatem aemulamini spiritalia magis autem ut prophetetis 
<br /><span class="verse" id="2">2 </span>qui enim loquitur lingua non hominibus loquitur sed Deo nemo enim audit Spiritu autem loquitur mysteria 
<br /><span class="verse" id="3">3 </span>nam qui prophetat hominibus loquitur aedificationem et exhortationem et consolationes 
<br /><span class="verse" id="4">4 </span>qui loquitur lingua semet ipsum aedificat qui autem prophetat ecclesiam aedificat 
<br /><span class="verse" id="5">5 </span>volo autem omnes vos loqui linguis magis autem prophetare nam maior est qui prophetat quam qui loquitur linguis nisi si forte ut interpretetur ut ecclesia aedificationem accipiat 
<br /><span class="verse" id="6">6 </span>nunc autem fratres si venero ad vos linguis loquens quid vobis prodero nisi si vobis loquar aut in revelatione aut scientia aut prophetia aut in doctrina 
<br /><span class="verse" id="7">7 </span>tamen quae sine anima sunt vocem dantia sive tibia sive cithara nisi distinctionem sonituum dederint quomodo scietur quod canitur aut quod citharizatur 
<br /><span class="verse" id="8">8 </span>etenim si incertam vocem det tuba quis parabit se ad bellum 
<br /><span class="verse" id="9">9 </span>ita et vos per linguam nisi manifestum sermonem dederitis quomodo scietur id quod dicitur eritis enim in aera loquentes 
<br /><span class="verse" id="10">10 </span>tam multa ut puta genera linguarum sunt in mundo et nihil sine voce est 
<br /><span class="verse" id="11">11 </span>si ergo nesciero virtutem vocis ero ei cui loquor barbarus et qui loquitur mihi barbarus 
<br /><span class="verse" id="12">12 </span>sic et vos quoniam aemulatores estis spirituum ad aedificationem ecclesiae quaerite ut abundetis 
<br /><span class="verse" id="13">13 </span>et ideo qui loquitur lingua oret ut interpretetur 
<br /><span class="verse" id="14">14 </span>nam si orem lingua spiritus meus orat mens autem mea sine fructu est 
<br /><span class="verse" id="15">15 </span>quid ergo est orabo spiritu orabo et mente psallam spiritu psallam et mente 
<br /><span class="verse" id="16">16 </span>ceterum si benedixeris spiritu qui supplet locum idiotae quomodo dicet amen super tuam benedictionem quoniam quid dicas nescit 
<br /><span class="verse" id="17">17 </span>nam tu quidem bene gratias agis sed alter non aedificatur 
<br /><span class="verse" id="18">18 </span>gratias ago Deo quod omnium vestrum lingua loquor 
<br /><span class="verse" id="19">19 </span>sed in ecclesia volo quinque verba sensu meo loqui ut et alios instruam quam decem milia verborum in lingua 
<br /><span class="verse" id="20">20 </span>fratres nolite pueri effici sensibus sed malitia parvuli estote sensibus autem perfecti estote 
<br /><span class="verse" id="21">21 </span>in lege scriptum est quoniam in aliis linguis et labiis aliis loquar populo huic et nec sic exaudient me dicit Dominus 
<br /><span class="verse" id="22">22 </span>itaque linguae in signum sunt non fidelibus sed infidelibus prophetia autem non infidelibus sed fidelibus 
<br /><span class="verse" id="23">23 </span>si ergo conveniat universa ecclesia in unum et omnes linguis loquantur intrent autem idiotae aut infideles nonne dicent quod insanitis 
<br /><span class="verse" id="24">24 </span>si autem omnes prophetent intret autem quis infidelis vel idiota convincitur ab omnibus diiudicatur ab omnibus 
<br /><span class="verse" id="25">25 </span>occulta cordis eius manifesta fiunt et ita cadens in faciem adorabit Deum pronuntians quod vere Deus in vobis est 
<br /><span class="verse" id="26">26 </span>quid ergo est fratres cum convenitis unusquisque vestrum psalmum habet doctrinam habet apocalypsin habet linguam habet interpretationem habet omnia ad aedificationem fiant 
<br /><span class="verse" id="27">27 </span>sive lingua quis loquitur secundum duos aut ut multum tres et per partes et unus interpretetur 
<br /><span class="verse" id="28">28 </span>si autem non fuerit interpres taceat in ecclesia sibi autem loquatur et Deo 
<br /><span class="verse" id="29">29 </span>prophetae duo aut tres dicant et ceteri diiudicent 
<br /><span class="verse" id="30">30 </span>quod si alii revelatum fuerit sedenti prior taceat 
<br /><span class="verse" id="31">31 </span>potestis enim omnes per singulos prophetare ut omnes discant et omnes exhortentur 
<br /><span class="verse" id="32">32 </span>et spiritus prophetarum prophetis subiecti sunt 
<br /><span class="verse" id="33">33 </span>non enim est dissensionis Deus sed pacis sicut in omnibus ecclesiis sanctorum 
<br /><span class="verse" id="34">34 </span>mulieres in ecclesiis taceant non enim permittitur eis loqui sed subditas esse sicut et lex dicit 
<br /><span class="verse" id="35">35 </span>si quid autem volunt discere domi viros suos interrogent turpe est enim mulieri loqui in ecclesia 
<br /><span class="verse" id="36">36 </span>an a vobis verbum Dei processit aut in vos solos pervenit 
<br /><span class="verse" id="37">37 </span>si quis videtur propheta esse aut spiritalis cognoscat quae scribo vobis quia Domini sunt mandata 
<br /><span class="verse" id="38">38 </span>si quis autem ignorat ignorabitur 
<br /><span class="verse" id="39">39 </span>itaque fratres aemulamini prophetare et loqui linguis nolite prohibere 
<br /><span class="verse" id="40">40 </span>omnia autem honeste et secundum ordinem fiant </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
