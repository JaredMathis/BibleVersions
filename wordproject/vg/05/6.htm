<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Deuteronomium 6 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Deuteronomium</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<span class="chapread">6</span>
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 6 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>haec sunt praecepta et caerimoniae atque iudicia quae mandavit Dominus Deus vester ut docerem vos et faciatis ea in terra ad quam transgredimini possidendam 
<br /><span class="verse" id="2">2 </span>ut timeas Dominum Deum tuum et custodias omnia mandata et praecepta eius quae ego praecipio tibi et filiis ac nepotibus tuis cunctis diebus vitae tuae ut prolongentur dies tui 
<br /><span class="verse" id="3">3 </span>audi Israhel et observa ut facias et bene sit tibi et multipliceris amplius sicut pollicitus est Dominus Deus patrum tuorum tibi terram lacte et melle manantem 
<br /><span class="verse" id="4">4 </span>audi Israhel Dominus Deus noster Dominus unus est 
<br /><span class="verse" id="5">5 </span>diliges Dominum Deum tuum ex toto corde tuo et ex tota anima tua et ex tota fortitudine tua 
<br /><span class="verse" id="6">6 </span>eruntque verba haec quae ego praecipio tibi hodie in corde tuo 
<br /><span class="verse" id="7">7 </span>et narrabis ea filiis tuis et meditaberis sedens in domo tua et ambulans in itinere dormiens atque consurgens 
<br /><span class="verse" id="8">8 </span>et ligabis ea quasi signum in manu tua eruntque et movebuntur inter oculos tuos 
<br /><span class="verse" id="9">9 </span>scribesque ea in limine et ostiis domus tuae 
<br /><span class="verse" id="10">10 </span>cumque introduxerit te Dominus Deus tuus in terram pro qua iuravit patribus tuis Abraham Isaac et Iacob et dederit tibi civitates magnas et optimas quas non aedificasti 
<br /><span class="verse" id="11">11 </span>domos plenas cunctarum opum quas non extruxisti cisternas quas non fodisti vineta et oliveta quae non plantasti 
<br /><span class="verse" id="12">12 </span>et comederis et saturatus fueris 
<br /><span class="verse" id="13">13 </span>cave diligenter ne obliviscaris Domini qui eduxit te de terra Aegypti de domo servitutis Dominum Deum tuum timebis et ipsi servies ac per nomen illius iurabis 
<br /><span class="verse" id="14">14 </span>non ibitis post deos alienos cunctarum gentium quae in circuitu vestro sunt 
<br /><span class="verse" id="15">15 </span>quoniam Deus aemulator Dominus Deus tuus in medio tui nequando irascatur furor Domini Dei tui contra te et auferat te de superficie terrae 
<br /><span class="verse" id="16">16 </span>non temptabis Dominum Deum tuum sicut temptasti in loco temptationis 
<br /><span class="verse" id="17">17 </span>custodi praecepta Domini Dei tui ac testimonia et caerimonias quas praecepit tibi 
<br /><span class="verse" id="18">18 </span>et fac quod placitum est et bonum in conspectu Domini ut bene sit tibi et ingressus possideas terram optimam de qua iuravit Dominus patribus tuis 
<br /><span class="verse" id="19">19 </span>ut deleret omnes inimicos tuos coram te sicut locutus est 
<br /><span class="verse" id="20">20 </span>cum interrogaverit te filius tuus cras dicens quid sibi volunt testimonia haec et caerimoniae atque iudicia quae praecepit Dominus Deus noster nobis 
<br /><span class="verse" id="21">21 </span>dices ei servi eramus Pharaonis in Aegypto et eduxit nos Dominus de Aegypto in manu forti 
<br /><span class="verse" id="22">22 </span>fecitque signa atque prodigia magna et pessima in Aegypto contra Pharaonem et omnem domum illius in conspectu nostro 
<br /><span class="verse" id="23">23 </span>et eduxit nos inde ut introductis daret terram super qua iuravit patribus nostris 
<br /><span class="verse" id="24">24 </span>praecepitque nobis Dominus ut faciamus omnia legitima haec et timeamus Dominum Deum nostrum et bene sit nobis cunctis diebus vitae nostrae sicut est hodie 
<br /><span class="verse" id="25">25 </span>eritque nostri misericors si custodierimus et fecerimus omnia praecepta eius coram Domino Deo nostro sicut mandavit nobis </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
