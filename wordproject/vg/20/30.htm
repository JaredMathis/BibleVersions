<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Proverbia 30 : Vulgata Latina - Vetus Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Proverbia</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<span class="chapread">30</span>
<a href="31.htm#0" class="chap">31</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 30 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>verba Congregantis filii Vomentis visio quam locutus est vir cum quo est Deus et qui Deo secum morante confortatus ait 
<br /><span class="verse" id="2">2 </span>stultissimus sum virorum et sapientia hominum non est mecum 
<br /><span class="verse" id="3">3 </span>non didici sapientiam et non novi sanctorum scientiam 
<br /><span class="verse" id="4">4 </span>quis ascendit in caelum atque descendit quis continuit spiritum manibus suis quis conligavit aquas quasi in vestimento quis suscitavit omnes terminos terrae quod nomen eius et quod nomen filii eius si nosti 
<br /><span class="verse" id="5">5 </span>omnis sermo Dei ignitus clypeus est sperantibus in se 
<br /><span class="verse" id="6">6 </span>ne addas quicquam verbis illius et arguaris inveniarisque mendax 
<br /><span class="verse" id="7">7 </span>duo rogavi te ne deneges mihi antequam moriar 
<br /><span class="verse" id="8">8 </span>vanitatem et verba mendacia longe fac a me mendicitatem et divitias ne dederis mihi tribue tantum victui meo necessaria 
<br /><span class="verse" id="9">9 </span>ne forte saturatus inliciar ad negandum et dicam quis est Dominus et egestate conpulsus furer et peierem nomen Dei mei 
<br /><span class="verse" id="10">10 </span>ne accuses servum ad dominum suum ne forte maledicat tibi et corruas 
<br /><span class="verse" id="11">11 </span>generatio quae patri suo maledicit et quae non benedicit matri suae 
<br /><span class="verse" id="12">12 </span>generatio quae sibi munda videtur et tamen non est lota a sordibus suis 
<br /><span class="verse" id="13">13 </span>generatio cuius excelsi sunt oculi et palpebrae eius in alta subrectae 
<br /><span class="verse" id="14">14 </span>generatio quae pro dentibus gladios habet et commandit molaribus suis ut comedat inopes de terra et pauperes ex hominibus 
<br /><span class="verse" id="15">15 </span>sanguisugae duae sunt filiae dicentes adfer adfer tria sunt insaturabilia et quartum quod numquam dicit sufficit 
<br /><span class="verse" id="16">16 </span>infernus et os vulvae et terra quae non satiatur aqua ignis vero numquam dicit sufficit 
<br /><span class="verse" id="17">17 </span>oculum qui subsannat patrem et qui despicit partum matris suae effodiant corvi de torrentibus et comedant illum filii aquilae 
<br /><span class="verse" id="18">18 </span>tria sunt difficilia mihi et quartum penitus ignoro 
<br /><span class="verse" id="19">19 </span>viam aquilae in caelo viam colubri super petram viam navis in medio mari et viam viri in adulescentula 
<br /><span class="verse" id="20">20 </span>talis est via mulieris adulterae quae comedit et tergens os suum dicit non sum operata malum 
<br /><span class="verse" id="21">21 </span>per tria movetur terra et quartum non potest sustinere 
<br /><span class="verse" id="22">22 </span>per servum cum regnaverit per stultum cum saturatus fuerit cibo 
<br /><span class="verse" id="23">23 </span>per odiosam mulierem cum in matrimonio fuerit adsumpta et per ancillam cum heres fuerit dominae suae 
<br /><span class="verse" id="24">24 </span>quattuor sunt minima terrae et ipsa sunt sapientiora sapientibus 
<br /><span class="verse" id="25">25 </span>formicae populus infirmus quae praeparant in messe cibum sibi 
<br /><span class="verse" id="26">26 </span>lepusculus plebs invalida quae conlocat in petra cubile suum 
<br /><span class="verse" id="27">27 </span>regem lucusta non habet et egreditur universa per turmas 
<br /><span class="verse" id="28">28 </span>stilio manibus nititur et moratur in aedibus regis 
<br /><span class="verse" id="29">29 </span>tria sunt quae bene gradiuntur et quartum quod incedit feliciter 
<br /><span class="verse" id="30">30 </span>leo fortissimus bestiarum ad nullius pavebit occursum 
<br /><span class="verse" id="31">31 </span>gallus succinctus lumbos et aries nec est rex qui resistat ei 
<br /><span class="verse" id="32">32 </span>et qui stultus apparuit postquam elatus est in sublime si enim intellexisset ori inposuisset manum 
<br /><span class="verse" id="33">33 </span>qui autem fortiter premit ubera ad eliciendum lac exprimit butyrum et qui vehementer emungitur elicit sanguinem et qui provocat iras producit discordias </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
