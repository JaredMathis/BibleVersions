<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Ad Galatas 3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Galatas</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 3 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>o insensati Galatae quis vos fascinavit ante quorum oculos Iesus Christus proscriptus est crucifixus 
<br /><span class="verse" id="2">2 </span>hoc solum volo a vobis discere ex operibus legis Spiritum accepistis an ex auditu fidei 
<br /><span class="verse" id="3">3 </span>sic stulti estis cum Spiritu coeperitis nunc carne consummamini 
<br /><span class="verse" id="4">4 </span>tanta passi estis sine causa si tamen sine causa 
<br /><span class="verse" id="5">5 </span>qui ergo tribuit vobis Spiritum et operatur virtutes in vobis ex operibus legis an ex auditu fidei 
<br /><span class="verse" id="6">6 </span>sicut Abraham credidit Deo et reputatum est ei ad iustitiam 
<br /><span class="verse" id="7">7 </span>cognoscitis ergo quia qui ex fide sunt hii sunt filii Abrahae 
<br /><span class="verse" id="8">8 </span>providens autem scriptura quia ex fide iustificat gentes Deus praenuntiavit Abrahae quia benedicentur in te omnes gentes 
<br /><span class="verse" id="9">9 </span>igitur qui ex fide sunt benedicentur cum fideli Abraham 
<br /><span class="verse" id="10">10 </span>quicumque enim ex operibus legis sunt sub maledicto sunt scriptum est enim maledictus omnis qui non permanserit in omnibus quae scripta sunt in libro legis ut faciat ea 
<br /><span class="verse" id="11">11 </span>quoniam autem in lege nemo iustificatur apud Deum manifestum est quia iustus ex fide vivit 
<br /><span class="verse" id="12">12 </span>lex autem non est ex fide sed qui fecerit ea vivet in illis 
<br /><span class="verse" id="13">13 </span>Christus nos redemit de maledicto legis factus pro nobis maledictum quia scriptum est maledictus omnis qui pendet in ligno 
<br /><span class="verse" id="14">14 </span>ut in gentibus benedictio Abrahae fieret in Christo Iesu ut pollicitationem Spiritus accipiamus per fidem 
<br /><span class="verse" id="15">15 </span>fratres secundum hominem dico tamen hominis confirmatum testamentum nemo spernit aut superordinat 
<br /><span class="verse" id="16">16 </span>Abrahae dictae sunt promissiones et semini eius non dicit et seminibus quasi in multis sed quasi in uno et semini tuo qui est Christus 
<br /><span class="verse" id="17">17 </span>hoc autem dico testamentum confirmatum a Deo quae post quadringentos et triginta annos facta est lex non irritam facit ad evacuandam promissionem 
<br /><span class="verse" id="18">18 </span>nam si ex lege hereditas iam non ex repromissione Abrahae autem per promissionem donavit Deus 
<br /><span class="verse" id="19">19 </span>quid igitur lex propter transgressiones posita est donec veniret semen cui promiserat ordinata per angelos in manu mediatoris 
<br /><span class="verse" id="20">20 </span>mediator autem unius non est Deus autem unus est 
<br /><span class="verse" id="21">21 </span>lex ergo adversus promissa Dei absit si enim data esset lex quae posset vivificare vere ex lege esset iustitia 
<br /><span class="verse" id="22">22 </span>sed conclusit scriptura omnia sub peccato ut promissio ex fide Iesu Christi daretur credentibus 
<br /><span class="verse" id="23">23 </span>prius autem quam veniret fides sub lege custodiebamur conclusi in eam fidem quae revelanda erat 
<br /><span class="verse" id="24">24 </span>itaque lex pedagogus noster fuit in Christo ut ex fide iustificemur 
<br /><span class="verse" id="25">25 </span>at ubi venit fides iam non sumus sub pedagogo 
<br /><span class="verse" id="26">26 </span>omnes enim filii Dei estis per fidem in Christo Iesu 
<br /><span class="verse" id="27">27 </span>quicumque enim in Christo baptizati estis Christum induistis 
<br /><span class="verse" id="28">28 </span>non est Iudaeus neque Graecus non est servus neque liber non est masculus neque femina omnes enim vos unum estis in Christo Iesu 
<br /><span class="verse" id="29">29 </span>si autem vos Christi ergo Abrahae semen estis secundum promissionem heredes </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
