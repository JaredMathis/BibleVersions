<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Leviticus 14 : Vulgata Latina - Vetus Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Leviticus</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 14 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>locutusque est Dominus ad Mosen dicens 
<br /><span class="verse" id="2">2 </span>hic est ritus leprosi quando mundandus est adducetur ad sacerdotem 
<br /><span class="verse" id="3">3 </span>qui egressus e castris cum invenerit lepram esse mundatam 
<br /><span class="verse" id="4">4 </span>praecipiet ei qui purificatur ut offerat pro se duos passeres vivos quos vesci licitum est et lignum cedrinum vermiculumque et hysopum 
<br /><span class="verse" id="5">5 </span>et unum e passeribus immolari iubebit in vase fictili super aquas viventes 
<br /><span class="verse" id="6">6 </span>alium autem vivum cum ligno cedrino et cocco et hysopo tinguet in sanguine passeris immolati 
<br /><span class="verse" id="7">7 </span>quo asperget illum qui mundandus est septies ut iure purgetur et dimittet passerem vivum ut in agrum avolet 
<br /><span class="verse" id="8">8 </span>cumque laverit homo vestimenta sua radet omnes pilos corporis et lavabitur aqua purificatusque ingredietur castra ita dumtaxat ut maneat extra tabernaculum suum septem diebus 
<br /><span class="verse" id="9">9 </span>et die septimo radat capillos capitis barbamque et supercilia ac totius corporis pilos et lotis rursum vestibus et corpore 
<br /><span class="verse" id="10">10 </span>die octavo adsumet duos agnos inmaculatos et ovem anniculam absque macula et tres decimas similae in sacrificium quae conspersa sit oleo et seorsum olei sextarium 
<br /><span class="verse" id="11">11 </span>cumque sacerdos purificans hominem statuerit eum et haec omnia coram Domino in ostio tabernaculi testimonii 
<br /><span class="verse" id="12">12 </span>tollet agnum et offeret eum pro delicto oleique sextarium et oblatis ante Dominum omnibus 
<br /><span class="verse" id="13">13 </span>immolabit agnum ubi immolari solet hostia pro peccato et holocaustum id est in loco sancto sicut enim pro peccato ita et pro delicto ad sacerdotem pertinet hostia sancta sanctorum est 
<br /><span class="verse" id="14">14 </span>adsumensque sacerdos de sanguine hostiae quae immolata est pro delicto ponet super extremum auriculae dextrae eius qui mundatur et super pollices manus dextrae et pedis 
<br /><span class="verse" id="15">15 </span>et de olei sextario mittet in manum suam sinistram 
<br /><span class="verse" id="16">16 </span>tinguetque digitum dextrum in eo et asperget septies contra Dominum 
<br /><span class="verse" id="17">17 </span>quod autem reliquum est olei in leva manu fundet super extremum auriculae dextrae eius qui mundatur et super pollices manus ac pedis dextri et super sanguinem qui fusus est pro delicto 
<br /><span class="verse" id="18">18 </span>et super caput eius 
<br /><span class="verse" id="19">19 </span>rogabitque pro eo coram Domino et faciet sacrificium pro peccato tunc immolabit holocaustum 
<br /><span class="verse" id="20">20 </span>et ponet illud in altari cum libamentis suis et homo rite mundabitur 
<br /><span class="verse" id="21">21 </span>quod si pauper est et non potest manus eius invenire quae dicta sunt adsumet agnum pro delicto ad oblationem ut roget pro eo sacerdos decimamque partem similae conspersae oleo in sacrificium et olei sextarium 
<br /><span class="verse" id="22">22 </span>duosque turtures sive duos pullos columbae quorum sit unus pro peccato et alter in holocaustum 
<br /><span class="verse" id="23">23 </span>offeretque ea die octavo purificationis suae sacerdoti ad ostium tabernaculi testimonii coram Domino 
<br /><span class="verse" id="24">24 </span>qui suscipiens agnum pro delicto et sextarium olei levabit simul 
<br /><span class="verse" id="25">25 </span>immolatoque agno de sanguine eius ponet super extremum auriculae dextrae illius qui mundatur et super pollices manus eius ac pedis dextri 
<br /><span class="verse" id="26">26 </span>olei vero partem mittet in manum suam sinistram 
<br /><span class="verse" id="27">27 </span>in quo tinguens digitum dextrae manus asperget septies contra Dominum 
<br /><span class="verse" id="28">28 </span>tangetque extremum dextrae auriculae illius qui mundatur et pollices manus ac pedis dextri in loco sanguinis qui effusus est pro delicto 
<br /><span class="verse" id="29">29 </span>reliquam autem partem olei quae est in sinistra manu mittet super caput purificati ut placet pro eo Dominum 
<br /><span class="verse" id="30">30 </span>et turturem sive pullum columbae offeret 
<br /><span class="verse" id="31">31 </span>unum pro delicto et alterum in holocaustum cum libamentis suis 
<br /><span class="verse" id="32">32 </span>hoc est sacrificium leprosi qui habere non potest omnia in emundationem sui 
<br /><span class="verse" id="33">33 </span>locutus est Dominus ad Mosen et Aaron dicens 
<br /><span class="verse" id="34">34 </span>cum ingressi fueritis terram Chanaan quam ego dabo vobis in possessionem si fuerit plaga leprae in aedibus 
<br /><span class="verse" id="35">35 </span>ibit cuius est domus nuntians sacerdoti et dicet quasi plaga leprae videtur mihi esse in domo mea 
<br /><span class="verse" id="36">36 </span>at ille praecipiet ut efferant universa de domo priusquam ingrediatur eam et videat utrum lepra sit ne inmunda fiant omnia quae in domo sunt intrabitque postea ut consideret domus lepram 
<br /><span class="verse" id="37">37 </span>et cum viderit in parietibus illius quasi valliculas pallore sive rubore deformes et humiliores superficie reliqua 
<br /><span class="verse" id="38">38 </span>egredietur ostium domus et statim claudet eam septem diebus 
<br /><span class="verse" id="39">39 </span>reversusque die septimo considerabit eam si invenerit crevisse lepram 
<br /><span class="verse" id="40">40 </span>iubebit erui lapides in quibus lepra est et proici eos extra civitatem in loco inmundo 
<br /><span class="verse" id="41">41 </span>domum autem ipsam radi intrinsecus per circuitum et spargi pulverem rasurae extra urbem in loco inmundo 
<br /><span class="verse" id="42">42 </span>lapidesque alios reponi pro his qui ablati fuerint et luto alio liniri domum 
<br /><span class="verse" id="43">43 </span>sin autem postquam eruti sunt lapides et pulvis elatus et alia terra lita 
<br /><span class="verse" id="44">44 </span>ingressus sacerdos viderit reversam lepram et parietes aspersos maculis lepra est perseverans et inmunda domus 
<br /><span class="verse" id="45">45 </span>quam statim destruent et lapides eius ac ligna atque universum pulverem proicient extra oppidum in loco inmundo 
<br /><span class="verse" id="46">46 </span>qui intraverit domum quando clausa est inmundus erit usque ad vesperum 
<br /><span class="verse" id="47">47 </span>et qui dormierit in ea et comederit quippiam lavabit vestimenta sua 
<br /><span class="verse" id="48">48 </span>quod si introiens sacerdos viderit lepram non crevisse in domo postquam denuo lita est purificabit eam reddita sanitate 
<br /><span class="verse" id="49">49 </span>et in purificationem eius sumet duos passeres lignumque cedrinum et vermiculum atque hysopum 
<br /><span class="verse" id="50">50 </span>et immolato uno passere in vase fictili super aquas vivas 
<br /><span class="verse" id="51">51 </span>tollet lignum cedrinum et hysopum et coccum et passerem vivum et intinguet omnia in sanguine passeris immolati atque in aquis viventibus et asperget domum septies 
<br /><span class="verse" id="52">52 </span>purificabitque eam tam in sanguine passeris quam in aquis viventibus et in passere vivo lignoque cedrino et hysopo atque vermiculo 
<br /><span class="verse" id="53">53 </span>cumque dimiserit passerem avolare in agrum libere orabit pro domo et iure mundabitur 
<br /><span class="verse" id="54">54 </span>ista est lex omnis leprae et percussurae 
<br /><span class="verse" id="55">55 </span>leprae vestium et domorum 
<br /><span class="verse" id="56">56 </span>cicatricis et erumpentium papularum lucentis maculae et in varias species coloribus inmutatis 
<br /><span class="verse" id="57">57 </span>ut possit sciri quo tempore mundum quid vel inmundum sit </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
