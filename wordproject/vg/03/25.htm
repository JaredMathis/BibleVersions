<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Leviticus 25 : Vulgata Latina - Vetus Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Leviticus</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<span class="chapread">25</span>
<a href="26.htm#0" class="chap">26</a> 
<a href="27.htm#0" class="chap">27</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 25 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>locutusque est Dominus ad Mosen in monte Sinai dicens 
<br /><span class="verse" id="2">2 </span>loquere filiis Israhel et dices ad eos quando ingressi fueritis terram quam ego dabo vobis sabbatizet sabbatum Domini 
<br /><span class="verse" id="3">3 </span>sex annis seres agrum tuum et sex annis putabis vineam tuam colligesque fructus eius 
<br /><span class="verse" id="4">4 </span>septimo autem anno sabbatum erit terrae requietionis Domini agrum non seres et vineam non putabis 
<br /><span class="verse" id="5">5 </span>quae sponte gignit humus non metes et uvas primitiarum tuarum non colliges quasi vindemiam annus enim requietionis terrae est 
<br /><span class="verse" id="6">6 </span>sed erunt vobis in cibum tibi et servo tuo ancillae et mercennario tuo et advenae qui peregrinantur apud te 
<br /><span class="verse" id="7">7 </span>iumentis tuis et pecoribus omnia quae nascuntur praebebunt cibum 
<br /><span class="verse" id="8">8 </span>numerabis quoque tibi septem ebdomades annorum id est septem septies quae simul faciunt annos quadraginta novem 
<br /><span class="verse" id="9">9 </span>et clanges bucina mense septimo decima die mensis propitiationis tempore in universa terra vestra 
<br /><span class="verse" id="10">10 </span>sanctificabisque annum quinquagesimum et vocabis remissionem cunctis habitatoribus terrae tuae ipse est enim iobeleus revertetur homo ad possessionem suam et unusquisque rediet ad familiam pristinam 
<br /><span class="verse" id="11">11 </span>quia iobeleus est et quinquagesimus annus non seretis neque metetis sponte in agro nascentia et primitias vindemiae non colligetis 
<br /><span class="verse" id="12">12 </span>ob sanctificationem iobelei sed statim ablata comedetis 
<br /><span class="verse" id="13">13 </span>anno iobelei redient omnes ad possessiones suas 
<br /><span class="verse" id="14">14 </span>quando vendes quippiam civi tuo vel emes ab eo ne contristes fratrem tuum sed iuxta numerum annorum iobelei emes ab eo 
<br /><span class="verse" id="15">15 </span>et iuxta supputationem frugum vendet tibi 
<br /><span class="verse" id="16">16 </span>quanto plus anni remanserint post iobeleum tanto crescet et pretium et quanto minus temporis numeraveris tanto minoris et emptio constabit tempus enim frugum vendet tibi 
<br /><span class="verse" id="17">17 </span>nolite adfligere contribules vestros sed timeat unusquisque Deum suum quia ego Dominus Deus vester 
<br /><span class="verse" id="18">18 </span>facite praecepta mea et iudicia custodite et implete ea ut habitare possitis in terra absque ullo pavore 
<br /><span class="verse" id="19">19 </span>et gignat vobis humus fructus suos quibus vescamini usque ad saturitatem nullius impetum formidantes 
<br /><span class="verse" id="20">20 </span>quod si dixeritis quid comedemus anno septimo si non seruerimus neque collegerimus fruges nostras 
<br /><span class="verse" id="21">21 </span>dabo benedictionem meam vobis anno sexto et faciet fructus trium annorum 
<br /><span class="verse" id="22">22 </span>seretisque anno octavo et comedetis veteres fruges usque ad nonum annum donec nova nascantur edetis vetera 
<br /><span class="verse" id="23">23 </span>terra quoque non veniet in perpetuum quia mea est et vos advenae et coloni mei estis 
<br /><span class="verse" id="24">24 </span>unde cuncta regio possessionis vestrae sub redemptionis condicione vendetur 
<br /><span class="verse" id="25">25 </span>si adtenuatus frater tuus vendiderit possessiunculam suam et voluerit propinquus eius potest redimere quod ille vendiderat 
<br /><span class="verse" id="26">26 </span>sin autem non habuerit proximum et ipse pretium ad redimendum potuerit invenire 
<br /><span class="verse" id="27">27 </span>conputabuntur fructus ex eo tempore quo vendidit et quod reliquum est reddet emptori sicque recipiet possessionem suam 
<br /><span class="verse" id="28">28 </span>quod si non invenerit manus eius ut reddat pretium habebit emptor quod emerat usque ad annum iobeleum in ipso enim omnis venditio redit ad dominum et ad possessorem pristinum 
<br /><span class="verse" id="29">29 </span>qui vendiderit domum intra urbis muros habebit licentiam redimendi donec unus impleatur annus 
<br /><span class="verse" id="30">30 </span>si non redemerit et anni circulus fuerit evolutus emptor possidebit eam et posteri eius in perpetuum et redimi non poterit etiam in iobeleo 
<br /><span class="verse" id="31">31 </span>sin autem in villa fuerit domus quae muros non habet agrorum iure vendetur si ante redempta non fuerit in iobeleo revertetur ad dominum 
<br /><span class="verse" id="32">32 </span>aedes Levitarum quae in urbibus sunt semper possunt redimi 
<br /><span class="verse" id="33">33 </span>si redemptae non fuerint in iobeleo revertentur ad dominos quia domus urbium leviticarum pro possessionibus sunt inter filios Israhel 
<br /><span class="verse" id="34">34 </span>suburbana autem eorum non venient quia possessio sempiterna est 
<br /><span class="verse" id="35">35 </span>si adtenuatus fuerit frater tuus et infirmus manu et susceperis eum quasi advenam et peregrinum et vixerit tecum 
<br /><span class="verse" id="36">36 </span>ne accipias usuras ab eo nec amplius quam dedisti time Deum tuum ut vivere possit frater tuus apud te 
<br /><span class="verse" id="37">37 </span>pecuniam tuam non dabis ei ad usuram et frugum superabundantiam non exiges 
<br /><span class="verse" id="38">38 </span>ego Dominus Deus vester qui eduxi vos de terra Aegypti ut darem vobis terram Chanaan et essem vester Deus 
<br /><span class="verse" id="39">39 </span>si paupertate conpulsus vendiderit se tibi frater tuus non eum opprimes servitute famulorum 
<br /><span class="verse" id="40">40 </span>sed quasi mercennarius et colonus erit usque ad annum iobeleum operabitur apud te 
<br /><span class="verse" id="41">41 </span>et postea egredietur cum liberis suis et revertetur ad cognationem et ad possessionem patrum suorum 
<br /><span class="verse" id="42">42 </span>mei enim servi sunt et ego eduxi eos de terra Aegypti non venient condicione servorum 
<br /><span class="verse" id="43">43 </span>ne adfligas eum per potentiam sed metuito Deum tuum 
<br /><span class="verse" id="44">44 </span>servus et ancilla sint vobis de nationibus quae in circuitu vestro sunt 
<br /><span class="verse" id="45">45 </span>et de advenis qui peregrinantur apud vos vel qui ex his nati fuerint in terra vestra hos habebitis famulos 
<br /><span class="verse" id="46">46 </span>et hereditario iure transmittetis ad posteros ac possidebitis in aeternum fratres autem vestros filios Israhel ne opprimatis per potentiam 
<br /><span class="verse" id="47">47 </span>si invaluerit apud vos manus advenae atque peregrini et adtenuatus frater tuus vendiderit se ei aut cuiquam de stirpe eius 
<br /><span class="verse" id="48">48 </span>post venditionem potest redimi qui voluerit ex fratribus suis redimet eum 
<br /><span class="verse" id="49">49 </span>et patruus et patruelis et consanguineus et adfinis sin autem et ipse potuerit redimet se 
<br /><span class="verse" id="50">50 </span>supputatis dumtaxat annis a tempore venditionis suae usque ad annum iobeleum et pecunia qua venditus fuerat iuxta annorum numerum et rationem mercennarii supputata 
<br /><span class="verse" id="51">51 </span>si plures fuerint anni qui remanent usque ad iobeleum secundum hos reddet et pretium 
<br /><span class="verse" id="52">52 </span>si pauci ponet rationem cum eo iuxta annorum numerum et reddet emptori quod reliquum est annorum 
<br /><span class="verse" id="53">53 </span>quibus ante servivit mercedibus inputatis non adfliget eum violenter in conspectu tuo 
<br /><span class="verse" id="54">54 </span>quod si per haec redimi non potuerit anno iobeleo egredietur cum liberis suis 
<br /><span class="verse" id="55">55 </span>mei sunt enim servi filii Israhel quos eduxi de terra Aegypti </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="26.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
