<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Leviticus 13 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Leviticus</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 13 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>locutus est Dominus ad Mosen et Aaron dicens 
<br /><span class="verse" id="2">2 </span>homo in cuius carne et cute ortus fuerit diversus color sive pustula aut quasi lucens quippiam id est plaga leprae adducetur ad Aaron sacerdotem vel ad unum quemlibet filiorum eius 
<br /><span class="verse" id="3">3 </span>qui cum viderit lepram in cute et pilos in album mutatos colorem ipsamque speciem leprae humiliorem cute et carne reliqua plaga leprae est et ad arbitrium eius separabitur 
<br /><span class="verse" id="4">4 </span>sin autem lucens candor fuerit in cute nec humilior carne reliqua et pili coloris pristini recludet eum sacerdos septem diebus 
<br /><span class="verse" id="5">5 </span>et considerabit die septimo et siquidem lepra ultra non creverit nec transierit in cute priores terminos rursum includet eum septem diebus aliis 
<br /><span class="verse" id="6">6 </span>et die septimo contemplabitur si obscurior fuerit lepra et non creverit in cute mundabit eum quia scabies est lavabitque homo vestimenta sua et mundus erit 
<br /><span class="verse" id="7">7 </span>quod si postquam a sacerdote visus est et redditus munditiae iterum lepra creverit adducetur ad eum 
<br /><span class="verse" id="8">8 </span>et inmunditiae condemnabitur 
<br /><span class="verse" id="9">9 </span>plaga leprae si fuerit in homine adducetur ad sacerdotem 
<br /><span class="verse" id="10">10 </span>et videbit eum cumque color albus in cute fuerit et capillorum mutarit aspectum ipsa quoque caro viva apparuerit 
<br /><span class="verse" id="11">11 </span>lepra vetustissima iudicabitur atque inolita cuti contaminabit itaque eum sacerdos et non recludet quia perspicue inmunditia est 
<br /><span class="verse" id="12">12 </span>sin autem effloruerit discurrens lepra in cute et operuerit omnem carnem a capite usque ad pedes quicquid sub aspectu oculorum cadit 
<br /><span class="verse" id="13">13 </span>considerabit eum sacerdos et teneri lepra mundissima iudicabit eo quod omnis in candorem versa sit et idcirco homo mundus erit 
<br /><span class="verse" id="14">14 </span>quando vero caro vivens in eo apparuerit 
<br /><span class="verse" id="15">15 </span>tunc sacerdotis iudicio polluetur et inter inmundos reputabitur caro enim viva si lepra aspergatur inmunda est 
<br /><span class="verse" id="16">16 </span>quod si rursum versa fuerit in alborem et totum hominem operuerit 
<br /><span class="verse" id="17">17 </span>considerabit eum sacerdos et mundum esse decernet 
<br /><span class="verse" id="18">18 </span>caro et cutis in qua ulcus natum est et sanatum 
<br /><span class="verse" id="19">19 </span>et in loco ulceris cicatrix apparuerit alba sive subrufa adducetur homo ad sacerdotem 
<br /><span class="verse" id="20">20 </span>qui cum viderit locum leprae humiliorem carne reliqua et pilos versos in candorem contaminabit eum plaga enim leprae orta est in ulcere 
<br /><span class="verse" id="21">21 </span>quod si pilus coloris est pristini et cicatrix subobscura et vicina carne non est humilior recludet eum septem diebus 
<br /><span class="verse" id="22">22 </span>et siquidem creverit adiudicabit eum leprae 
<br /><span class="verse" id="23">23 </span>sin autem steterit in loco suo ulceris est cicatrix et homo mundus erit 
<br /><span class="verse" id="24">24 </span>caro et cutis quam ignis exuserit et sanata albam sive rufam habuerit cicatricem 
<br /><span class="verse" id="25">25 </span>considerabit eam sacerdos et ecce versa est in alborem et locus eius reliqua cute humilior contaminabit eum quia plaga leprae in cicatrice orta est 
<br /><span class="verse" id="26">26 </span>quod si pilorum color non fuerit inmutatus nec humilior plaga carne reliqua et ipsa leprae species fuerit subobscura recludet eum septem diebus 
<br /><span class="verse" id="27">27 </span>et die septimo contemplabitur si creverit in cute lepra contaminabit eum 
<br /><span class="verse" id="28">28 </span>sin autem in loco suo candor steterit non satis clarus plaga conbustionis est et idcirco mundabitur quia cicatrix est conbusturae 
<br /><span class="verse" id="29">29 </span>vir sive mulier in cuius capite vel barba germinarit lepra videbit eos sacerdos 
<br /><span class="verse" id="30">30 </span>et siquidem humilior fuerit locus carne reliqua et capillus flavus solitoque subtilior contaminabit eos quia lepra capitis ac barbae est 
<br /><span class="verse" id="31">31 </span>sin autem viderit et locum maculae aequalem vicinae carni et capillum nigrum recludet eos septem diebus 
<br /><span class="verse" id="32">32 </span>et die septimo intuebitur si non creverit macula et capillus sui coloris est et locus plagae carni reliquae aequalis 
<br /><span class="verse" id="33">33 </span>radetur homo absque loco maculae et includetur septem diebus aliis 
<br /><span class="verse" id="34">34 </span>si die septimo visa fuerit stetisse plaga in loco suo nec humilior carne reliqua mundabit eum lotisque vestibus mundus erit 
<br /><span class="verse" id="35">35 </span>sin autem post emundationem rursus creverit macula in cute 
<br /><span class="verse" id="36">36 </span>non quaeret amplius utrum capillus in flavum colorem sit commutatus quia aperte inmundus est 
<br /><span class="verse" id="37">37 </span>porro si steterit macula et capilli nigri fuerint noverit hominem esse sanatum et confidenter eum pronuntiet mundum 
<br /><span class="verse" id="38">38 </span>vir et mulier in cuius cute candor apparuerit 
<br /><span class="verse" id="39">39 </span>intuebitur eos sacerdos si deprehenderit subobscurum alborem lucere in cute sciat non esse lepram sed maculam coloris candidi et hominem mundum 
<br /><span class="verse" id="40">40 </span>vir de cuius capite capilli fluunt calvus ac mundus est 
<br /><span class="verse" id="41">41 </span>et si a fronte ceciderint pili recalvaster et mundus est 
<br /><span class="verse" id="42">42 </span>sin autem in calvitio sive in recalvatione albus vel rufus color fuerit exortus 
<br /><span class="verse" id="43">43 </span>et hoc sacerdos viderit condemnabit eum haut dubiae leprae quae orta est in calvitio 
<br /><span class="verse" id="44">44 </span>quicumque ergo maculatus fuerit lepra et separatus ad arbitrium sacerdotis 
<br /><span class="verse" id="45">45 </span>habebit vestimenta dissuta caput nudum os veste contectum contaminatum ac sordidum se clamabit 
<br /><span class="verse" id="46">46 </span>omni tempore quo leprosus est et inmundus solus habitabit extra castra 
<br /><span class="verse" id="47">47 </span>vestis lanea sive linea quae lepram habuerit 
<br /><span class="verse" id="48">48 </span>in stamine atque subtemine aut certe pellis vel quicquid ex pelle confectum est 
<br /><span class="verse" id="49">49 </span>si alba aut rufa macula fuerit infecta lepra reputabitur ostendeturque sacerdoti 
<br /><span class="verse" id="50">50 </span>qui consideratam recludet septem diebus 
<br /><span class="verse" id="51">51 </span>et die septimo rursus aspiciens si crevisse deprehenderit lepra perseverans est pollutum iudicabit vestimentum et omne in quo fuerit inventa 
<br /><span class="verse" id="52">52 </span>et idcirco conburetur flammis 
<br /><span class="verse" id="53">53 </span>quod si eam viderit non crevisse 
<br /><span class="verse" id="54">54 </span>praecipiet et lavabunt id in quo lepra est recludetque illud septem diebus aliis 
<br /><span class="verse" id="55">55 </span>et cum viderit faciem quidem pristinam non reversam nec tamen crevisse lepram inmundum iudicabit et igne conburet eo quod infusa sit in superficie vestimenti vel per totum lepra 
<br /><span class="verse" id="56">56 </span>sin autem obscurior fuerit locus leprae postquam vestis est lota abrumpet eum et a solido dividet 
<br /><span class="verse" id="57">57 </span>quod si ultra apparuerit in his locis quae prius inmaculata erant lepra volatilis et vaga debet igne conburi 
<br /><span class="verse" id="58">58 </span>si cessaverit lavabit ea quae pura sunt secundo et munda erunt 
<br /><span class="verse" id="59">59 </span>ista est lex leprae vestimenti lanei et linei staminis atque subteminis omnisque supellectilis pelliciae quomodo mundari debeat vel contaminari </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
