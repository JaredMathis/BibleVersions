<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Lucas 10</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lucam</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 10 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>post haec autem designavit Dominus et alios septuaginta duos et misit illos binos ante faciem suam in omnem civitatem et locum quo erat ipse venturus 
<br /><span class="verse" id="2">2 </span>et dicebat illis messis quidem multa operarii autem pauci rogate ergo Dominum messis ut mittat operarios in messem 
<br /><span class="verse" id="3">3 </span>ite ecce ego mitto vos sicut agnos inter lupos 
<br /><span class="verse" id="4">4 </span>nolite portare sacculum neque peram neque calciamenta et neminem per viam salutaveritis 
<br /><span class="verse" id="5">5 </span>in quamcumque domum intraveritis primum dicite pax huic domui 
<br /><span class="verse" id="6">6 </span>et si ibi fuerit filius pacis requiescet super illam pax vestra sin autem ad vos revertetur 
<br /><span class="verse" id="7">7 </span>in eadem autem domo manete edentes et bibentes quae apud illos sunt dignus enim est operarius mercede sua nolite transire de domo in domum 
<br /><span class="verse" id="8">8 </span>et in quamcumque civitatem intraveritis et susceperint vos manducate quae adponuntur vobis 
<br /><span class="verse" id="9">9 </span>et curate infirmos qui in illa sunt et dicite illis adpropinquavit in vos regnum Dei 
<br /><span class="verse" id="10">10 </span>in quamcumque civitatem intraveritis et non receperint vos exeuntes in plateas eius dicite 
<br /><span class="verse" id="11">11 </span>etiam pulverem qui adhesit nobis de civitate vestra extergimus in vos tamen hoc scitote quia adpropinquavit regnum Dei 
<br /><span class="verse" id="12">12 </span>dico vobis quia Sodomis in die illa remissius erit quam illi civitati 
<br /><span class="verse" id="13">13 </span>vae tibi Corazain vae tibi Bethsaida quia si in Tyro et Sidone factae fuissent virtutes quae in vobis factae sunt olim in cilicio et cinere sedentes paeniterent 
<br /><span class="verse" id="14">14 </span>verumtamen Tyro et Sidoni remissius erit in iudicio quam vobis 
<br /><span class="verse" id="15">15 </span>et tu CapharNahum usque in caelum exaltata usque ad infernum demergeris 
<br /><span class="verse" id="16">16 </span>qui vos audit me audit et qui vos spernit me spernit qui autem me spernit spernit eum qui me misit 
<br /><span class="verse" id="17">17 </span>reversi sunt autem septuaginta duo cum gaudio dicentes Domine etiam daemonia subiciuntur nobis in nomine tuo 
<br /><span class="verse" id="18">18 </span>et ait illis videbam Satanan sicut fulgur de caelo cadentem 
<br /><span class="verse" id="19">19 </span>ecce dedi vobis potestatem calcandi supra serpentes et scorpiones et supra omnem virtutem inimici et nihil vobis nocebit 
<br /><span class="verse" id="20">20 </span>verumtamen in hoc nolite gaudere quia spiritus vobis subiciuntur gaudete autem quod nomina vestra scripta sunt in caelis 
<br /><span class="verse" id="21">21 </span>in ipsa hora exultavit Spiritu Sancto et dixit confiteor tibi Pater Domine caeli et terrae quod abscondisti haec a sapientibus et prudentibus et revelasti ea parvulis etiam Pater quia sic placuit ante te 
<br /><span class="verse" id="22">22 </span>omnia mihi tradita sunt a Patre meo et nemo scit qui sit Filius nisi Pater et qui sit Pater nisi Filius et cui voluerit Filius revelare 
<br /><span class="verse" id="23">23 </span>et conversus ad discipulos suos dixit beati oculi qui vident quae videtis 
<br /><span class="verse" id="24">24 </span>dico enim vobis quod multi prophetae et reges voluerunt videre quae vos videtis et non viderunt et audire quae auditis et non audierunt 
<br /><span class="verse" id="25">25 </span>et ecce quidam legis peritus surrexit temptans illum et dicens magister quid faciendo vitam aeternam possidebo 
<br /><span class="verse" id="26">26 </span>at ille dixit ad eum in lege quid scriptum est quomodo legis 
<br /><span class="verse" id="27">27 </span>ille respondens dixit diliges Dominum Deum tuum ex toto corde tuo et ex tota anima tua et ex omnibus viribus tuis et ex omni mente tua et proximum tuum sicut te ipsum 
<br /><span class="verse" id="28">28 </span>dixitque illi recte respondisti hoc fac et vives 
<br /><span class="verse" id="29">29 </span>ille autem volens iustificare se ipsum dixit ad Iesum et quis est meus proximus 
<br /><span class="verse" id="30">30 </span>suscipiens autem Iesus dixit homo quidam descendebat ab Hierusalem in Hiericho et incidit in latrones qui etiam despoliaverunt eum et plagis inpositis abierunt semivivo relicto 
<br /><span class="verse" id="31">31 </span>accidit autem ut sacerdos quidam descenderet eadem via et viso illo praeterivit 
<br /><span class="verse" id="32">32 </span>similiter et Levita cum esset secus locum et videret eum pertransiit 
<br /><span class="verse" id="33">33 </span>Samaritanus autem quidam iter faciens venit secus eum et videns eum misericordia motus est 
<br /><span class="verse" id="34">34 </span>et adpropians alligavit vulnera eius infundens oleum et vinum et inponens illum in iumentum suum duxit in stabulum et curam eius egit 
<br /><span class="verse" id="35">35 </span>et altera die protulit duos denarios et dedit stabulario et ait curam illius habe et quodcumque supererogaveris ego cum rediero reddam tibi 
<br /><span class="verse" id="36">36 </span>quis horum trium videtur tibi proximus fuisse illi qui incidit in latrones 
<br /><span class="verse" id="37">37 </span>at ille dixit qui fecit misericordiam in illum et ait illi Iesus vade et tu fac similiter 
<br /><span class="verse" id="38">38 </span>factum est autem dum irent et ipse intravit in quoddam castellum et mulier quaedam Martha nomine excepit illum in domum suam 
<br /><span class="verse" id="39">39 </span>et huic erat soror nomine Maria quae etiam sedens secus pedes Domini audiebat verbum illius 
<br /><span class="verse" id="40">40 </span>Martha autem satagebat circa frequens ministerium quae stetit et ait Domine non est tibi curae quod soror mea reliquit me solam ministrare dic ergo illi ut me adiuvet 
<br /><span class="verse" id="41">41 </span>et respondens dixit illi Dominus Martha Martha sollicita es et turbaris erga plurima 
<br /><span class="verse" id="42">42 </span>porro unum est necessarium Maria optimam partem elegit quae non auferetur ab ea </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
