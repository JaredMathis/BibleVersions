<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Lucas 2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Lucam</h1>
<p class="ym-noprint">Capitulum: <a href="1.htm#0" class="chap">1</a> 
<span class="chapread">2</span>
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 2 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>factum est autem in diebus illis exiit edictum a Caesare Augusto ut describeretur universus orbis 
<br /><span class="verse" id="2">2 </span>haec descriptio prima facta est praeside Syriae Cyrino 
<br /><span class="verse" id="3">3 </span>et ibant omnes ut profiterentur singuli in suam civitatem 
<br /><span class="verse" id="4">4 </span>ascendit autem et Ioseph a Galilaea de civitate Nazareth in Iudaeam civitatem David quae vocatur Bethleem eo quod esset de domo et familia David 
<br /><span class="verse" id="5">5 </span>ut profiteretur cum Maria desponsata sibi uxore praegnate 
<br /><span class="verse" id="6">6 </span>factum est autem cum essent ibi impleti sunt dies ut pareret 
<br /><span class="verse" id="7">7 </span>et peperit filium suum primogenitum et pannis eum involvit et reclinavit eum in praesepio quia non erat eis locus in diversorio 
<br /><span class="verse" id="8">8 </span>et pastores erant in regione eadem vigilantes et custodientes vigilias noctis supra gregem suum 
<br /><span class="verse" id="9">9 </span>et ecce angelus Domini stetit iuxta illos et claritas Dei circumfulsit illos et timuerunt timore magno 
<br /><span class="verse" id="10">10 </span>et dixit illis angelus nolite timere ecce enim evangelizo vobis gaudium magnum quod erit omni populo 
<br /><span class="verse" id="11">11 </span>quia natus est vobis hodie salvator qui est Christus Dominus in civitate David 
<br /><span class="verse" id="12">12 </span>et hoc vobis signum invenietis infantem pannis involutum et positum in praesepio 
<br /><span class="verse" id="13">13 </span>et subito facta est cum angelo multitudo militiae caelestis laudantium Deum et dicentium 
<br /><span class="verse" id="14">14 </span>gloria in altissimis Deo et in terra pax in hominibus bonae voluntatis 
<br /><span class="verse" id="15">15 </span>et factum est ut discesserunt ab eis angeli in caelum pastores loquebantur ad invicem transeamus usque Bethleem et videamus hoc verbum quod factum est quod fecit Dominus et ostendit nobis 
<br /><span class="verse" id="16">16 </span>et venerunt festinantes et invenerunt Mariam et Ioseph et infantem positum in praesepio 
<br /><span class="verse" id="17">17 </span>videntes autem cognoverunt de verbo quod dictum erat illis de puero hoc 
<br /><span class="verse" id="18">18 </span>et omnes qui audierunt mirati sunt et de his quae dicta erant a pastoribus ad ipsos 
<br /><span class="verse" id="19">19 </span>Maria autem conservabat omnia verba haec conferens in corde suo 
<br /><span class="verse" id="20">20 </span>et reversi sunt pastores glorificantes et laudantes Deum in omnibus quae audierant et viderant sicut dictum est ad illos 
<br /><span class="verse" id="21">21 </span>et postquam consummati sunt dies octo ut circumcideretur vocatum est nomen eius Iesus quod vocatum est ab angelo priusquam in utero conciperetur 
<br /><span class="verse" id="22">22 </span>et postquam impleti sunt dies purgationis eius secundum legem Mosi tulerunt illum in Hierusalem ut sisterent eum Domino 
<br /><span class="verse" id="23">23 </span>sicut scriptum est in lege Domini quia omne masculinum adaperiens vulvam sanctum Domino vocabitur 
<br /><span class="verse" id="24">24 </span>et ut darent hostiam secundum quod dictum est in lege Domini par turturum aut duos pullos columbarum 
<br /><span class="verse" id="25">25 </span>et ecce homo erat in Hierusalem cui nomen Symeon et homo iste iustus et timoratus expectans consolationem Israhel et Spiritus Sanctus erat in eo 
<br /><span class="verse" id="26">26 </span>et responsum acceperat ab Spiritu Sancto non visurum se mortem nisi prius videret Christum Domini 
<br /><span class="verse" id="27">27 </span>et venit in Spiritu in templum et cum inducerent puerum Iesum parentes eius ut facerent secundum consuetudinem legis pro eo 
<br /><span class="verse" id="28">28 </span>et ipse accepit eum in ulnas suas et benedixit Deum et dixit 
<br /><span class="verse" id="29">29 </span>nunc dimittis servum tuum Domine secundum verbum tuum in pace 
<br /><span class="verse" id="30">30 </span>quia viderunt oculi mei salutare tuum 
<br /><span class="verse" id="31">31 </span>quod parasti ante faciem omnium populorum 
<br /><span class="verse" id="32">32 </span>lumen ad revelationem gentium et gloriam plebis tuae Israhel 
<br /><span class="verse" id="33">33 </span>et erat pater eius et mater mirantes super his quae dicebantur de illo 
<br /><span class="verse" id="34">34 </span>et benedixit illis Symeon et dixit ad Mariam matrem eius ecce positus est hic in ruinam et resurrectionem multorum in Israhel et in signum cui contradicetur 
<br /><span class="verse" id="35">35 </span>et tuam ipsius animam pertransiet gladius ut revelentur ex multis cordibus cogitationes 
<br /><span class="verse" id="36">36 </span>et erat Anna prophetissa filia Phanuhel de tribu Aser haec processerat in diebus multis et vixerat cum viro suo annis septem a virginitate sua 
<br /><span class="verse" id="37">37 </span>et haec vidua usque ad annos octoginta quattuor quae non discedebat de templo ieiuniis et obsecrationibus serviens nocte ac die 
<br /><span class="verse" id="38">38 </span>et haec ipsa hora superveniens confitebatur Domino et loquebatur de illo omnibus qui expectabant redemptionem Hierusalem 
<br /><span class="verse" id="39">39 </span>et ut perfecerunt omnia secundum legem Domini reversi sunt in Galilaeam in civitatem suam Nazareth 
<br /><span class="verse" id="40">40 </span>puer autem crescebat et confortabatur plenus sapientia et gratia Dei erat in illo 
<br /><span class="verse" id="41">41 </span>et ibant parentes eius per omnes annos in Hierusalem in die sollemni paschae 
<br /><span class="verse" id="42">42 </span>et cum factus esset annorum duodecim ascendentibus illis in Hierosolymam secundum consuetudinem diei festi 
<br /><span class="verse" id="43">43 </span>consummatisque diebus cum redirent remansit puer Iesus in Hierusalem et non cognoverunt parentes eius 
<br /><span class="verse" id="44">44 </span>existimantes autem illum esse in comitatu venerunt iter diei et requirebant eum inter cognatos et notos 
<br /><span class="verse" id="45">45 </span>et non invenientes regressi sunt in Hierusalem requirentes eum 
<br /><span class="verse" id="46">46 </span>et factum est post triduum invenerunt illum in templo sedentem in medio doctorum audientem illos et interrogantem 
<br /><span class="verse" id="47">47 </span>stupebant autem omnes qui eum audiebant super prudentia et responsis eius 
<br /><span class="verse" id="48">48 </span>et videntes admirati sunt et dixit mater eius ad illum fili quid fecisti nobis sic ecce pater tuus et ego dolentes quaerebamus te 
<br /><span class="verse" id="49">49 </span>et ait ad illos quid est quod me quaerebatis nesciebatis quia in his quae Patris mei sunt oportet me esse 
<br /><span class="verse" id="50">50 </span>et ipsi non intellexerunt verbum quod locutus est ad illos 
<br /><span class="verse" id="51">51 </span>et descendit cum eis et venit Nazareth et erat subditus illis et mater eius conservabat omnia verba haec in corde suo 
<br /><span class="verse" id="52">52 </span>et Iesus proficiebat sapientia aetate et gratia apud Deum et homines </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
