<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Numeri 3 : Vulgata Latina - Vetus Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Numeri</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 3 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>haec sunt generationes Aaron et Mosi in die qua locutus est Dominus ad Mosen in monte Sinai 
<br /><span class="verse" id="2">2 </span>et haec nomina filiorum Aaron primogenitus eius Nadab dein Abiu et Eleazar et Ithamar 
<br /><span class="verse" id="3">3 </span>haec nomina filiorum Aaron sacerdotum qui uncti sunt et quorum repletae et consecratae manus ut sacerdotio fungerentur 
<br /><span class="verse" id="4">4 </span>mortui sunt Nadab et Abiu cum offerrent ignem alienum in conspectu Domini in deserto Sinai absque liberis functique sunt sacerdotio Eleazar et Ithamar coram Aaron patre suo 
<br /><span class="verse" id="5">5 </span>locutus est Dominus ad Mosen dicens 
<br /><span class="verse" id="6">6 </span>adplica tribum Levi et fac stare in conspectu Aaron sacerdotis ut ministrent ei et excubent 
<br /><span class="verse" id="7">7 </span>et observent quicquid ad cultum pertinet multitudinis coram tabernaculo testimonii 
<br /><span class="verse" id="8">8 </span>et custodiant vasa tabernaculi servientes in ministerio eius 
<br /><span class="verse" id="9">9 </span>dabisque dono Levitas 
<br /><span class="verse" id="10">10 </span>Aaron et filiis eius quibus traditi sunt a filiis Israhel Aaron autem et filios eius constitues super cultum sacerdotii externus qui ad ministrandum accesserit morietur 
<br /><span class="verse" id="11">11 </span>locutusque est Dominus ad Mosen dicens 
<br /><span class="verse" id="12">12 </span>ego tuli Levitas a filiis Israhel pro omni primogenito qui aperit vulvam in filiis Israhel eruntque Levitae mei 
<br /><span class="verse" id="13">13 </span>meum est enim omne primogenitum ex quo percussi primogenitos in terra Aegypti sanctificavi mihi quicquid primum nascitur in Israhel ab homine usque ad pecus mei sunt ego Dominus 
<br /><span class="verse" id="14">14 </span>locutus est Dominus ad Mosen in deserto Sinai dicens 
<br /><span class="verse" id="15">15 </span>numera filios Levi per domos patrum suorum et familias omnem masculum ab uno mense et supra 
<br /><span class="verse" id="16">16 </span>numeravit Moses ut praeceperat Dominus 
<br /><span class="verse" id="17">17 </span>et inventi sunt filii Levi per nomina sua Gerson et Caath et Merari 
<br /><span class="verse" id="18">18 </span>filii Gerson Lebni et Semei 
<br /><span class="verse" id="19">19 </span>filii Caath Amram et Iessaar Hebron et Ozihel 
<br /><span class="verse" id="20">20 </span>filii Merari Mooli et Musi 
<br /><span class="verse" id="21">21 </span>de Gerson fuere familiae duae lebnitica et semeitica 
<br /><span class="verse" id="22">22 </span>quarum numeratus est populus sexus masculini ab uno mense et supra septem milia quingentorum 
<br /><span class="verse" id="23">23 </span>hii post tabernaculum metabuntur ad occidentem 
<br /><span class="verse" id="24">24 </span>sub principe Eliasaph filio Lahel 
<br /><span class="verse" id="25">25 </span>et habebunt excubias in tabernaculo foederis 
<br /><span class="verse" id="26">26 </span>ipsum tabernaculum et operimentum eius tentorium quod trahitur ante fores tecti foederis et cortinas atrii tentorium quoque quod adpenditur in introitu atrii tabernaculi et quicquid ad ritum altaris pertinet funes tabernaculi et omnia utensilia eius 
<br /><span class="verse" id="27">27 </span>cognatio Caath habebit populos Amramitas et Iessaaritas et Hebronitas et Ozihelitas hae sunt familiae Caathitarum recensitae per nomina sua 
<br /><span class="verse" id="28">28 </span>omnes generis masculini ab uno mense et supra octo milia sescenti habebunt excubias sanctuarii 
<br /><span class="verse" id="29">29 </span>et castrametabuntur ad meridianam plagam 
<br /><span class="verse" id="30">30 </span>princepsque eorum erit Elisaphan filius Ozihel 
<br /><span class="verse" id="31">31 </span>et custodient arcam mensamque et candelabrum altaria et vasa sanctuarii in quibus ministratur et velum cunctamque huiuscemodi supellectilem 
<br /><span class="verse" id="32">32 </span>princeps autem principum Levitarum Eleazar filius Aaron sacerdotis erit super excubitores custodiae sanctuarii 
<br /><span class="verse" id="33">33 </span>at vero de Merari erunt populi Moolitae et Musitae recensiti per nomina sua 
<br /><span class="verse" id="34">34 </span>omnes generis masculini ab uno mense et supra sex milia ducenti 
<br /><span class="verse" id="35">35 </span>princeps eorum Surihel filius Abiahihel in plaga septentrionali castrametabuntur 
<br /><span class="verse" id="36">36 </span>erunt sub custodia eorum tabulae tabernaculi et vectes et columnae ac bases earum et omnia quae ad cultum huiuscemodi pertinent 
<br /><span class="verse" id="37">37 </span>columnaeque atrii per circuitum cum basibus suis et paxilli cum funibus 
<br /><span class="verse" id="38">38 </span>castrametabuntur ante tabernaculum foederis id est ad orientalem plagam Moses et Aaron cum filiis suis habentes custodiam sanctuarii in medio filiorum Israhel quisquis alienus accesserit morietur 
<br /><span class="verse" id="39">39 </span>omnes Levitae quos numeraverunt Moses et Aaron iuxta praeceptum Domini per familias suas in genere masculino a mense uno et supra fuerunt viginti duo milia 
<br /><span class="verse" id="40">40 </span>et ait Dominus ad Mosen numera primogenitos sexus masculini de filiis Israhel a mense uno et supra et habebis summam eorum 
<br /><span class="verse" id="41">41 </span>tollesque Levitas mihi pro omni primogenito filiorum Israhel ego sum Dominus et pecora eorum pro universis primogenitis pecoris filiorum Israhel 
<br /><span class="verse" id="42">42 </span>recensuit Moses sicut praeceperat Dominus primogenitos filiorum Israhel 
<br /><span class="verse" id="43">43 </span>et fuerunt masculi per nomina sua a mense uno et supra viginti duo milia ducenti septuaginta tres 
<br /><span class="verse" id="44">44 </span>locutusque est Dominus ad Mosen 
<br /><span class="verse" id="45">45 </span>tolle Levitas pro primogenitis filiorum Israhel et pecora Levitarum pro pecoribus eorum eruntque Levitae mei ego sum Dominus 
<br /><span class="verse" id="46">46 </span>in pretio autem ducentorum septuaginta trium qui excedunt numerum Levitarum de primogenitis filiorum Israhel 
<br /><span class="verse" id="47">47 </span>accipies quinque siclos per singula capita ad mensuram sanctuarii siclus habet obolos viginti 
<br /><span class="verse" id="48">48 </span>dabisque pecuniam Aaron et filiis eius pretium eorum qui supra sunt 
<br /><span class="verse" id="49">49 </span>tulit igitur Moses pecuniam eorum qui fuerant amplius et quos redemerant a Levitis 
<br /><span class="verse" id="50">50 </span>pro primogenitis filiorum Israhel mille trecentorum sexaginta quinque siclorum iuxta pondus sanctuarii 
<br /><span class="verse" id="51">51 </span>et dedit eam Aaroni et filiis eius iuxta verbum quod praeceperat sibi Dominus </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
