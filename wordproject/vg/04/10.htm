<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Numeri 10 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Numeri</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<span class="chapread">10</span>
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 10 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>locutus est Dominus ad Mosen dicens 
<br /><span class="verse" id="2">2 </span>fac tibi duas tubas argenteas ductiles quibus convocare possis multitudinem quando movenda sunt castra 
<br /><span class="verse" id="3">3 </span>cumque increpueris tubis congregabitur ad te omnis turba ad ostium foederis tabernaculi 
<br /><span class="verse" id="4">4 </span>si semel clangueris venient ad te principes et capita multitudinis Israhel 
<br /><span class="verse" id="5">5 </span>sin autem prolixior atque concisus clangor increpuerit movebunt castra primi qui sunt ad orientalem plagam 
<br /><span class="verse" id="6">6 </span>in secundo autem sonitu et pari ululatu tubae levabunt tentoria qui habitant ad meridiem et iuxta hunc modum reliqui facient ululantibus tubis in profectione 
<br /><span class="verse" id="7">7 </span>quando autem congregandus est populus simplex tubarum clangor erit et non concise ululabunt 
<br /><span class="verse" id="8">8 </span>filii Aaron sacerdotes clangent tubis eritque hoc legitimum sempiternum in generationibus vestris 
<br /><span class="verse" id="9">9 </span>si exieritis ad bellum de terra vestra contra hostes qui dimicant adversum vos clangetis ululantibus tubis et erit recordatio vestri coram Domino Deo vestro ut eruamini de manibus inimicorum vestrorum 
<br /><span class="verse" id="10">10 </span>si quando habebitis epulum et dies festos et kalendas canetis tubis super holocaustis et pacificis victimis ut sint vobis in recordationem Dei vestri ego Dominus Deus vester 
<br /><span class="verse" id="11">11 </span>anno secundo mense secundo vicesima die mensis elevata est nubes de tabernaculo foederis 
<br /><span class="verse" id="12">12 </span>profectique sunt filii Israhel per turmas suas de deserto Sinai et recubuit nubes in solitudine Pharan 
<br /><span class="verse" id="13">13 </span>moveruntque castra primi iuxta imperium Domini in manu Mosi 
<br /><span class="verse" id="14">14 </span>filii Iuda per turmas suas quorum princeps erat Naasson filius Aminadab 
<br /><span class="verse" id="15">15 </span>in tribu filiorum Isachar fuit princeps Nathanahel filius Suar 
<br /><span class="verse" id="16">16 </span>in tribu Zabulon erat princeps Heliab filius Helon 
<br /><span class="verse" id="17">17 </span>depositumque est tabernaculum quod portantes egressi sunt filii Gerson et Merari 
<br /><span class="verse" id="18">18 </span>profectique sunt et filii Ruben per turmas et ordinem suum quorum princeps erat Helisur filius Sedeur 
<br /><span class="verse" id="19">19 </span>in tribu autem filiorum Symeon princeps fuit Salamihel filius Surisaddai 
<br /><span class="verse" id="20">20 </span>porro in tribu Gad erat princeps Heliasaph filius Duhel 
<br /><span class="verse" id="21">21 </span>profectique sunt et Caathitae portantes sanctuarium tamdiu tabernaculum portabatur donec venirent ad erectionis locum 
<br /><span class="verse" id="22">22 </span>moverunt castra et filii Ephraim per turmas suas in quorum exercitu princeps erat Helisama filius Ammiud 
<br /><span class="verse" id="23">23 </span>in tribu autem filiorum Manasse princeps fuit Gamalihel filius Phadassur 
<br /><span class="verse" id="24">24 </span>et in tribu Beniamin dux Abidan filius Gedeonis 
<br /><span class="verse" id="25">25 </span>novissimi castrorum omnium profecti sunt filii Dan per turmas suas in quorum exercitu princeps fuit Ahiezer filius Amisaddai 
<br /><span class="verse" id="26">26 </span>in tribu autem filiorum Aser erat princeps Phagaihel filius Ochran 
<br /><span class="verse" id="27">27 </span>et in tribu filiorum Nepthalim princeps Achira filius Henan 
<br /><span class="verse" id="28">28 </span>haec sunt castra et profectiones filiorum Israhel per turmas suas quando egrediebantur 
<br /><span class="verse" id="29">29 </span>dixitque Moses Hobab filio Rahuhel Madianiti cognato suo proficiscimur ad locum quem Dominus daturus est nobis veni nobiscum ut benefaciamus tibi quia Dominus bona promisit Israheli 
<br /><span class="verse" id="30">30 </span>cui ille respondit non vadam tecum sed revertar in terram meam in qua natus sum 
<br /><span class="verse" id="31">31 </span>et ille noli inquit nos relinquere tu enim nosti in quibus locis per desertum castra ponere debeamus et eris ductor noster 
<br /><span class="verse" id="32">32 </span>cumque nobiscum veneris quicquid optimum fuerit ex opibus quas nobis traditurus est Dominus dabimus tibi 
<br /><span class="verse" id="33">33 </span>profecti sunt ergo de monte Domini via trium dierum arcaque foederis Domini praecedebat eos per dies tres providens castrorum locum 
<br /><span class="verse" id="34">34 </span>nubes quoque Domini super eos erat per diem cum incederent 
<br /><span class="verse" id="35">35 </span>cumque elevaretur arca dicebat Moses surge Domine et dissipentur inimici tui et fugiant qui oderunt te a facie tua 
<br /><span class="verse" id="36">36 </span>cum autem deponeretur aiebat revertere Domine ad multitudinem exercitus Israhel </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="11.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
