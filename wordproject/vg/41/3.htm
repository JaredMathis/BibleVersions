<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>XII nominat Jesus discipulis suis: Jesus docet, Satan et blasphemia -  Marcus 3</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marcum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<span class="chapread">3</span>
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 3 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>et introivit iterum synagogam et erat ibi homo habens manum aridam 
<br /><span class="verse" id="2">2 </span>et observabant eum si sabbatis curaret ut accusarent illum 
<br /><span class="verse" id="3">3 </span>et ait homini habenti manum aridam surge in medium 
<br /><span class="verse" id="4">4 </span>et dicit eis licet sabbatis bene facere an male animam salvam facere an perdere at illi tacebant 
<br /><span class="verse" id="5">5 </span>et circumspiciens eos cum ira contristatus super caecitatem cordis eorum dicit homini extende manum tuam et extendit et restituta est manus illi 
<br /><span class="verse" id="6">6 </span>exeuntes autem statim Pharisaei cum Herodianis consilium faciebant adversus eum quomodo eum perderent 
<br /><span class="verse" id="7">7 </span>et Iesus cum discipulis suis secessit ad mare et multa turba a Galilaea et Iudaea secuta est eum 
<br /><span class="verse" id="8">8 </span>et ab Hierosolymis et ab Idumea et trans Iordanen et qui circa Tyrum et Sidonem multitudo magna audientes quae faciebat venerunt ad eum 
<br /><span class="verse" id="9">9 </span>et dixit discipulis suis ut navicula sibi deserviret propter turbam ne conprimerent eum 
<br /><span class="verse" id="10">10 </span>multos enim sanabat ita ut inruerent in eum ut illum tangerent quotquot habebant plagas 
<br /><span class="verse" id="11">11 </span>et spiritus inmundi cum illum videbant procidebant ei et clamabant dicentes 
<br /><span class="verse" id="12">12 </span>tu es Filius Dei et vehementer comminabatur eis ne manifestarent illum 
<br /><span class="verse" id="13">13 </span>et ascendens in montem vocavit ad se quos voluit ipse et venerunt ad eum 
<br /><span class="verse" id="14">14 </span>et fecit ut essent duodecim cum illo et ut mitteret eos praedicare 
<br /><span class="verse" id="15">15 </span>et dedit illis potestatem curandi infirmitates et eiciendi daemonia 
<br /><span class="verse" id="16">16 </span>et inposuit Simoni nomen Petrus 
<br /><span class="verse" id="17">17 </span>et Iacobum Zebedaei et Iohannem fratrem Iacobi et inposuit eis nomina Boanerges quod est Filii tonitrui 
<br /><span class="verse" id="18">18 </span>et Andream et Philippum et Bartholomeum et Mattheum et Thomam et Iacobum Alphei et Thaddeum et Simonem Cananeum 
<br /><span class="verse" id="19">19 </span>et Iudam Scarioth qui et tradidit illum 
<br /><span class="verse" id="20">20 </span>et veniunt ad domum et convenit iterum turba ita ut non possent neque panem manducare 
<br /><span class="verse" id="21">21 </span>et cum audissent sui exierunt tenere eum dicebant enim quoniam in furorem versus est 
<br /><span class="verse" id="22">22 </span>et scribae qui ab Hierosolymis descenderant dicebant quoniam Beelzebub habet et quia in principe daemonum eicit daemonia 
<br /><span class="verse" id="23">23 </span>et convocatis eis in parabolis dicebat illis quomodo potest Satanas Satanan eicere 
<br /><span class="verse" id="24">24 </span>et si regnum in se dividatur non potest stare regnum illud 
<br /><span class="verse" id="25">25 </span>et si domus super semet ipsam dispertiatur non poterit domus illa stare 
<br /><span class="verse" id="26">26 </span>et si Satanas consurrexit in semet ipsum dispertitus est et non potest stare sed finem habet 
<br /><span class="verse" id="27">27 </span>nemo potest vasa fortis ingressus in domum diripere nisi prius fortem alliget et tunc domum eius diripiet 
<br /><span class="verse" id="28">28 </span>amen dico vobis quoniam omnia dimittentur filiis hominum peccata et blasphemiae quibus blasphemaverint 
<br /><span class="verse" id="29">29 </span>qui autem blasphemaverit in Spiritum Sanctum non habet remissionem in aeternum sed reus erit aeterni delicti 
<br /><span class="verse" id="30">30 </span>quoniam dicebant spiritum inmundum habet 
<br /><span class="verse" id="31">31 </span>et veniunt mater eius et fratres et foris stantes miserunt ad eum vocantes eum 
<br /><span class="verse" id="32">32 </span>et sedebat circa eum turba et dicunt ei ecce mater tua et fratres tui foris quaerunt te 
<br /><span class="verse" id="33">33 </span>et respondens eis ait quae est mater mea et fratres mei 
<br /><span class="verse" id="34">34 </span>et circumspiciens eos qui in circuitu eius sedebant ait ecce mater mea et fratres mei 
<br /><span class="verse" id="35">35 </span>qui enim fecerit voluntatem Dei hic frater meus et soror mea et mater est </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
