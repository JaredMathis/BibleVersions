<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Marcus 15</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marcum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<span class="chapread">15</span>
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 15 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>et confestim mane consilium facientes summi sacerdotes cum senioribus et scribis et universo concilio vincientes Iesum duxerunt et tradiderunt Pilato 
<br /><span class="verse" id="2">2 </span>et interrogavit eum Pilatus tu es rex Iudaeorum at ille respondens ait illi tu dicis 
<br /><span class="verse" id="3">3 </span>et accusabant eum summi sacerdotes in multis 
<br /><span class="verse" id="4">4 </span>Pilatus autem rursum interrogavit eum dicens non respondes quicquam vide in quantis te accusant 
<br /><span class="verse" id="5">5 </span>Iesus autem amplius nihil respondit ita ut miraretur Pilatus 
<br /><span class="verse" id="6">6 </span>per diem autem festum dimittere solebat illis unum ex vinctis quemcumque petissent 
<br /><span class="verse" id="7">7 </span>erat autem qui dicebatur Barabbas qui cum seditiosis erat vinctus qui in seditione fecerant homicidium 
<br /><span class="verse" id="8">8 </span>et cum ascendisset turba coepit rogare sicut semper faciebat illis 
<br /><span class="verse" id="9">9 </span>Pilatus autem respondit eis et dixit vultis dimittam vobis regem Iudaeorum 
<br /><span class="verse" id="10">10 </span>sciebat enim quod per invidiam tradidissent eum summi sacerdotes 
<br /><span class="verse" id="11">11 </span>pontifices autem concitaverunt turbam ut magis Barabban dimitteret eis 
<br /><span class="verse" id="12">12 </span>Pilatus autem iterum respondens ait illis quid ergo vultis faciam regi Iudaeorum 
<br /><span class="verse" id="13">13 </span>at illi iterum clamaverunt crucifige eum 
<br /><span class="verse" id="14">14 </span>Pilatus vero dicebat eis quid enim mali fecit at illi magis clamabant crucifige eum 
<br /><span class="verse" id="15">15 </span>Pilatus autem volens populo satisfacere dimisit illis Barabban et tradidit Iesum flagellis caesum ut crucifigeretur 
<br /><span class="verse" id="16">16 </span>milites autem duxerunt eum intro in atrium praetorii et convocant totam cohortem 
<br /><span class="verse" id="17">17 </span>et induunt eum purpuram et inponunt ei plectentes spineam coronam 
<br /><span class="verse" id="18">18 </span>et coeperunt salutare eum have rex Iudaeorum 
<br /><span class="verse" id="19">19 </span>et percutiebant caput eius harundine et conspuebant eum et ponentes genua adorabant eum 
<br /><span class="verse" id="20">20 </span>et postquam inluserunt ei exuerunt illum purpuram et induerunt eum vestimentis suis et educunt illum ut crucifigerent eum 
<br /><span class="verse" id="21">21 </span>et angariaverunt praetereuntem quempiam Simonem Cyreneum venientem de villa patrem Alexandri et Rufi ut tolleret crucem eius 
<br /><span class="verse" id="22">22 </span>et perducunt illum in Golgotha locum quod est interpretatum Calvariae locus 
<br /><span class="verse" id="23">23 </span>et dabant ei bibere murratum vinum et non accepit 
<br /><span class="verse" id="24">24 </span>et crucifigentes eum diviserunt vestimenta eius mittentes sortem super eis quis quid tolleret 
<br /><span class="verse" id="25">25 </span>erat autem hora tertia et crucifixerunt eum 
<br /><span class="verse" id="26">26 </span>et erat titulus causae eius inscriptus rex Iudaeorum 
<br /><span class="verse" id="27">27 </span>et cum eo crucifigunt duos latrones unum a dextris et alium a sinistris eius 
<br /><span class="verse" id="28">28 </span>et adimpleta est scriptura quae dicit et cum iniquis reputatus est 
<br /><span class="verse" id="29">29 </span>et praetereuntes blasphemabant eum moventes capita sua et dicentes va qui destruit templum et in tribus diebus aedificat 
<br /><span class="verse" id="30">30 </span>salvum fac temet ipsum descendens de cruce 
<br /><span class="verse" id="31">31 </span>similiter et summi sacerdotes ludentes ad alterutrum cum scribis dicebant alios salvos fecit se ipsum non potest salvum facere 
<br /><span class="verse" id="32">32 </span>Christus rex Israhel descendat nunc de cruce ut videamus et credamus et qui cum eo crucifixi erant conviciabantur ei 
<br /><span class="verse" id="33">33 </span>et facta hora sexta tenebrae factae sunt per totam terram usque in horam nonam 
<br /><span class="verse" id="34">34 </span>et hora nona exclamavit Iesus voce magna dicens Heloi Heloi lama sabacthani quod est interpretatum Deus meus Deus meus ut quid dereliquisti me 
<br /><span class="verse" id="35">35 </span>et quidam de circumstantibus audientes dicebant ecce Heliam vocat 
<br /><span class="verse" id="36">36 </span>currens autem unus et implens spongiam aceto circumponensque calamo potum dabat ei dicens sinite videamus si veniat Helias ad deponendum eum 
<br /><span class="verse" id="37">37 </span>Iesus autem emissa voce magna exspiravit 
<br /><span class="verse" id="38">38 </span>et velum templi scissum est in duo a sursum usque deorsum 
<br /><span class="verse" id="39">39 </span>videns autem centurio qui ex adverso stabat quia sic clamans exspirasset ait vere homo hic Filius Dei erat 
<br /><span class="verse" id="40">40 </span>erant autem et mulieres de longe aspicientes inter quas et Maria Magdalene et Maria Iacobi minoris et Ioseph mater et Salome 
<br /><span class="verse" id="41">41 </span>et cum esset in Galilaea sequebantur eum et ministrabant ei et aliae multae quae simul cum eo ascenderant Hierosolyma 
<br /><span class="verse" id="42">42 </span>et cum iam sero esset factum quia erat parasceve quod est ante sabbatum 
<br /><span class="verse" id="43">43 </span>venit Ioseph ab Arimathia nobilis decurio qui et ipse erat expectans regnum Dei et audacter introiit ad Pilatum et petiit corpus Iesu 
<br /><span class="verse" id="44">44 </span>Pilatus autem mirabatur si iam obisset et accersito centurione interrogavit eum si iam mortuus esset 
<br /><span class="verse" id="45">45 </span>et cum cognovisset a centurione donavit corpus Ioseph 
<br /><span class="verse" id="46">46 </span>Ioseph autem mercatus sindonem et deponens eum involvit sindone et posuit eum in monumento quod erat excisum de petra et advolvit lapidem ad ostium monumenti 
<br /><span class="verse" id="47">47 </span>Maria autem Magdalene et Maria Ioseph aspiciebant ubi poneretur </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="16.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
