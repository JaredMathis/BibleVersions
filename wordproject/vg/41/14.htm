<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - Novum Testamentum - Marcus 14</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marcum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 14 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>erat autem pascha et azyma post biduum et quaerebant summi sacerdotes et scribae quomodo eum dolo tenerent et occiderent 
<br /><span class="verse" id="2">2 </span>dicebant enim non in die festo ne forte tumultus fieret populi 
<br /><span class="verse" id="3">3 </span>et cum esset Bethaniae in domo Simonis leprosi et recumberet venit mulier habens alabastrum unguenti nardi spicati pretiosi et fracto alabastro effudit super caput eius 
<br /><span class="verse" id="4">4 </span>erant autem quidam indigne ferentes intra semet ipsos et dicentes ut quid perditio ista unguenti facta est 
<br /><span class="verse" id="5">5 </span>poterat enim unguentum istud veniri plus quam trecentis denariis et dari pauperibus et fremebant in eam 
<br /><span class="verse" id="6">6 </span>Iesus autem dixit sinite eam quid illi molesti estis bonum opus operata est in me 
<br /><span class="verse" id="7">7 </span>semper enim pauperes habetis vobiscum et cum volueritis potestis illis benefacere me autem non semper habetis 
<br /><span class="verse" id="8">8 </span>quod habuit haec fecit praevenit unguere corpus meum in sepulturam 
<br /><span class="verse" id="9">9 </span>amen dico vobis ubicumque praedicatum fuerit evangelium istud in universum mundum et quod fecit haec narrabitur in memoriam eius 
<br /><span class="verse" id="10">10 </span>et Iudas Scariotis unus de duodecim abiit ad summos sacerdotes ut proderet eum illis 
<br /><span class="verse" id="11">11 </span>qui audientes gavisi sunt et promiserunt ei pecuniam se daturos et quaerebat quomodo illum oportune traderet 
<br /><span class="verse" id="12">12 </span>et primo die azymorum quando pascha immolabant dicunt ei discipuli quo vis eamus et paremus tibi ut manduces pascha 
<br /><span class="verse" id="13">13 </span>et mittit duos ex discipulis suis et dicit eis ite in civitatem et occurret vobis homo laguenam aquae baiulans sequimini eum 
<br /><span class="verse" id="14">14 </span>et quocumque introierit dicite domino domus quia magister dicit ubi est refectio mea ubi pascha cum discipulis meis manducem 
<br /><span class="verse" id="15">15 </span>et ipse vobis demonstrabit cenaculum grande stratum et illic parate nobis 
<br /><span class="verse" id="16">16 </span>et abierunt discipuli eius et venerunt in civitatem et invenerunt sicut dixerat illis et praeparaverunt pascha 
<br /><span class="verse" id="17">17 </span>vespere autem facto venit cum duodecim 
<br /><span class="verse" id="18">18 </span>et discumbentibus eis et manducantibus ait Iesus amen dico vobis quia unus ex vobis me tradet qui manducat mecum 
<br /><span class="verse" id="19">19 </span>at illi coeperunt contristari et dicere ei singillatim numquid ego 
<br /><span class="verse" id="20">20 </span>qui ait illis unus ex duodecim qui intinguit mecum in catino 
<br /><span class="verse" id="21">21 </span>et Filius quidem hominis vadit sicut scriptum est de eo vae autem homini illi per quem Filius hominis traditur bonum ei si non esset natus homo ille 
<br /><span class="verse" id="22">22 </span>et manducantibus illis accepit Iesus panem et benedicens fregit et dedit eis et ait sumite hoc est corpus meum 
<br /><span class="verse" id="23">23 </span>et accepto calice gratias agens dedit eis et biberunt ex illo omnes 
<br /><span class="verse" id="24">24 </span>et ait illis hic est sanguis meus novi testamenti qui pro multis effunditur 
<br /><span class="verse" id="25">25 </span>amen dico vobis quod iam non bibam de genimine vitis usque in diem illum cum illud bibam novum in regno Dei 
<br /><span class="verse" id="26">26 </span>et hymno dicto exierunt in montem Olivarum 
<br /><span class="verse" id="27">27 </span>et ait eis Iesus omnes scandalizabimini in nocte ista quia scriptum est percutiam pastorem et dispergentur oves 
<br /><span class="verse" id="28">28 </span>sed posteaquam resurrexero praecedam vos in Galilaeam 
<br /><span class="verse" id="29">29 </span>Petrus autem ait ei et si omnes scandalizati fuerint sed non ego 
<br /><span class="verse" id="30">30 </span>et ait illi Iesus amen dico tibi quia tu hodie in nocte hac priusquam bis gallus vocem dederit ter me es negaturus 
<br /><span class="verse" id="31">31 </span>at ille amplius loquebatur et si oportuerit me simul conmori tibi non te negabo similiter autem et omnes dicebant 
<br /><span class="verse" id="32">32 </span>et veniunt in praedium cui nomen Gethsemani et ait discipulis suis sedete hic donec orem 
<br /><span class="verse" id="33">33 </span>et adsumit Petrum et Iacobum et Iohannem secum et coepit pavere et taedere 
<br /><span class="verse" id="34">34 </span>et ait illis tristis est anima mea usque ad mortem sustinete hic et vigilate 
<br /><span class="verse" id="35">35 </span>et cum processisset paululum procidit super terram et orabat ut si fieri posset transiret ab eo hora 
<br /><span class="verse" id="36">36 </span>et dixit Abba Pater omnia possibilia tibi sunt transfer calicem hunc a me sed non quod ego volo sed quod tu 
<br /><span class="verse" id="37">37 </span>et venit et invenit eos dormientes et ait Petro Simon dormis non potuisti una hora vigilare 
<br /><span class="verse" id="38">38 </span>vigilate et orate ut non intretis in temptationem spiritus quidem promptus caro vero infirma 
<br /><span class="verse" id="39">39 </span>et iterum abiens oravit eundem sermonem dicens 
<br /><span class="verse" id="40">40 </span>et reversus denuo invenit eos dormientes erant enim oculi illorum ingravati et ignorabant quid responderent ei 
<br /><span class="verse" id="41">41 </span>et venit tertio et ait illis dormite iam et requiescite sufficit venit hora ecce traditur Filius hominis in manus peccatorum 
<br /><span class="verse" id="42">42 </span>surgite eamus ecce qui me tradit prope est 
<br /><span class="verse" id="43">43 </span>et adhuc eo loquente venit Iudas Scarioth unus ex duodecim et cum illo turba cum gladiis et lignis a summis sacerdotibus et a scribis et a senioribus 
<br /><span class="verse" id="44">44 </span>dederat autem traditor eius signum eis dicens quemcumque osculatus fuero ipse est tenete eum et ducite 
<br /><span class="verse" id="45">45 </span>et cum venisset statim accedens ad eum ait rabbi et osculatus est eum 
<br /><span class="verse" id="46">46 </span>at illi manus iniecerunt in eum et tenuerunt eum 
<br /><span class="verse" id="47">47 </span>unus autem quidam de circumstantibus educens gladium percussit servum summi sacerdotis et amputavit illi auriculam 
<br /><span class="verse" id="48">48 </span>et respondens Iesus ait illis tamquam ad latronem existis cum gladiis et lignis conprehendere me 
<br /><span class="verse" id="49">49 </span>cotidie eram apud vos in templo docens et non me tenuistis sed ut adimpleantur scripturae 
<br /><span class="verse" id="50">50 </span>tunc discipuli eius relinquentes eum omnes fugerunt 
<br /><span class="verse" id="51">51 </span>adulescens autem quidam sequebatur illum amictus sindone super nudo et tenuerunt eum 
<br /><span class="verse" id="52">52 </span>at ille reiecta sindone nudus profugit ab eis 
<br /><span class="verse" id="53">53 </span>et adduxerunt Iesum ad summum sacerdotem et conveniunt omnes sacerdotes et scribae et seniores 
<br /><span class="verse" id="54">54 </span>Petrus autem a longe secutus est eum usque intro in atrium summi sacerdotis et sedebat cum ministris et calefaciebat se ad ignem 
<br /><span class="verse" id="55">55 </span>summi vero sacerdotes et omne concilium quaerebant adversum Iesum testimonium ut eum morti traderent nec inveniebant 
<br /><span class="verse" id="56">56 </span>multi enim testimonium falsum dicebant adversus eum et convenientia testimonia non erant 
<br /><span class="verse" id="57">57 </span>et quidam surgentes falsum testimonium ferebant adversus eum dicentes 
<br /><span class="verse" id="58">58 </span>quoniam nos audivimus eum dicentem ego dissolvam templum hoc manufactum et per triduum aliud non manufactum aedificabo 
<br /><span class="verse" id="59">59 </span>et non erat conveniens testimonium illorum 
<br /><span class="verse" id="60">60 </span>et exsurgens summus sacerdos in medium interrogavit Iesum dicens non respondes quicquam ad ea quae tibi obiciuntur ab his 
<br /><span class="verse" id="61">61 </span>ille autem tacebat et nihil respondit rursum summus sacerdos interrogabat eum et dicit ei tu es Christus Filius Benedicti 
<br /><span class="verse" id="62">62 </span>Iesus autem dixit illi ego sum et videbitis Filium hominis a dextris sedentem Virtutis et venientem cum nubibus caeli 
<br /><span class="verse" id="63">63 </span>summus autem sacerdos scindens vestimenta sua ait quid adhuc desideramus testes 
<br /><span class="verse" id="64">64 </span>audistis blasphemiam quid vobis videtur qui omnes condemnaverunt eum esse reum mortis 
<br /><span class="verse" id="65">65 </span>et coeperunt quidam conspuere eum et velare faciem eius et colaphis eum caedere et dicere ei prophetiza et ministri alapis eum caedebant 
<br /><span class="verse" id="66">66 </span>et cum esset Petrus in atrio deorsum venit una ex ancillis summi sacerdotis 
<br /><span class="verse" id="67">67 </span>et cum vidisset Petrum calefacientem se aspiciens illum ait et tu cum Iesu Nazareno eras 
<br /><span class="verse" id="68">68 </span>at ille negavit dicens neque scio neque novi quid dicas et exiit foras ante atrium et gallus cantavit 
<br /><span class="verse" id="69">69 </span>rursus autem cum vidisset illum ancilla coepit dicere circumstantibus quia hic ex illis est 
<br /><span class="verse" id="70">70 </span>at ille iterum negavit et post pusillum rursus qui adstabant dicebant Petro vere ex illis es nam et Galilaeus es 
<br /><span class="verse" id="71">71 </span>ille autem coepit anathematizare et iurare quia nescio hominem istum quem dicitis 
<br /><span class="verse" id="72">72 </span>et statim iterum gallus cantavit et recordatus est Petrus verbi quod dixerat ei Iesus priusquam gallus cantet bis ter me negabis et coepit flere </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
