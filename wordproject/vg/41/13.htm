<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title>Vulgata Latina - NovumÂ Testamentum - Marcus 13</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Marcum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<span class="chapread">13</span>
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 13 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>et cum egrederetur de templo ait illi unus ex discipulis suis magister aspice quales lapides et quales structurae 
<br /><span class="verse" id="2">2 </span>et respondens Iesus ait illi vides has omnes magnas aedificationes non relinquetur lapis super lapidem qui non destruatur 
<br /><span class="verse" id="3">3 </span>et cum sederet in montem Olivarum contra templum interrogabant eum separatim Petrus et Iacobus et Iohannes et Andreas 
<br /><span class="verse" id="4">4 </span>dic nobis quando ista fient et quod signum erit quando haec omnia incipient consummari 
<br /><span class="verse" id="5">5 </span>et respondens Iesus coepit dicere illis videte ne quis vos seducat 
<br /><span class="verse" id="6">6 </span>multi enim venient in nomine meo dicentes quia ego sum et multos seducent 
<br /><span class="verse" id="7">7 </span>cum audieritis autem bella et opiniones bellorum ne timueritis oportet enim fieri sed nondum finis 
<br /><span class="verse" id="8">8 </span>exsurget autem gens super gentem et regnum super regnum et erunt terraemotus per loca et fames initium dolorum haec 
<br /><span class="verse" id="9">9 </span>videte autem vosmet ipsos tradent enim vos conciliis et in synagogis vapulabitis et ante praesides et reges stabitis propter me in testimonium illis 
<br /><span class="verse" id="10">10 </span>et in omnes gentes primum oportet praedicari evangelium 
<br /><span class="verse" id="11">11 </span>et cum duxerint vos tradentes nolite praecogitare quid loquamini sed quod datum vobis fuerit in illa hora id loquimini non enim estis vos loquentes sed Spiritus Sanctus 
<br /><span class="verse" id="12">12 </span>tradet autem frater fratrem in mortem et pater filium et consurgent filii in parentes et morte adficient eos 
<br /><span class="verse" id="13">13 </span>et eritis odio omnibus propter nomen meum qui autem sustinuerit in finem hic salvus erit 
<br /><span class="verse" id="14">14 </span>cum autem videritis abominationem desolationis stantem ubi non debet qui legit intellegat tunc qui in Iudaea sunt fugiant in montes 
<br /><span class="verse" id="15">15 </span>et qui super tectum ne descendat in domum nec introeat ut tollat quid de domo sua 
<br /><span class="verse" id="16">16 </span>et qui in agro erit non revertatur retro tollere vestimentum suum 
<br /><span class="verse" id="17">17 </span>vae autem praegnatibus et nutrientibus in illis diebus 
<br /><span class="verse" id="18">18 </span>orate vero ut hieme non fiant 
<br /><span class="verse" id="19">19 </span>erunt enim dies illi tribulationes tales quales non fuerunt ab initio creaturae quam condidit Deus usque nunc neque fient 
<br /><span class="verse" id="20">20 </span>et nisi breviasset Dominus dies non fuisset salva omnis caro sed propter electos quos elegit breviavit dies 
<br /><span class="verse" id="21">21 </span>et tunc si quis vobis dixerit ecce hic est Christus ecce illic ne credideritis 
<br /><span class="verse" id="22">22 </span>exsurgent enim pseudochristi et pseudoprophetae et dabunt signa et portenta ad seducendos si potest fieri etiam electos 
<br /><span class="verse" id="23">23 </span>vos ergo videte ecce praedixi vobis omnia 
<br /><span class="verse" id="24">24 </span>sed in illis diebus post tribulationem illam sol contenebrabitur et luna non dabit splendorem suum 
<br /><span class="verse" id="25">25 </span>et erunt stellae caeli decidentes et virtutes quae sunt in caelis movebuntur 
<br /><span class="verse" id="26">26 </span>et tunc videbunt Filium hominis venientem in nubibus cum virtute multa et gloria 
<br /><span class="verse" id="27">27 </span>et tunc mittet angelos suos et congregabit electos suos a quattuor ventis a summo terrae usque ad summum caeli 
<br /><span class="verse" id="28">28 </span>a ficu autem discite parabolam cum iam ramus eius tener fuerit et nata fuerint folia cognoscitis quia in proximo sit aestas 
<br /><span class="verse" id="29">29 </span>sic et vos cum videritis haec fieri scitote quod in proximo sit in ostiis 
<br /><span class="verse" id="30">30 </span>amen dico vobis quoniam non transiet generatio haec donec omnia ista fiant 
<br /><span class="verse" id="31">31 </span>caelum et terra transibunt verba autem mea non transibunt 
<br /><span class="verse" id="32">32 </span>de die autem illo vel hora nemo scit neque angeli in caelo neque Filius nisi Pater 
<br /><span class="verse" id="33">33 </span>videte vigilate et orate nescitis enim quando tempus sit 
<br /><span class="verse" id="34">34 </span>sicut homo qui peregre profectus reliquit domum suam et dedit servis suis potestatem cuiusque operis et ianitori praecipiat ut vigilet 
<br /><span class="verse" id="35">35 </span>vigilate ergo nescitis enim quando dominus domus veniat sero an media nocte an galli cantu an mane 
<br /><span class="verse" id="36">36 </span>ne cum venerit repente inveniat vos dormientes 
<br /><span class="verse" id="37">37 </span>quod autem vobis dico omnibus dico vigilate </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="14.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
