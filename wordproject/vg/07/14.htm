<!doctype html>
<html lang="la">
<head>
<meta http-equiv="Content-Type" content="text/html; charset=UTF-8" />
<title> Iudicum   14 : Vulgata Latina - VetusÂ Testamentum</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Iudicum</h1>
<p class="ym-noprint">Capitulum: <a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<span class="chapread">14</span>
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Capitulum 14 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>descendit igitur Samson in Thamnatha vidensque ibi mulierem de filiabus Philisthim 
<br /><span class="verse" id="2">2 </span>ascendit et nuntiavit patri suo et matri dicens vidi mulierem in Thamnatha de filiabus Philisthinorum quam quaeso ut mihi accipiatis uxorem 
<br /><span class="verse" id="3">3 </span>cui dixerunt pater et mater sua numquid non est mulier in filiabus fratrum tuorum et in omni populo meo quia vis accipere uxorem de Philisthim qui incircumcisi sunt dixitque Samson ad patrem suum hanc mihi accipe quia placuit oculis meis 
<br /><span class="verse" id="4">4 </span>parentes autem eius nesciebant quod res a Domino fieret et quaereret occasionem contra Philisthim eo enim tempore Philisthim dominabantur Israheli 
<br /><span class="verse" id="5">5 </span>descendit itaque Samson cum patre suo et matre in Thamnatha cumque venissent ad vineas oppidi apparuit catulus leonis saevus rugiens et occurrit ei 
<br /><span class="verse" id="6">6 </span>inruit autem spiritus Domini in Samson et dilaceravit leonem quasi hedum in frusta concerperet nihil omnino habens in manu et hoc patri et matri noluit indicare 
<br /><span class="verse" id="7">7 </span>descenditque et locutus est mulieri quae placuerat oculis eius 
<br /><span class="verse" id="8">8 </span>et post aliquot dies revertens ut acciperet eam declinavit ut videret cadaver leonis et ecce examen apium in ore leonis erat ac favus mellis 
<br /><span class="verse" id="9">9 </span>quem cum sumpsisset in manibus comedebat in via veniensque ad patrem suum et matrem dedit eis partem qui et ipsi comederunt nec tamen eis voluit indicare quod mel de corpore leonis adsumpserat 
<br /><span class="verse" id="10">10 </span>descendit itaque pater eius ad mulierem et fecit filio suo Samson convivium sic enim iuvenes facere consuerant 
<br /><span class="verse" id="11">11 </span>cum igitur cives loci vidissent eum dederunt ei sodales triginta qui essent cum eo 
<br /><span class="verse" id="12">12 </span>quibus locutus est Samson proponam vobis problema quod si solveritis mihi intra septem dies convivii dabo vobis triginta sindones et totidem tunicas 
<br /><span class="verse" id="13">13 </span>sin autem non potueritis solvere vos dabitis mihi triginta sindones et eiusdem numeri tunicas qui responderunt ei propone problema ut audiamus 
<br /><span class="verse" id="14">14 </span>dixitque eis de comedente exivit cibus et de forte est egressa dulcedo nec potuerunt per tres dies propositionem solvere 
<br /><span class="verse" id="15">15 </span>cumque adesset dies septimus dixerunt ad uxorem Samson blandire viro tuo et suade ei ut indicet tibi quid significet problema quod si facere nolueris incendimus et te et domum patris tui an idcirco nos vocastis ad nuptias ut spoliaretis 
<br /><span class="verse" id="16">16 </span>quae fundebat apud Samson lacrimas et querebatur dicens odisti me et non diligis idcirco problema quod proposuisti filiis populi mei non vis mihi exponere at ille respondit patri meo et matri nolui dicere et tibi indicare potero 
<br /><span class="verse" id="17">17 </span>septem igitur diebus convivii flebat apud eum tandemque die septimo cum ei molesta esset exposuit quae statim indicavit civibus suis 
<br /><span class="verse" id="18">18 </span>et illi dixerunt ei die septimo ante solis occubitum quid dulcius melle et quid leone fortius qui ait ad eos si non arassetis in vitula mea non invenissetis propositionem meam 
<br /><span class="verse" id="19">19 </span>inruit itaque in eo spiritus Domini descenditque Ascalonem et percussit ibi triginta viros quorum ablatas vestes dedit his qui problema solverant iratusque nimis ascendit in domum patris sui 
<br /><span class="verse" id="20">20 </span>uxor autem eius accepit maritum unum de amicis eius et pronubis </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
