<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Ezekiel-30: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekieli</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a> 
<a href="3.htm#0" class="chap"> 3</a> 
<a href="4.htm#0" class="chap"> 4</a> 
<a href="5.htm#0" class="chap"> 5</a> 
<a href="6.htm#0" class="chap"> 6</a> 
<a href="7.htm#0" class="chap"> 7</a> 
<a href="8.htm#0" class="chap"> 8</a> 
<a href="9.htm#0" class="chap"> 9</a> 
<a href="10.htm#0" class="chap"> 10</a> 
<a href="11.htm#0" class="chap"> 11</a> 
<a href="12.htm#0" class="chap"> 12</a> 
<a href="13.htm#0" class="chap"> 13</a> 
<a href="14.htm#0" class="chap"> 14</a> 
<a href="15.htm#0" class="chap"> 15</a> 
<a href="16.htm#0" class="chap"> 16</a> 
<a href="17.htm#0" class="chap"> 17</a> 
<a href="18.htm#0" class="chap"> 18</a> 
<a href="19.htm#0" class="chap"> 19</a> 
<a href="20.htm#0" class="chap"> 20</a> 
<a href="21.htm#0" class="chap"> 21</a> 
<a href="22.htm#0" class="chap"> 22</a> 
<a href="23.htm#0" class="chap"> 23</a> 
<a href="24.htm#0" class="chap"> 24</a> 
<a href="25.htm#0" class="chap"> 25</a> 
<a href="26.htm#0" class="chap"> 26</a> 
<a href="27.htm#0" class="chap"> 27</a> 
<a href="28.htm#0" class="chap"> 28</a> 
<a href="29.htm#0" class="chap"> 29</a>
<span class="chapread">30</span>
<a href="31.htm#0" class="chap"> 31</a> 
<a href="32.htm#0" class="chap"> 32</a> 
<a href="33.htm#0" class="chap"> 33</a> 
<a href="34.htm#0" class="chap"> 34</a> 
<a href="35.htm#0" class="chap"> 35</a> 
<a href="36.htm#0" class="chap"> 36</a> 
<a href="37.htm#0" class="chap"> 37</a> 
<a href="38.htm#0" class="chap"> 38</a> 
<a href="39.htm#0" class="chap"> 39</a> 
<a href="40.htm#0" class="chap"> 40</a> 
<a href="41.htm#0" class="chap"> 41</a> 
<a href="42.htm#0" class="chap"> 42</a> 
<a href="43.htm#0" class="chap"> 43</a> 
<a href="44.htm#0" class="chap"> 44</a> 
<a href="45.htm#0" class="chap"> 45</a> 
<a href="46.htm#0" class="chap"> 46</a> 
<a href="47.htm#0" class="chap"> 47</a> 
<a href="48.htm#0" class="chap"> 48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 30 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Neno la Bwana likanijia tena, kusema,
<br /><span class="verse" id="2">2 </span>Mwanadamu, tabiri, useme, Bwana MUNGU asema hivi; Pigeni makelele ya uchungu, Ole 
wa siku ile!
<br /><span class="verse" id="3">3 </span>Kwa maana siku ile i karibu, siku ile ya Bwana i karibu, siku ya mawingu; itakuwa 
wakati wa mataifa.
<br /><span class="verse" id="4">4 </span>Na upanga utakuja juu ya Misri, na dhiki itakuwa katika Kushi, watakapoanguka 
watu waliouawa katika Misri, nao watauondoa wingi wa watu wake, na misingi yake 
itabomolewa.
<br /><span class="verse" id="5">5 </span>Kushi, na Putu, na Ludi, na watu wote waliochanganyika, na Kubu, na wana wa nchi 
ya agano, wataanguka kwa upanga pamoja nao.
<br /><span class="verse" id="6">6 </span>Bwana asema hivi; Nao pia wanaoitegemeza Misri wataanguka, na kiburi cha uwezo 
wake kitashuka; toka Migdoli hata Sewene, wataanguka ndani yake kwa upanga, asema 
Bwana MUNGU.
<br /><span class="verse" id="7">7 </span>Nao watakuwa ukiwa, kati ya nchi zilizo ukiwa, na miji yake itakuwamo kati ya 
miji iliyoharibika.
<br /><span class="verse" id="8">8 </span>Nao watajua ya kuwa mimi ndimi Bwana, nitakapoweka moto katika Misri, na hao wote 
wamsaidiao watakapoangamia.
<br /><span class="verse" id="9">9 </span>Katika siku hiyo watatoka wajumbe mbele zangu katika merikebu, ili kuwatia hofu 
Wakushi, wanaojiona kuwa salama, na dhiki itakuwa juu yao, vile vile kama katika siku 
ya Misri; kwa maana, tazama, inakuja.
<br /><span class="verse" id="10">10 </span>Bwana MUNGU asema hivi; Pia nitaukomesha wingi wa watu wa Misri, kwa mkono wa 
Nebukadreza, mfalme wa Babeli.
<br /><span class="verse" id="11">11 </span>Yeye, na watu wake pamoja naye, watu wa mataifa watishao, wataletwa waingie 
katika nchi waiharibu, nao watafuta panga zao wapigane na Misri, na kuijaza nchi wale 
waliouawa.
<br /><span class="verse" id="12">12 </span>Nami nitaikausha mito, na kuiuza nchi, na kuitia katika mikono ya watu wabaya; 
nami nitaifanya nchi kuwa ukiwa, na watu wote walio ndani yake, kwa mkono wa wageni; 
mimi, Bwana, nimenena neno hili.
<br /><span class="verse" id="13">13 </span>Bwana MUNGU asema hivi; Pia nitaviharibu vinyago, nami nitavikomesha vitu vya 
ubatili katika Nofu, wala hapatakuwa na mkuu tena atokaye katika nchi ya Misri, nami 
nitatia hofu katika nchi ya Misri.
<br /><span class="verse" id="14">14 </span>Nami nitaifanya Pathrosi kuwa ukiwa, nami nitatia moto katika Soani, nami 
nitatekeleza hukumu katika No.
<br /><span class="verse" id="15">15 </span>Nami nitamwaga ghadhabu yangu juu ya Sini, ngome ya Misri, nami nitakatilia 
mbali wingi wa watu wa No.
<br /><span class="verse" id="16">16 </span>Nami nitatia moto katika Misri; Sini itakuwa katika dhiki kuu, na No itavunjika 
kabisa; na Nofu itakuwa na adui wakati wa mchana.
<br /><span class="verse" id="17">17 </span>Vijana wa Oni, na wa Pi-besethi, wataanguka kwa upanga; na miji hiyo itakwenda 
utumwani.
<br /><span class="verse" id="18">18 </span>Huko Tapanesi nako mchana utakuwa giza, nitakapovunja huko kongwa za Misri, na 
kiburi cha uwezo wake kitakoma ndani yake, na katika habari zake, wingu litaifunika, 
na binti zake watakwenda utumwani.
<br /><span class="verse" id="19">19 </span>Hivyo ndivyo nitakavyotekeleza hukumu katika Misri; nao watajua ya kuwa mimi 
ndimi Bwana.
<br /><span class="verse" id="20">20 </span>Ikawa katika mwaka wa kumi na mmoja, mwezi wa kwanza, siku ya saba ya mwezi, 
neno la Bwana likanijia, kusema,
<br /><span class="verse" id="21">21 </span>Mwanadamu, nimeuvunja mkono wa Farao, mfalme wa Misri, na tazama, haukufungwa 
ili kuutia dawa, haukuzongwa kwa kitambaa, upate kuwa na nguvu za kushika upanga.
<br /><span class="verse" id="22">22 </span>Basi Bwana MUNGU asema hivi; Tazama, mimi ni juu ya Farao, mfalme wa Misri, nami 
nitamvunja mikono yake, mkono ulio wenye nguvu, na huo uliovunjika, nami nitauangusha 
upanga ulio katika mkono wake.
<br /><span class="verse" id="23">23 </span>Nami nitawatawanya Wamisri kati ya mataifa, na kuwatapanya kati ya nchi 
mbalimbali.
<br /><span class="verse" id="24">24 </span>Nami nitaitia nguvu mikono ya mfalme wa Babeli, na kuutia upanga wangu katika 
mkono wake, bali mikono ya Farao nitaivunja, naye ataugua mbele yake, kwa mauguzi ya 
mtu aliyetiwa jeraha ya kumfisha.
<br /><span class="verse" id="25">25 </span>Nami nitaitegemeza mikono ya mfalme wa Babeli, na mikono ya Farao itaanguka; nao 
watajua ya kuwa mimi ndimi Bwana, nitakapoutia upanga wangu katika mkono wa mfalme wa 
Babeli, naye ataunyosha juu ya nchi ya Misri.
<br /><span class="verse" id="26">26 </span>Nami nitawatawanya Wamisri kati ya mataifa, na kuwatapanya kati ya nchi 
mbalimbali; nao watajua ya kuwa mimi ndimi Bwana.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="31.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
