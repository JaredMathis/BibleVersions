<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Ezekiel-33: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekieli</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a> 
<a href="3.htm#0" class="chap"> 3</a> 
<a href="4.htm#0" class="chap"> 4</a> 
<a href="5.htm#0" class="chap"> 5</a> 
<a href="6.htm#0" class="chap"> 6</a> 
<a href="7.htm#0" class="chap"> 7</a> 
<a href="8.htm#0" class="chap"> 8</a> 
<a href="9.htm#0" class="chap"> 9</a> 
<a href="10.htm#0" class="chap"> 10</a> 
<a href="11.htm#0" class="chap"> 11</a> 
<a href="12.htm#0" class="chap"> 12</a> 
<a href="13.htm#0" class="chap"> 13</a> 
<a href="14.htm#0" class="chap"> 14</a> 
<a href="15.htm#0" class="chap"> 15</a> 
<a href="16.htm#0" class="chap"> 16</a> 
<a href="17.htm#0" class="chap"> 17</a> 
<a href="18.htm#0" class="chap"> 18</a> 
<a href="19.htm#0" class="chap"> 19</a> 
<a href="20.htm#0" class="chap"> 20</a> 
<a href="21.htm#0" class="chap"> 21</a> 
<a href="22.htm#0" class="chap"> 22</a> 
<a href="23.htm#0" class="chap"> 23</a> 
<a href="24.htm#0" class="chap"> 24</a> 
<a href="25.htm#0" class="chap"> 25</a> 
<a href="26.htm#0" class="chap"> 26</a> 
<a href="27.htm#0" class="chap"> 27</a> 
<a href="28.htm#0" class="chap"> 28</a> 
<a href="29.htm#0" class="chap"> 29</a> 
<a href="30.htm#0" class="chap"> 30</a> 
<a href="31.htm#0" class="chap"> 31</a> 
<a href="32.htm#0" class="chap"> 32</a>
<span class="chapread">33</span>
<a href="34.htm#0" class="chap"> 34</a> 
<a href="35.htm#0" class="chap"> 35</a> 
<a href="36.htm#0" class="chap"> 36</a> 
<a href="37.htm#0" class="chap"> 37</a> 
<a href="38.htm#0" class="chap"> 38</a> 
<a href="39.htm#0" class="chap"> 39</a> 
<a href="40.htm#0" class="chap"> 40</a> 
<a href="41.htm#0" class="chap"> 41</a> 
<a href="42.htm#0" class="chap"> 42</a> 
<a href="43.htm#0" class="chap"> 43</a> 
<a href="44.htm#0" class="chap"> 44</a> 
<a href="45.htm#0" class="chap"> 45</a> 
<a href="46.htm#0" class="chap"> 46</a> 
<a href="47.htm#0" class="chap"> 47</a> 
<a href="48.htm#0" class="chap"> 48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 33 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Neno la Bwana likanijia, kusema,
<br /><span class="verse" id="2">2 </span>Mwanadamu, sema na wana wa watu wako, uwaambie, Hapo nitakapoleta upanga juu ya 
nchi, watu wa nchi hiyo wakimtwaa mtu mmoja miongoni mwao, na kumweka awe mlinzi wao;
<br /><span class="verse" id="3">3 </span>ikiwa, aonapo upanga unakuja juu ya nchi hiyo, apiga tarumbeta na kuwaonya watu;
<br /><span class="verse" id="4">4 </span>basi mtu awaye yote aisikiaye sauti ya tarumbeta, wala haonywi, upanga ukija na 
kumwondoa, damu yake itakuwa juu ya kichwa chake mwenyewe.
<br /><span class="verse" id="5">5 </span>Aliisikia sauti ya tarumbeta, wala hakuonywa; damu yake itakuwa juu yake; lakini 
kama angalionywa, angalijiokoa roho yake.
<br /><span class="verse" id="6">6 </span>Bali mlinzi akiona upanga unakuja, kama hapigi tarumbeta, wala watu hawakuonywa, 
na upanga ukaja ukamwondoa mtu awaye yote miongoni mwao; ameondolewa huyo katika uovu 
wake, lakini damu yake nitaitaka mkononi mwa mlinzi huyo.
<br /><span class="verse" id="7">7 </span>Basi wewe, mwanadamu, nimekuweka kuwa mlinzi kwa nyumba ya Israeli; basi ulisikie 
neno hili kinywani mwangu, ukawape maonyo yangu.
<br /><span class="verse" id="8">8 </span>Nimwambiapo mtu mbaya, Ewe mtu mbaya, hakika utakufa, nawe husemi neno la 
kumwonya mtu huyo, aiache njia yake, mtu mbaya huyo atakufa katika uovu wake, lakini 
damu yake nitaitaka mkononi mwako.
<br /><span class="verse" id="9">9 </span>Walakini ukimwonya mtu mbaya kwa sababu ya njia yake, kusudi aiache; wala yeye 
asiiache; atakufa huyo katika uovu wake, lakini wewe umejiokoa roho yako.
<br /><span class="verse" id="10">10 </span>Na wewe, mwanadamu, sema na nyumba ya Israeli; Ninyi mwasema hivi, kwamba, 
Makosa yetu na dhambi zetu ni juu yetu, nasi tumedhoofika katika dhambi hizo; basi 
tungewezaje kuwa hai?
<br /><span class="verse" id="11">11 </span>Waambie, Kama mimi niishivyo, asema Bwana MUNGU, sikufurahii kufa kwake mtu 
mwovu; bali aghairi mtu mwovu, na kuiacha njia yake mbaya, akaishi. Ghairini, 
ghairini, mkaache njia zenu mbaya; mbona mnataka kufa, Enyi nyumba ya Israeli?
<br /><span class="verse" id="12">12 </span>Na wewe, mwanadamu, waambie wana wa watu wako, Haki yake mwenye haki 
haitamwokoa, katika siku ya kukosa kwake; na kwa habari ya uovu wake mtu mwovu, 
hataanguka kwa ajili ya uovu huo, siku ile atakapoghairi na kuuacha uovu wake; wala 
yeye aliye mwenye haki hataweza kuishi kwa haki yake, siku ile atakapotenda dhambi.
<br /><span class="verse" id="13">13 </span>Nimwambiapo mwenye haki, ya kwamba hakika ataishi; kama akiitumainia haki yake, 
akatenda uovu, basi katika matendo yake ya haki, hata mojawapo halitakumbukwa; bali 
katika uovu wake alioutenda, atakufa katika uovu huo.
<br /><span class="verse" id="14">14 </span>Tena, nimwambiapo mtu mwovu, Hakika utakufa; kama akighairi, na kuiacha dhambi 
yake, na kutenda yaliyo halali na haki;
<br /><span class="verse" id="15">15 </span>kama mtu mwovu akirudisha rehani, na kumrudishia mtu mali yake aliyomnyang'anya, 
akizifuata sheria za uzima, asitende uovu wo wote; hakika ataishi, hatakufa.
<br /><span class="verse" id="16">16 </span>Katika dhambi zake zote alizozitenda, hata mojawapo haitakumbukwa juu yake; 
ametenda yaliyo halali na haki; hakika ataishi.
<br /><span class="verse" id="17">17 </span>Walakini wana wa watu wako husema, Njia ya Bwana si sawa; lakini watu hao, njia 
yao si sawa.
<br /><span class="verse" id="18">18 </span>Mwenye haki ageukapo, na kuiacha haki yake, na kutenda maovu, atakufa katika 
maovu hayo.
<br /><span class="verse" id="19">19 </span>Na mtu mbaya ageukapo, na kuuacha ubaya wake, na kutenda yaliyo halali na haki, 
ataishi kwa matendo hayo.
<br /><span class="verse" id="20">20 </span>Lakini ninyi husema, Njia ya Bwana si sawa. Ee nyumba ya Israeli, nitawahukumu 
ninyi; kila mtu kwa kadiri ya njia zake.
<br /><span class="verse" id="21">21 </span>Ikawa, katika mwaka wa kumi na mbili wa kuhamishwa kwetu, mwezi wa kumi, siku ya 
tano ya mwezi, mtu mmoja aliyekuwa ametoroka toka Yerusalemu akanijia, akisema, Mji 
umepigwa.
<br /><span class="verse" id="22">22 </span>Basi mkono wa Bwana umekuwa juu yangu wakati wa jioni, kabla hajafika yeye 
aliyetoroka; naye alikuwa amenifumbua kinywa changu, hata aliponijia wakati wa 
asubuhi; na kinywa changu kilikuwa wazi, wala sikuwa bubu tena.
<br /><span class="verse" id="23">23 </span>Neno la Bwana likanijia, kusema,
<br /><span class="verse" id="24">24 </span>Mwanadamu, watu wale wakaao mahali palipoharibika katika nchi ya Israeli husema 
ya kwamba, Ibrahimu alikuwa mmoja, akairithi nchi hii; lakini sisi tu watu wengi; 
tumepewa nchi hii iwe urithi wetu.
<br /><span class="verse" id="25">25 </span>Basi, waambie, Bwana MUNGU asema hivi; Mnakula nyama pamoja na damu yake, na 
kuviinulia vinyago vyenu macho yenu, na kumwaga damu; je, mtaimiliki nchi hii?
<br /><span class="verse" id="26">26 </span>Mnategemea upanga wenu, mnatenda machukizo, mnanajisi kila mtu mke wa jirani 
yake; je! Mtaimiliki nchi hii?
<br /><span class="verse" id="27">27 </span>Hivi ndivyo utakavyowaambia, Bwana MUNGU asema hivi; Kama mimi niishivyo, hakika 
watu wale wakaao mahali palipoharibika wataanguka kwa upanga, naye mtu aliye katika 
uwanda, nitamtoa na kuwapa wanyama wakali, ili aliwe; na hao walio ndani ya ngome na 
mapango watakufa kwa tauni.
<br /><span class="verse" id="28">28 </span>Nami nitaifanya nchi kuwa ukiwa na ajabu, na kiburi cha uwezo wake kitakoma; 
nayo milima ya Israeli itakuwa ukiwa, asipite mtu.
<br /><span class="verse" id="29">29 </span>Ndipo watakapojua ya kuwa mimi ndimi Bwana, nitakapoifanya nchi kuwa ukiwa na 
ajabu, kwa sababu ya machukizo yao yote waliyoyatenda.
<br /><span class="verse" id="30">30 </span>Nawe, mwanadamu, wana wa watu wako husimulia habari zako karibu na kuta, na 
ndani ya milango ya nyumba zao, na kuambiana, kila mtu na ndugu yake, wakisema, Haya! 
Twende tukasikie ni neno gani hilo litokalo kwa Bwana.
<br /><span class="verse" id="31">31 </span>Nao huja kwako kama watu wajavyo, nao hukaa mbele yako kama watu wangu, nao 
husikia maneno yako, wasiyatende; maana kwa vinywa vyao hujifanya kuwa wenye upendo 
mwingi, lakini mioyo yao inatafuta faida yao.
<br /><span class="verse" id="32">32 </span>Na tazama, wewe umekuwa kwao kama wimbo mzuri sana, wa mtu mwenye sauti 
ipendezayo, awezaye kupiga kinanda vizuri; maana, wasikia maneno yako, lakini 
hawayatendi.
<br /><span class="verse" id="33">33 </span>Na hayo yatakapokuwapo (tazama, yanakuja), ndipo watakapojua ya kuwa nabii 
amekuwapo kati yao.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="34.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
