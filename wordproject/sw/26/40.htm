<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Ezekiel-40: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Ezekieli</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a> 
<a href="3.htm#0" class="chap"> 3</a> 
<a href="4.htm#0" class="chap"> 4</a> 
<a href="5.htm#0" class="chap"> 5</a> 
<a href="6.htm#0" class="chap"> 6</a> 
<a href="7.htm#0" class="chap"> 7</a> 
<a href="8.htm#0" class="chap"> 8</a> 
<a href="9.htm#0" class="chap"> 9</a> 
<a href="10.htm#0" class="chap"> 10</a> 
<a href="11.htm#0" class="chap"> 11</a> 
<a href="12.htm#0" class="chap"> 12</a> 
<a href="13.htm#0" class="chap"> 13</a> 
<a href="14.htm#0" class="chap"> 14</a> 
<a href="15.htm#0" class="chap"> 15</a> 
<a href="16.htm#0" class="chap"> 16</a> 
<a href="17.htm#0" class="chap"> 17</a> 
<a href="18.htm#0" class="chap"> 18</a> 
<a href="19.htm#0" class="chap"> 19</a> 
<a href="20.htm#0" class="chap"> 20</a> 
<a href="21.htm#0" class="chap"> 21</a> 
<a href="22.htm#0" class="chap"> 22</a> 
<a href="23.htm#0" class="chap"> 23</a> 
<a href="24.htm#0" class="chap"> 24</a> 
<a href="25.htm#0" class="chap"> 25</a> 
<a href="26.htm#0" class="chap"> 26</a> 
<a href="27.htm#0" class="chap"> 27</a> 
<a href="28.htm#0" class="chap"> 28</a> 
<a href="29.htm#0" class="chap"> 29</a> 
<a href="30.htm#0" class="chap"> 30</a> 
<a href="31.htm#0" class="chap"> 31</a> 
<a href="32.htm#0" class="chap"> 32</a> 
<a href="33.htm#0" class="chap"> 33</a> 
<a href="34.htm#0" class="chap"> 34</a> 
<a href="35.htm#0" class="chap"> 35</a> 
<a href="36.htm#0" class="chap"> 36</a> 
<a href="37.htm#0" class="chap"> 37</a> 
<a href="38.htm#0" class="chap"> 38</a> 
<a href="39.htm#0" class="chap"> 39</a>
<span class="chapread">40</span>
<a href="41.htm#0" class="chap"> 41</a> 
<a href="42.htm#0" class="chap"> 42</a> 
<a href="43.htm#0" class="chap"> 43</a> 
<a href="44.htm#0" class="chap"> 44</a> 
<a href="45.htm#0" class="chap"> 45</a> 
<a href="46.htm#0" class="chap"> 46</a> 
<a href="47.htm#0" class="chap"> 47</a> 
<a href="48.htm#0" class="chap"> 48</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 40 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Katika mwaka wa ishirini na tano wa kuhamishwa kwetu, mwanzo wa mwaka, siku ya 
kumi ya mwezi, katika mwaka wa kumi na nne baada ya kupigwa mji, siku iyo hiyo, mkono 
wa Bwana ulikuwa juu yangu, akanileta huko.
<br /><span class="verse" id="2">2 </span>Katika maono ya Mungu alinileta mpaka nchi ya Israeli, akaniweka juu ya mlima 
mrefu sana, ambao juu yake palikuwapo kana kwamba ni umbo la mji upande wa kusini.
<br /><span class="verse" id="3">3 </span>Akanileta huko, na tazama, alikuwapo mtu, ambaye kuonekana kwake kulikuwa kama 
kuonekana kwa shaba, naye alikuwa na uzi wa kitani mkononi mwake, na mwanzi wa 
kupimia; akasimama karibu na lango.
<br /><span class="verse" id="4">4 </span>Mtu yule akaniambia, Mwanadamu, tazama kwa macho yako, sikia kwa masikio yako, 
ukaweke moyoni mwako, yote nitakayokuonyesha; maana umeletwa hapa kusudi nikuonyeshe 
haya; tangaza habari ya yote utakayoyaona kwa nyumba ya Israeli.
<br /><span class="verse" id="5">5 </span>Na, tazama, kulikuwa na ukuta nje ya nyumba pande zote, na katika mkono wa mtu 
yule mwanzi wa kupimia, urefu wake dhiraa sita, kila dhiraa, dhiraa na shubiri; basi 
akaupima upana wa jengo lile, mwanzi mmoja, na urefu wake, mwanzi mmoja.
<br /><span class="verse" id="6">6 </span>Kisha akaenda mpaka lango lielekealo upande wa mashariki, akapanda madaraja yake; 
akakipima kizingiti cha lango; upana wake mwanzi mmoja; na kizingiti cha pili, upana 
wake mwanzi mmoja.
<br /><span class="verse" id="7">7 </span>Na kila chumba, upana wake mwanzi mmoja, na urefu wake mwanzi mmoja; na nafasi 
iliyokuwa kati ya vyumba ni dhiraa tano; na kizingiti cha lango lililokuwa karibu na 
ukumbi wa lango lililoielekea nyumba, mwanzi mmoja.
<br /><span class="verse" id="8">8 </span>Akaupima na ukumbi wa lango lililoielekea nyumba, mwanzi mmoja.
<br /><span class="verse" id="9">9 </span>Kisha akaupima ukumbi wa lango, dhiraa nane; na miimo yake, dhiraa mbili; na 
ukumbi wa lango uliielekea nyumba.
<br /><span class="verse" id="10">10 </span>Na vyumba vya walinzi, vya lango upande wa mashariki, vilikuwa vitatu upande 
huu, na vitatu upande huu; vyote vitatu vya kipimo kimoja; nayo miimo ilikuwa na 
kipimo kimoja, upande huu na upande huu.
<br /><span class="verse" id="11">11 </span>Akaupima upana wa mahali pa kuliingilia lango, dhiraa kumi; na urefu wa lango, 
dhiraa kumi na tatu.
<br /><span class="verse" id="12">12 </span>Na mpaka, mbele ya vile vyumba, dhiraa moja upande huu, na mpaka, dhiraa moja 
upande huu; na vile vyumba, dhiraa sita upande huu, na dhiraa sita upande huu.
<br /><span class="verse" id="13">13 </span>Akalipima lango, toka paa la chumba kimoja hata paa la chumba cha pili, upana wa 
dhiraa ishirini na tano; mlango mmoja ukielekea mlango wa pili.
<br /><span class="verse" id="14">14 </span>Akafanya miimo pia, dhiraa sitini; na uwanda uliufikilia mwimo, lango lile 
likizungukwa pande zote.
<br /><span class="verse" id="15">15 </span>Na toka mahali palipo mbele ya lango, penye maingilio yake, hata mahali palipo 
mbele ya ukumbi wa ndani ya lango, dhiraa hamsini.
<br /><span class="verse" id="16">16 </span>Na kwa vile vyumba palikuwa na madirisha yaliyofungwa, na kwa miimo yake ndani 
ya lango pande zote, na kwa matao yake vivyo hivyo; na madirisha yalikuwako, pande 
zote upande wa ndani, tena palikuwa na mitende juu ya kila mwimo.
<br /><span class="verse" id="17">17 </span>Ndipo akanileta mpaka ua wa nje, na tazama, palikuwa na vyumba, na sakafu 
iliyofanyizwa kwa ule ua pande zote; vyumba thelathini vilikuwako juu ya sakafu ile.
<br /><span class="verse" id="18">18 </span>Na ile sakafu ilikuwa kando ya malango, urefu wake sawasawa na urefu wa malango, 
yaani, sakafu ya chini.
<br /><span class="verse" id="19">19 </span>Kisha akaupima upana, toka mahali palipokuwa mbele ya lango la chini hata mahali 
palipokuwa mbele ya ua wa ndani, nje yake, dhiraa mia upande wa mashariki, na upande 
wa kaskazini.
<br /><span class="verse" id="20">20 </span>Nalo lango la ua wa nje, lililoelekea kaskazini, akalipima urefu wake, na upana 
wake.
<br /><span class="verse" id="21">21 </span>Na vyumba vyake vya walinzi vilikuwa vitatu upande huu, na vitatu upande huu; na 
miimo yake, na matao yake, kipimo chake ni sawasawa na kipimo cha lango la kwanza; 
urefu wake dhiraa hamsini, na upana wake dhiraa ishirini na tano.
<br /><span class="verse" id="22">22 </span>Na madirisha yake, na matao yake, na mitende yake, kipimo chake ni sawasawa na 
kipimo cha lango lililoelekea upande wa mashariki; nao hupanda kwa madaraja saba; na 
matao yake yalikuwa mbele yake.
<br /><span class="verse" id="23">23 </span>Na ule ua wa ndani ulikuwa na lango lililoelekea lile lango la pili, upande wa 
kaskazini, na upande wa mashariki; akapima toka lango hata lango, dhiraa mia.
<br /><span class="verse" id="24">24 </span>Akanileta mpaka upande wa kusini, na tazama, lango lililoelekea kusini; akaipima 
miimo yake, na matao yake, sawasawa na vipimo hivyo.
<br /><span class="verse" id="25">25 </span>Tena palikuwa na madirisha ndani yake, na katika matao yake pande zote kama 
madirisha hayo; urefu wake dhiraa hamsini, na upana wake dhiraa ishirini na tano.
<br /><span class="verse" id="26">26 </span>Tena palikuwa na madaraja saba ya kulipandia, na matao yake yalikuwa mbele yake; 
nalo lilikuwa na mitende, mmoja upande huu, na mmoja upande huu, juu ya miimo yake.
<br /><span class="verse" id="27">27 </span>Tena ua wa ndani ulikuwa na lango, lililoelekea kusini; akapima toka lango hata 
lango, kwa kuelekea upande wa kusini, dhiraa mia.
<br /><span class="verse" id="28">28 </span>Kisha akanileta mpaka ua wa ndani karibu na lango lililoelekea kusini; akalipima 
lango la kusini kwa vipimo vivyo hivyo;
<br /><span class="verse" id="29">29 </span>navyo vyumba vyake vya walinzi, na miimo yake, na matao yake, sawasawa na vipimo 
hivyo; tena palikuwa na madirisha ndani yake, na katika matao yake pande zote; urefu 
wake dhiraa hamsini, na upana wake dhiraa ishirini na tano.
<br /><span class="verse" id="30">30 </span>Tena palikuwa na matao pande zote, urefu wake dhiraa ishirini na tano na upana 
wake dhiraa tano.
<br /><span class="verse" id="31">31 </span>Na matao yake yaliuelekea ua wa nje, na mitende ilikuwa juu ya miimo yake; 
palikuwa na madaraja manane ya kuupandia.
<br /><span class="verse" id="32">32 </span>Akanileta mpaka ua wa ndani ulioelekea upande wa mashariki, akalipima lango kwa 
vipimo vivyo hivyo;
<br /><span class="verse" id="33">33 </span>navyo vyumba vyake vya walinzi, na miimo yake, na matao yake, kwa vipimo hivyo; 
tena palikuwa na madirisha ndani yake, na katika matao yake pande zote; urefu wake 
dhiraa hamsini, na upana wake dhiraa ishirini na tano.
<br /><span class="verse" id="34">34 </span>Na matao yake yaliuelekea ua wa nje; na mitende ilikuwa juu ya miimo yake, 
upande huu na upande huu; tena palikuwa na madaraja manane ya kuupandia.
<br /><span class="verse" id="35">35 </span>Akanileta mpaka lango lililoelekea upande wa kaskazini; akalipima kwa vipimo 
vivyo hivyo;
<br /><span class="verse" id="36">36 </span>vyumba vyake vya walinzi, na miimo yake, na matao yake; tena palikuwa na 
madirisha ndani yake pande zote; urefu wake dhiraa hamsini, na upana wake dhiraa 
ishirini na tano.
<br /><span class="verse" id="37">37 </span>Na miimo yake iliuelekea ua wa nje; na mitende ilikuwa juu ya miimo yake, upande 
huu na upande huu; tena palikuwa na madaraja manane ya kuupandia.
<br /><span class="verse" id="38">38 </span>Na chumba, pamoja na lango lake, kilikuwa karibu na miimo ya malango; ndiko 
walikoiosha sadaka ya kuteketezwa.
<br /><span class="verse" id="39">39 </span>Na katika ukumbi wa lango palikuwa na meza mbili upande huu, na meza mbili 
upande huu, ili kuichinja sadaka ya kuteketezwa, na sadaka ya dhambi, na sadaka ya 
hatia.
<br /><span class="verse" id="40">40 </span>Na upande mmoja, nje, penye madaraja ya kuliingia lango lililoelekea kaskazini, 
palikuwa na meza mbili; na upande wa pili, ulio wa ukumbi wa lango hilo, palikuwa na 
meza mbili.
<br /><span class="verse" id="41">41 </span>Palikuwa na meza nne upande huu, na meza nne upande huu, karibu na lango; meza 
nane ambazo juu yake walizichinja sadaka.
<br /><span class="verse" id="42">42 </span>Tena palikuwa na meza nne kwa sadaka za kuteketezwa, za mawe yaliyochongwa; 
urefu wake dhiraa moja na nusu, na upana wake dhiraa moja na nusu, na kimo chake 
dhiraa moja; juu yake waliviweka vyombo vya kuchinjia sadaka za kuteketezwa na sadaka.
<br /><span class="verse" id="43">43 </span>Tena hizo kulabu, ambazo urefu wake ni shubiri, zilifungwa ndani pande zote; na 
juu ya meza hizo ilikuwako nyama ya matoleo.
<br /><span class="verse" id="44">44 </span>Tena nje ya lango la ndani palikuwa na vyumba kwa waimbaji, katika ua wa ndani, 
uliokuwa kando ya lango lililoelekea kaskazini, navyo vilikabili upande wa kusini; na 
kimoja kando ya lango lililoelekea upande wa mashariki, kilikabili upande wa 
kaskazini.
<br /><span class="verse" id="45">45 </span>Akaniambia, Chumba hiki kinachokabili upande wa kusini ni kwa makuhani, yaani, 
hao walinzi wa malindo ya nyumba.
<br /><span class="verse" id="46">46 </span>Nacho chumba kinachokabili upande wa kaskazini ni kwa makuhani, walinzi wa 
malindo ya madhabahu; hao ni wana wa Sadoki, ambao miongoni mwa wana wa Lawi 
wamkaribia Bwana, ili kumtumikia.
<br /><span class="verse" id="47">47 </span>Akaupima huo ua, na urefu wake ulikuwa dhiraa mia, na upana wake dhiraa mia, 
mraba; nayo dhabahu ilikuwa mbele ya nyumba.
<br /><span class="verse" id="48">48 </span>Ndipo akanileta mpaka ukumbi wa nyumba, akapima kila mwimo wa ukumbi, dhiraa 
tano upande huu, na dhiraa tano upande huu; na upana wa lango ulikuwa dhiraa tatu 
upande huu, na dhiraa tatu upande huu.
<br /><span class="verse" id="49">49 </span>Urefu wa ukumbi ulikuwa dhiraa ishirini, na upana wake dhiraa kumi na moja; 
karibu na madaraja ambayo waliupandia; tena palikuwa na nguzo karibu na miimo, moja 
upande huu, na moja upande huu. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="41.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
