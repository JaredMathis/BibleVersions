<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Lamentations-3: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Maombolezo</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a>
<span class="chapread">3</span>
<a href="4.htm#0" class="chap"> 4</a> 
<a href="5.htm#0" class="chap"> 5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 3 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Mimi ni mtu aliyeona mateso Kwa fimbo ya ghadhabu yake.
<br /><span class="verse" id="2">2 </span>Ameniongoza na kuniendesha katika giza Wala si katika nuru.
<br /><span class="verse" id="3">3 </span>Hakika juu yangu augeuza mkono wake Mara kwa mara mchana wote.
<br /><span class="verse" id="4">4 </span>Amechakaza nyama yangu na ngozi yangu; Ameivunja mifupa yangu.
<br /><span class="verse" id="5">5 </span>Amejenga boma juu yangu, Na kunizungusha uchungu na uchovu.
<br /><span class="verse" id="6">6 </span>Amenikalisha penye giza, Kama watu waliokufa zamani.
<br /><span class="verse" id="7">7 </span>Amenizinga pande zote hata siwezi kutoka; Ameufanya mnyororo wangu mzito.
<br /><span class="verse" id="8">8 </span>Naam, nikilia na kuomba msaada, Huyapinga maombi yangu.
<br /><span class="verse" id="9">9 </span>Ameziziba njia zangu kwa mawe yaliyochongwa; Ameyapotosha mapito yangu.
<br /><span class="verse" id="10">10 </span>Alivyo kwangu ni kama dubu aoteaye, Kama simba aliye mafichoni.
<br /><span class="verse" id="11">11 </span>Amezigeuza njia zangu, na kunirarua-rarua; Amenifanya ukiwa.
<br /><span class="verse" id="12">12 </span>Ameupinda upinde wake, Na kunifanya niwe shabaha kwa mshale.
<br /><span class="verse" id="13">13 </span>Amenichoma viuno Kwa mishale ya podo lake.
<br /><span class="verse" id="14">14 </span>Nimekuwa dhihaka kwa watu wangu wote; Wimbo wao mchana kutwa.
<br /><span class="verse" id="15">15 </span>Amenijaza uchungu, Amenikinaisha kwa pakanga.
<br /><span class="verse" id="16">16 </span>Amenivunja meno kwa changarawe; Amenifunika majivu.
<br /><span class="verse" id="17">17 </span>Umeniweka nafsi yangu mbali na amani; Nikasahau kufanikiwa.
<br /><span class="verse" id="18">18 </span>Nikasema, Nguvu zangu zimepotea, Na tumaini langu kwa Bwana.
<br /><span class="verse" id="19">19 </span>Kumbuka mateso yangu, na msiba wangu, Pakanga na nyongo.
<br /><span class="verse" id="20">20 </span>Nafsi yangu ikali ikiyakumbuka hayo, Nayo imeinama ndani yangu.
<br /><span class="verse" id="21">21 </span>Najikumbusha neno hili, Kwa hiyo nina matumaini.
<br /><span class="verse" id="22">22 </span>Ni huruma za Bwana kwamba hatuangamii, Kwa kuwa rehema zake hazikomi.
<br /><span class="verse" id="23">23 </span>Ni mpya kila siku asubuhi; Uaminifu wako ni mkuu.
<br /><span class="verse" id="24">24 </span>Bwana ndiye fungu langu, husema nafsi yangu, Kwa hiyo nitamtumaini yeye.
<br /><span class="verse" id="25">25 </span>Bwana ni mwema kwa hao wamngojeao, Kwa hiyo nafsi imtafutayo.
<br /><span class="verse" id="26">26 </span>Ni vema mtu autarajie wokovu wa Bwana Na kumngojea kwa utulivu.
<br /><span class="verse" id="27">27 </span>Ni vema mwanadamu aichukue nira Wakati wa ujana wake.
<br /><span class="verse" id="28">28 </span>Na akae peke yake na kunyamaza kimya; Kwa sababu Bwana ameweka hayo juu yake.
<br /><span class="verse" id="29">29 </span>Na atie kinywa chake mavumbini; Ikiwa yamkini liko tumaini.
<br /><span class="verse" id="30">30 </span>Na amwelekezee yule ampigaye shavu lake; Ashibishwe mashutumu.
<br /><span class="verse" id="31">31 </span>Kwa kuwa Bwana hatamtupa mtu Hata milele.
<br /><span class="verse" id="32">32 </span>Maana ajapomhuzunisha atamrehemu, Kwa kadiri ya wingi wa huruma zake.
<br /><span class="verse" id="33">33 </span>Maana moyo wake hapendi kuwatesa wanadamu. Wala kuwahuzunisha.
<br /><span class="verse" id="34">34 </span>Kuwaseta chini kwa miguu Wafungwa wote wa duniani,
<br /><span class="verse" id="35">35 </span>Kuipotosha hukumu ya mtu Mbele zake Aliye juu,
<br /><span class="verse" id="36">36 </span>Na kumnyima mtu haki yake, Hayo Bwana hayaridhii kabisa.
<br /><span class="verse" id="37">37 </span>Ni nani asemaye neno nalo likafanyika, Ikiwa Bwana hakuliagiza?
<br /><span class="verse" id="38">38 </span>Je! Katika kinywa chake Aliye juu Hayatoki maovu na mema?
<br /><span class="verse" id="39">39 </span>Mbona anung'unika mwanadamu aliye hai Mtu akiadhibiwa kwa dhambi zake?
<br /><span class="verse" id="40">40 </span>Na tuchunguze njia zetu na kuzijaribu, Na kumrudia Bwana tena.
<br /><span class="verse" id="41">41 </span>Na tumwinulie Mungu aliye mbinguni Mioyo yetu na mikono.
<br /><span class="verse" id="42">42 </span>Sisi tumekosa na kuasi; Wewe hukusamehe.
<br /><span class="verse" id="43">43 </span>Umetufunika kwa hasira na kutufuatia; Umeua, wala hukuona huruma.
<br /><span class="verse" id="44">44 </span>Umejifunika nafsi yako kwa wingu, Maombi yetu yasipite.
<br /><span class="verse" id="45">45 </span>Umetufanya kuwa takataka, na vifusi Katikati ya mataifa.
<br /><span class="verse" id="46">46 </span>Juu yetu adui zetu wote Wametupanulia vinywa vyao.
<br /><span class="verse" id="47">47 </span>Hofu imetujilia na shimo, Ukiwa na uharibifu.
<br /><span class="verse" id="48">48 </span>Jicho langu lachuruzika mito ya maji Kwa ajili ya uvunjifu wa binti ya watu wangu.
<br /><span class="verse" id="49">49 </span>Jicho langu latoka machozi lisikome, Wala haliachi;
<br /><span class="verse" id="50">50 </span>Hata Bwana atakapoangalia Na kutazama toka mbinguni.
<br /><span class="verse" id="51">51 </span>Jicho langu lanitia huzuni nafsini mwangu, Kwa sababu ya binti zote za mji wangu.
<br /><span class="verse" id="52">52 </span>Walio adui zangu bila sababu Wameniwinda sana kama ndege;
<br /><span class="verse" id="53">53 </span>Wameukatilia mbali uhai wangu gerezani, Na kutupa jiwe juu yangu.
<br /><span class="verse" id="54">54 </span>Maji mengi yalipita juu ya kichwa changu, Nikasema, Nimekatiliwa mbali.
<br /><span class="verse" id="55">55 </span>Naliliitia jina lako, Bwana, kutoka lile shimo Liendalo chini kabisa.
<br /><span class="verse" id="56">56 </span>Ukaisikia sauti yangu; usifiche sikio lako Ili usisikie pumzi yangu, kwa kilio changu.
<br /><span class="verse" id="57">57 </span>Ulinikaribia siku ile nilipokulilia; Ukasema, Usiogope.
<br /><span class="verse" id="58">58 </span>Ee Bwana umenitetea mateto ya nafsi yangu; Umeukomboa uhai wangu.
<br /><span class="verse" id="59">59 </span>Umekuona kudhulumiwa kwangu, Ee Bwana; Unihukumie neno langu.
<br /><span class="verse" id="60">60 </span>Umekiona kisasi chao chote, Na mashauri yao yote juu yangu.
<br /><span class="verse" id="61">61 </span>Ee Bwana, umeyasikia matukano yao, Na mashauri yao yote juu yangu;
<br /><span class="verse" id="62">62 </span>Midomo yao walioinuka juu yangu Na maazimio yao juu yangu mchana kutwa.
<br /><span class="verse" id="63">63 </span>Uangalie kuketi kwao, na kuinuka kwao; Wimbo wao ndio mimi.
<br /><span class="verse" id="64">64 </span>Utawalipa malipo, Ee Bwana, Sawasawa na kazi ya mikono yao.
<br /><span class="verse" id="65">65 </span>Utawapa ushupavu wa moyo; Laana yako juu yao.
<br /><span class="verse" id="66">66 </span>Utawafuatia kwa hasira, na kuwaangamiza Wasiwe tena chini ya mbingu za Bwana.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
