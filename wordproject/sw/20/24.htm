<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Proverbs-24: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Mithali</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a> 
<a href="3.htm#0" class="chap"> 3</a> 
<a href="4.htm#0" class="chap"> 4</a> 
<a href="5.htm#0" class="chap"> 5</a> 
<a href="6.htm#0" class="chap"> 6</a> 
<a href="7.htm#0" class="chap"> 7</a> 
<a href="8.htm#0" class="chap"> 8</a> 
<a href="9.htm#0" class="chap"> 9</a> 
<a href="10.htm#0" class="chap"> 10</a> 
<a href="11.htm#0" class="chap"> 11</a> 
<a href="12.htm#0" class="chap"> 12</a> 
<a href="13.htm#0" class="chap"> 13</a> 
<a href="14.htm#0" class="chap"> 14</a> 
<a href="15.htm#0" class="chap"> 15</a> 
<a href="16.htm#0" class="chap"> 16</a> 
<a href="17.htm#0" class="chap"> 17</a> 
<a href="18.htm#0" class="chap"> 18</a> 
<a href="19.htm#0" class="chap"> 19</a> 
<a href="20.htm#0" class="chap"> 20</a> 
<a href="21.htm#0" class="chap"> 21</a> 
<a href="22.htm#0" class="chap"> 22</a> 
<a href="23.htm#0" class="chap"> 23</a>
<span class="chapread">24</span>
<a href="25.htm#0" class="chap"> 25</a> 
<a href="26.htm#0" class="chap"> 26</a> 
<a href="27.htm#0" class="chap"> 27</a> 
<a href="28.htm#0" class="chap"> 28</a> 
<a href="29.htm#0" class="chap"> 29</a> 
<a href="30.htm#0" class="chap"> 30</a> 
<a href="31.htm#0" class="chap"> 31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 24 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Usiwahusudu watu waovu, Wala usitamani kuwa pamoja nao;
<br /><span class="verse" id="2">2 </span>Kwa maana moyo wao hufikiri dhuluma, Na midomo yao huongea madhara.
<br /><span class="verse" id="3">3 </span>Nyumba hujengwa kwa hekima, Na kwa ufahamu huthibitika,
<br /><span class="verse" id="4">4 </span>Na kwa maarifa vyumba vyake hujazwa Vitu vyote vya thamani na vya kupendeza.
<br /><span class="verse" id="5">5 </span>Mtu mwenye hekima ana nguvu; Naam, mtu wa maarifa huongeza uwezo;
<br /><span class="verse" id="6">6 </span>Maana kwa mashauri ya akili utafanya vita; Na kwa wingi wa washauri huja wokovu.
<br /><span class="verse" id="7">7 </span>Kwa mpumbavu hekima haipatikani; Hafumbui kinywa chake langoni.
<br /><span class="verse" id="8">8 </span>Mtu afikiriye kutenda maovu, Watu watamwita mtundu;
<br /><span class="verse" id="9">9 </span>Fikira za mpumbavu ni dhambi, Na mwenye mzaha huwachukiza watu.
<br /><span class="verse" id="10">10 </span>Ukizimia siku ya taabu, Nguvu zako ni chache.
<br /><span class="verse" id="11">11 </span>Uwaokoe wanaochukuliwa ili wauawe; Nao walio tayari kuchinjwa uwaopoe.
<br /><span class="verse" id="12">12 </span>Ukisema, Sisi hatukujua hayo; Je! Yeye aipimaye mioyo siye afahamuye? Naye ailindaye nafsi yako siye ajuaye? Je! Hatamlipa kila mtu sawasawa na kazi yake?
<br /><span class="verse" id="13">13 </span>Mwanangu, ule asali, kwa maana ni njema, Na sega la asali lililo tamu ulionjapo.
<br /><span class="verse" id="14">14 </span>Basi utaijua hekima kuwa tamu kwa nafsi yako; Ikiwa umekwisha kuiona; Ndipo itakapofuata thawabu; Wala tumaini lako halitabatilika.
<br /><span class="verse" id="15">15 </span>Ewe mtu mbaya, usiyavizie makao yake mwenye haki; Wala usipaharibu mahali pake pa kupumzika;
<br /><span class="verse" id="16">16 </span>Kwa maana mwenye haki huanguka mara saba akaondoka tena; Bali wasio haki hukwazwa na mabaya.
<br /><span class="verse" id="17">17 </span>Usifurahi, adui yako aangukapo; Wala moyo wako usishangilie ajikwaapo;
<br /><span class="verse" id="18">18 </span>Bwana asije akaliona hilo, likamkasirisha; Akageuzia mbali naye hasira yake.
<br /><span class="verse" id="19">19 </span>Usikasirike kwa sababu ya watenda mabaya; Wala usiwahusudu wabaya;
<br /><span class="verse" id="20">20 </span>Kwa maana mtu mbaya hapati thawabu; Taa ya mtu mbaya itazimika.
<br /><span class="verse" id="21">21 </span>Mwanangu, mche Bwana, na mfalme; Wala usishirikiane na wenye kigeugeu;
<br /><span class="verse" id="22">22 </span>Maana msiba wao utatokea kwa ghafula; Tena ni nani aujuaye uharibifu wa miaka yao.
<br /><span class="verse" id="23">23 </span>Haya nayo pia ni maneno ya wenye akili. Kupendelea watu katika hukumu si kwema.
<br /><span class="verse" id="24">24 </span>Amwambiaye mtu mwovu, Wewe una haki; Kabila za watu watamlaani, taifa watamchukia.
<br /><span class="verse" id="25">25 </span>Bali kwao wakemeao furaha itakuwako; Na baraka ya kufanikiwa itawajilia.
<br /><span class="verse" id="26">26 </span>Aibusu midomo atoaye jawabu la haki.
<br /><span class="verse" id="27">27 </span>Tengeneza kazi yako huko nje, Jifanyizie kazi yako tayari shambani, Ukiisha, jenga nyumba yako.
<br /><span class="verse" id="28">28 </span>Usimshuhudie jirani yako pasipo sababu, Wala usidanganye kwa midomo yako.
<br /><span class="verse" id="29">29 </span>Usiseme, Nitamtenda kama alivyonitenda mimi; Nitamlipa mtu huyo sawasawa na tendo lake.
<br /><span class="verse" id="30">30 </span>Nalipita karibu na shamba la mvivu, Na shamba la mizabibu la mtu asiye na akili.
<br /><span class="verse" id="31">31 </span>Kumbe! Lote pia limemea miiba; Uso wake ulifunikwa kwa viwawi; Na ukuta wake wa mawe umebomoka.
<br /><span class="verse" id="32">32 </span>Ndipo nilipoangalia na kufikiri sana; Naliona, nikapata mafundisho.
<br /><span class="verse" id="33">33 </span>Bado kulala kidogo, kusinzia kidogo, Bado kukunja mikono upate usingizi!
<br /><span class="verse" id="34">34 </span>Hivyo, umaskini wako huja kama mnyang'anyi, Na uhitaji wako kama mtu mwenye silaha. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
