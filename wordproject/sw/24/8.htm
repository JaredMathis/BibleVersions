<!doctype html>
<html lang="sw">
<head>
<meta http-equiv="Content-Type" content="text/html; charset=UTF-8" />
<title>Jeremiah-8: Kiswahili Biblia - Agano la kale</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Yeremia</h1>
<p class="ym-noprint"> 
<a href="1.htm#0" class="chap"> 1</a> 
<a href="2.htm#0" class="chap"> 2</a> 
<a href="3.htm#0" class="chap"> 3</a> 
<a href="4.htm#0" class="chap"> 4</a> 
<a href="5.htm#0" class="chap"> 5</a> 
<a href="6.htm#0" class="chap"> 6</a> 
<a href="7.htm#0" class="chap"> 7</a>
<span class="chapread">8</span>
<a href="9.htm#0" class="chap"> 9</a> 
<a href="10.htm#0" class="chap"> 10</a> 
<a href="11.htm#0" class="chap"> 11</a> 
<a href="12.htm#0" class="chap"> 12</a> 
<a href="13.htm#0" class="chap"> 13</a> 
<a href="14.htm#0" class="chap"> 14</a> 
<a href="15.htm#0" class="chap"> 15</a> 
<a href="16.htm#0" class="chap"> 16</a> 
<a href="17.htm#0" class="chap"> 17</a> 
<a href="18.htm#0" class="chap"> 18</a> 
<a href="19.htm#0" class="chap"> 19</a> 
<a href="20.htm#0" class="chap"> 20</a> 
<a href="21.htm#0" class="chap"> 21</a> 
<a href="22.htm#0" class="chap"> 22</a> 
<a href="23.htm#0" class="chap"> 23</a> 
<a href="24.htm#0" class="chap"> 24</a> 
<a href="25.htm#0" class="chap"> 25</a> 
<a href="26.htm#0" class="chap"> 26</a> 
<a href="27.htm#0" class="chap"> 27</a> 
<a href="28.htm#0" class="chap"> 28</a> 
<a href="29.htm#0" class="chap"> 29</a> 
<a href="30.htm#0" class="chap"> 30</a> 
<a href="31.htm#0" class="chap"> 31</a> 
<a href="32.htm#0" class="chap"> 32</a> 
<a href="33.htm#0" class="chap"> 33</a> 
<a href="34.htm#0" class="chap"> 34</a> 
<a href="35.htm#0" class="chap"> 35</a> 
<a href="36.htm#0" class="chap"> 36</a> 
<a href="37.htm#0" class="chap"> 37</a> 
<a href="38.htm#0" class="chap"> 38</a> 
<a href="39.htm#0" class="chap"> 39</a> 
<a href="40.htm#0" class="chap"> 40</a> 
<a href="41.htm#0" class="chap"> 41</a> 
<a href="42.htm#0" class="chap"> 42</a> 
<a href="43.htm#0" class="chap"> 43</a> 
<a href="44.htm#0" class="chap"> 44</a> 
<a href="45.htm#0" class="chap"> 45</a> 
<a href="46.htm#0" class="chap"> 46</a> 
<a href="47.htm#0" class="chap"> 47</a> 
<a href="48.htm#0" class="chap"> 48</a> 
<a href="49.htm#0" class="chap"> 49</a> 
<a href="50.htm#0" class="chap"> 50</a> 
<a href="51.htm#0" class="chap"> 51</a> 
<a href="52.htm#0" class="chap"> 52</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Mlango 8 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Wakati ule, asema Bwana, watatoa mifupa ya wafalme wa Yuda, na mifupa ya wakuu wake, na mifupa ya makuhani, na mifupa ya manabii na mifupa ya wenyeji wa Yerusalemu, itoke makaburini mwao;
<br /><span class="verse" id="2">2 </span>nao wataitawanya mbele ya jua, na mwezi, na jeshi lote la mbinguni, walivyovipenda, na kuvitumikia, na kuandamana navyo, na kuvitafuta, na kuviabudu haitakusanywa pamoja tena, wala kuzikwa; itakuwa ni samadi juu ya uso wa nchi.
<br /><span class="verse" id="3">3 </span>Na kufa kutachaguliwa kuliko kuishi na mabaki yote waliosalia katika jamaa hii mbovu, waliosalia kila mahali nilikowafukuza, asema Bwana wa majeshi.
<br /><span class="verse" id="4">4 </span>Tena utawaambia, Bwana asema hivi, Je! Watu wataanguka, wasisimame tena? Je! Mtu atageuka aende zake, asirudi tena?
<br /><span class="verse" id="5">5 </span>Mbona, basi, watu hawa wa Yerusalemu wamegeuka waende nyuma, wasikome kugeuka hivyo? Hushika udanganyifu sana, hukataa kurudi.
<br /><span class="verse" id="6">6 </span>Nalisikiliza nikasikia, lakini walisema yasiyo sawa; hapana mtu aliyetubia maovu yake, akisema, Nimefanya nini? Kila mtu hurudia mwendo wake mwenyewe, kama farasi aendavyo kasi vitani.
<br /><span class="verse" id="7">7 </span>Naam, koikoi angani ajua nyakati zake zilizoamriwa; na hua na mbayuwayu na korongo huangalia wakati wa kuja kwao; bali watu wangu hawazijui amri za Bwana.
<br /><span class="verse" id="8">8 </span>Mwasemaje, Sisi tuna akili, na torati ya Bwana tunayo pamoja nasi? Lakini, tazama, kalamu yenye uongo ya waandishi imeifanya kuwa uongo.
<br /><span class="verse" id="9">9 </span>Wenye hekima wametahayari, wamefadhaika na kushikwa; tazama, wamelikataa neno la Bwana, wana akili gani ndani yao?
<br /><span class="verse" id="10">10 </span>Basi, kwa hiyo nitawapa watu wengine wake zao na mashamba yao nitawapa wale watakaowamiliki; maana kila mmoja wao, tangu aliye mdogo hata aliye mkubwa, ni mtamanifu; tangu nabii hata kuhani, kila mmoja hutenda mambo ya udanganyifu.
<br /><span class="verse" id="11">11 </span>Kwa maana wameiponya jeraha ya binti ya watu wangu kwa juu-juu tu, wakisema, Amani, Amani, wala hapana amani.
<br /><span class="verse" id="12">12 </span>Je! Walitahayarika, walipokuwa wametenda machukizo? La! Hawakutahayarika, wala hawakuweza kuona haya usoni; basi wataanguka miongoni mwao waangukao; wakati wa kujiliwa kwao wataangushwa chini, asema Bwana.
<br /><span class="verse" id="13">13 </span>Nitawaangamiza kabisa, asema Bwana; hapana zabibu katika mizabibu, wala tini katika mitini, hata jani lake litanyauka; na vitu vile nilivyowapa vitawapotea.
<br /><span class="verse" id="14">14 </span>Mbona tunakaa kimya? Jikusanyeni, tukaingie ndani ya miji yenye maboma, tukanyamaze humo kwa maana Bwana, Mungu wetu, ametunyamazisha, naye ametupa maji yenye uchungu tunywe, kwa sababu tumemwasi Bwana.
<br /><span class="verse" id="15">15 </span>Tulitazamia amani, lakini hayakuja mema yo yote; tulitazamia wakati wa kupona, na tazama, kufadhaika tu!
<br /><span class="verse" id="16">16 </span>Kutoka Dani kumesikiwa mkoromo wa farasi zake; nchi yote pia inatetemeka kwa sauti ya mlio wa farasi zake za vita; maana wamekuja, wamekula nchi na vyote vilivyomo; huo mji na wote wakaao ndani yake.
<br /><span class="verse" id="17">17 </span>Maana, tazama, nitatuma nyoka, naam, fira, kati yenu, wasioweza kutumbuizwa kwa uganga; nao watawauma, asema Bwana.
<br /><span class="verse" id="18">18 </span>Laiti ningeweza kujifariji, nisione huzuni! Moyo wangu umezimia ndani yangu.
<br /><span class="verse" id="19">19 </span>Tazama, sauti ya kilio cha binti ya watu wangu, itokayo katika nchi iliyo mbali sana; Je! Bwana hayumo katika Sayuni? Mfalme wake hayumo ndani yake? Mbona wamenikasirisha kwa sanamu zao walizochonga, na kwa ubatili wa kigeni?
<br /><span class="verse" id="20">20 </span>Mavuno yamepita, wakati wa hari umekwisha, wala sisi hatukuokoka.
<br /><span class="verse" id="21">21 </span>Kwa sababu ya maumivu ya binti ya watu wangu nimeumia mimi; nimevaa kaniki; ushangao umenishika.
<br /><span class="verse" id="22">22 </span>Je! Hapana zeri katika Gileadi? Huko hakuna tabibu? Mbona, basi, haijarejea afya ya binti ya watu wangu? 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="9.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
