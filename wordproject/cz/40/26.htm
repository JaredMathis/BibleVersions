<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Matouš / Matthew  26: </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Matouš </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<span class="chapread">26</span>
<a href="27.htm#0" class="chap">27</a>
<a href="28.htm#0" class="chap">28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 26 </h3>
<!--... the Word of God:--> 
<p>
<span class="verse" id="1">1 </span> I stalo se, když dokonal Ježíš řeči tyto všecky, řekl učedlníkům svým: 
<br /><span class="verse" id="2">2 </span> Víte, že po dvou dnech velikanoc bude a Syn člověka zrazen bude, aby byl ukřižován. 
<br /><span class="verse" id="3">3 </span> Tedy sešli se přední kněží a zákoníci, i starší lidu na síň nejvyššího kněze, kterýž sloul Kaifáš. 
<br /><span class="verse" id="4">4 </span> A radili se, jak by Ježíše lstivě jali a zamordovali. 
<br /><span class="verse" id="5">5 </span> Ale pravili: Ne v den sváteční, aby snad nebyl rozbroj v lidu. 
<br /><span class="verse" id="6">6 </span> Když pak byl Ježíš v Betany, v domu Šimona malomocného, 
<br /><span class="verse" id="7">7 </span> Přistoupila k němu žena, mající nádobu alabastrovou masti drahé, i vylila ji na hlavu jeho, když seděl za stolem. 
<br /><span class="verse" id="8">8 </span> A vidouce to učedlníci jeho, rozhněvali se, řkouce: I k čemu jest ztráta tato? 
<br /><span class="verse" id="9">9 </span> Neb mohla tato mast prodána býti za mnoho, a dáno býti chudým. 
<br /><span class="verse" id="10">10 </span> A znaje to Ježíš, dí jim: Proč za zlé máte této ženě? Dobrý zajisté skutek učinila nade mnou. 
<br /><span class="verse" id="11">11 </span> Nebo chudé vždycky máte s sebou, ale mne ne vždycky míti budete. 
<br /><span class="verse" id="12">12 </span> Vylivši zajisté tato mast tuto na mé tělo, ku pohřebu mému to učinila. 
<br /><span class="verse" id="13">13 </span> Amen pravím vám: Kdežkoli kázáno bude evangelium toto po všem světě, takéť i to bude praveno, co učinila tato, na památku její. 
<br /><span class="verse" id="14">14 </span> Tedy odšed k předním kněžím, jeden ze dvanácti, kterýž sloul Jidáš Iškariotský, 
<br /><span class="verse" id="15">15 </span> Řekl jim: Co mi chcete dáti, a já vám ho zradím? A oni uložili jemu dáti třidceti stříbrných. 
<br /><span class="verse" id="16">16 </span> A od té chvíle hledal příhodného času, aby ho zradil. 
<br /><span class="verse" id="17">17 </span> Prvního pak dne přesnic, přistoupili k Ježíšovi učedlníci, řkouce jemu: Kde chceš, ať připravíme tobě, abys jedl beránka? 
<br /><span class="verse" id="18">18 </span> On pak řekl: Jděte tam k jednomu do města, a rcete jemu: Vzkázalť Mistr: Čas můj blízko jest, u tebeť jísti budu beránka s učedlníky svými. 
<br /><span class="verse" id="19">19 </span> I učinili učedlníci tak, jakož jim poručil Ježíš, a připravili beránka. 
<br /><span class="verse" id="20">20 </span> A když byl večer, posadil se za stůl se dvanácti. 
<br /><span class="verse" id="21">21 </span> A když jedli, řekl jim: Amen pravím vám, že jeden z vás mne zradí. 
<br /><span class="verse" id="22">22 </span> I zarmoutivše se velmi, počali každý z nich říci jemu: Zdali já jsem, Pane? 
<br /><span class="verse" id="23">23 </span> On pak odpovídaje, řekl: Kdo omáčí se mnou rukou v míse, tenť mne zradí. 
<br /><span class="verse" id="24">24 </span> Synť zajisté člověka jde, jakož psáno o něm, ale běda člověku tomu, skrze něhož Syn člověka zrazen bude. Dobré by bylo jemu, by se byl nenarodil člověk ten. 
<br /><span class="verse" id="25">25 </span> Odpovídaje pak Jidáš, kterýž ho zrazoval, dí: Zdali já jsem, Mistře? Řekl jemu: Ty jsi řekl. 
<br /><span class="verse" id="26">26 </span> A když oni jedli, vzav Ježíš chléb a dobrořečiv, lámal, a dal učedlníkům, a řekl: Vezměte, jezte, to jest tělo mé. 
<br /><span class="verse" id="27">27 </span> A vzav kalich, a díky činiv, dal jim, řka: Pijte z toho všickni. 
<br /><span class="verse" id="28">28 </span> Neb to jest krev má nové smlouvy, kteráž za mnohé vylévá se na odpuštění hříchů. 
<br /><span class="verse" id="29">29 </span> Ale pravímť vám, žeť nebudu píti již více z tohoto plodu vinného kořene, až do onoho dne, když jej píti budu s vámi nový v království Otce mého. 
<br /><span class="verse" id="30">30 </span> A sezpívavše písničku, vyšli na horu Olivetskou. 
<br /><span class="verse" id="31">31 </span> Tedy dí jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnouť se ovce stáda. 
<br /><span class="verse" id="32">32 </span> Ale když z mrtvých vstanu, předejdu vás do Galilee. 
<br /><span class="verse" id="33">33 </span> Odpovídaje pak Petr, řekl jemu: Byť se pak všickni zhoršili nad tebou, jáť se nikdy nezhorším. 
<br /><span class="verse" id="34">34 </span> Dí mu Ježíš: Amen pravím tobě, že této noci, prve než kohout zazpívá, třikrát mne zapříš. 
<br /><span class="verse" id="35">35 </span> Řekl jemu Petr: Bychť pak měl také s tebou umříti, nezapřím tebe. Takž podobně i všickni učedlníci pravili. 
<br /><span class="verse" id="36">36 </span> Tedy přišel s nimi Ježíš na místo, kteréž sloulo Getsemany. I dí učedlníkům: Poseďtež tuto, ažť odejda, pomodlím se tamto. 
<br /><span class="verse" id="37">37 </span> A pojav s sebou Petra a dva syny Zebedeovy, počal se rmoutiti a teskliv býti. 
<br /><span class="verse" id="38">38 </span> Tedy řekl jim: Smutnáť jest duše má až k smrti. Pozůstaňtež tuto a bděte se mnou. 
<br /><span class="verse" id="39">39 </span> A poodšed maličko, padl na tvář svou, modle se a řka: Otče můj, jest-li možné, nechť odejde ode mne kalich tento. Avšak ne jakž já chci, ale jakž ty chceš. 
<br /><span class="verse" id="40">40 </span> I přišel k učedlníkům, a nalezl je, ani spí. I řekl Petrovi: Tak-liž jste nemohli jediné hodiny bdíti se mnou? 
<br /><span class="verse" id="41">41 </span> Bdětež a modlte se, abyste nevešli v pokušení. Duchť zajisté hotov jest, ale tělo nemocno. 
<br /><span class="verse" id="42">42 </span> Opět po druhé odšed, modlil se, řka: Otče můj, nemůže-liť tento kalich minouti mne, než abych jej pil, staniž se vůle tvá. 
<br /><span class="verse" id="43">43 </span> I přišed k nim, nalezl je, a oni zase spí; nebo byly oči jejich obtíženy. 
<br /><span class="verse" id="44">44 </span> A nechav jich, opět odšel, a modlil se po třetí, touž řeč říkaje. 
<br /><span class="verse" id="45">45 </span> Tedy přišel k učedlníkům svým, a řekl jim: Spětež již a odpočívejte. Aj, přiblížila se hodina, a Syna člověka zrazují v ruce hříšných. 
<br /><span class="verse" id="46">46 </span> Vstaňtež, pojďme. Aj, přiblížil se ten, jenž mne zrazuje. 
<br /><span class="verse" id="47">47 </span> A když on ještě mluvil, aj, Jidáš, jeden ze dvanácti, přišel, a s ním zástup mnohý s meči a s kyjmi, poslaných od předních kněží a starších lidu. 
<br /><span class="verse" id="48">48 </span> Ten pak, jenž jej zrazoval, dal jim znamení, řka: Kteréhožťkoli políbím, ten jest; držtež jej. 
<br /><span class="verse" id="49">49 </span> A hned přistoupiv k Ježíšovi, řekl: Zdráv buď, Mistře, a políbil jej. 
<br /><span class="verse" id="50">50 </span> I řekl jemu Ježíš: Příteli, nač jsi přišel? Tedy přistoupili a ruce vztáhli na Ježíše a jali ho. 
<br /><span class="verse" id="51">51 </span> A aj, jeden z těch, kteříž byli s Ježíšem, vztáh ruku, vytrhl meč svůj; a udeřiv služebníka nejvyššího kněze, uťal ucho jeho. 
<br /><span class="verse" id="52">52 </span> Tedy dí jemu Ježíš: Obrať meč svůj v místo jeho; nebo všickni, kteříž meč berou, od meče zahynou. 
<br /><span class="verse" id="53">53 </span> Zdaliž mníš, že bych nyní nemohl prositi Otce svého, a vydal by mi více nežli dvanácte houfů andělů? 
<br /><span class="verse" id="54">54 </span> Ale kterak by se pak naplnila Písma, kteráž svědčí, že tak musí býti? 
<br /><span class="verse" id="55">55 </span> V tu hodinu řekl Ježíš k zástupům: Jako na lotra vyšli jste s meči a s kyjmi jímati mne. Na každý den sedával jsem u vás, uče v chrámě, a nejali jste mne. 
<br /><span class="verse" id="56">56 </span> Ale toto se všecko stalo, aby se naplnila Písma prorocká. Tedy učedlníci všickni opustivše ho, utekli. 
<br /><span class="verse" id="57">57 </span> A oni javše Ježíše, vedli ho k Kaifášovi nejvyššímu knězi, kdežto zákoníci a starší byli se sešli. 
<br /><span class="verse" id="58">58 </span> Ale Petr šel za ním zdaleka, až do síně nejvyššího kněze. A všed vnitř, seděl s služebníky, aby viděl všeho toho konec. 
<br /><span class="verse" id="59">59 </span> Přední pak kněží a starší a všecka ta rada hledali falešného svědectví proti Ježíšovi, aby jej na smrt vydali, 
<br /><span class="verse" id="60">60 </span> I nenalezli. A ačkoli mnozí falešní svědkové přistupovali, však nenalézali. Naposledy pak přišli dva falešní svědkové, 
<br /><span class="verse" id="61">61 </span> A řekli: Tento jest pověděl: Mohu zbořiti chrám Boží a ve třech dnech zase jej ustavěti. 
<br /><span class="verse" id="62">62 </span> A povstav nejvyšší kněz, řekl jemu: Nic neodpovídáš? Což pak tito proti tobě svědčí? 
<br /><span class="verse" id="63">63 </span> Ale Ježíš mlčel. I odpovídaje nejvyšší kněz, řekl k němu: Zaklínám tě skrze Boha živého, abys nám pověděl, jsi-li ty Kristus Syn Boží? 
<br /><span class="verse" id="64">64 </span> Dí mu Ježíš: Ty jsi řekl. Ale však pravím vám: Od toho času uzříte Syna člověka sedícího na pravici moci Boží a přicházejícího na oblacích nebeských. 
<br /><span class="verse" id="65">65 </span> Tedy nejvyšší kněz roztrhl roucho své, a řekl: Rouhal se. Což ještě potřebujeme svědků? Aj, nyní jste slyšeli rouhání jeho. 
<br /><span class="verse" id="66">66 </span> Co se vám zdá? A oni odpovídajíce, řekli: Hodenť jest smrti. 
<br /><span class="verse" id="67">67 </span> Tedy plili na tvář jeho a pohlavkovali jej; jiní pak hůlkami jej bili, 
<br /><span class="verse" id="68">68 </span> Říkajíce: Hádej nám, Kriste, kdo jest ten, kterýž tebe udeřil? 
<br /><span class="verse" id="69">69 </span> Ale Petr seděl vně v síni. I přistoupila k němu jedna děvečka, řkuci: I ty jsi byl s Ježíšem tím Galilejským. 
<br /><span class="verse" id="70">70 </span> On pak zapřel přede všemi, řka: Nevím, co pravíš. 
<br /><span class="verse" id="71">71 </span> A když vycházel ze dveří, uzřela jej jiná děvečka. I řekla těm, kteříž tu byli: I tento byl s Ježíšem tím Nazaretským. 
<br /><span class="verse" id="72">72 </span> A on opět zapřel s přísahou, řka: Neznám toho člověka. 
<br /><span class="verse" id="73">73 </span> A po malé chvíli přistoupili blíže, kteříž tu stáli, i řekli Petrovi: Jistě i ty z nich jsi, neb i řeč tvá známa tebe činí. 
<br /><span class="verse" id="74">74 </span> Tedy počal se proklínati a přisahati, řka: Neznám toho člověka. A hned kohout zazpíval. 
<br /><span class="verse" id="75">75 </span> I rozpomenul se Petr na slovo Ježíšovo, kterýž jemu byl řekl: Že prve než kohout zazpívá, třikrát mne zapříš. A vyšed ven, plakal hořce. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
