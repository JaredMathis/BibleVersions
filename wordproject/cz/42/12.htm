<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Lukáš  / Luke 12: </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Lukáš  </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<span class="chapread">12</span>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 12 </h3>
<!--... the Word of God:--><span class="dimver">
</span>
<p><span class="verse" id="1">1 </span> A vtom, když mnozí zástupové scházeli se, takže jedni druhé velmi tlačili, počal mluviti k učedlníkům svým: Nejpředněji se varujte od kvasu farizeů, jenž jest pokrytství. 
<br /><span class="verse" id="2">2 </span> Neboť nic není skrytého, což by nemělo býti zjeveno; ani jest co tajného, ješto by nemělo býti zvědíno. 
<br /><span class="verse" id="3">3 </span> Protož to, co jste pravili ve tmách, bude na světle slyšáno, a co jste sobě v uši šeptali v pokojích, hlásánoť bude na střechách. 
<br /><span class="verse" id="4">4 </span> Pravím pak vám přátelům svým: Nestrachujte se těch, jenž tělo zabíjejí, a potom nemají, co by více učinili. 
<br /><span class="verse" id="5">5 </span> Ale ukážiť vám, koho se máte báti: Bojte se toho, kterýžto, když zabije, má moc uvrci do pekelného ohně. Jistě, pravím vám, toho se bojte. 
<br /><span class="verse" id="6">6 </span> Zdaliž neprodávají pět vrabců za dva haléře? Avšak ani jeden z nich není v zapomenutí před Bohem. 
<br /><span class="verse" id="7">7 </span> Nýbrž i vlasové hlavy vaší všickni zečteni jsou. Protož nebojtež se, mnohemť vy vrabce převyšujete. 
<br /><span class="verse" id="8">8 </span> Pravímť pak vám: Každý kdož by koli vyznal mne před lidmi, i Syn člověka vyzná jej před anděly Božími. 
<br /><span class="verse" id="9">9 </span> Kdož by mne pak zapřel před lidmi, zapřínť bude před anděly Božími. 
<br /><span class="verse" id="10">10 </span> A každý kdož dí slovo proti Synu člověka, bude mu odpuštěno, ale tomu, kdož by se Duchu svatému rouhal, nebudeť odpuštěno. 
<br /><span class="verse" id="11">11 </span> Když pak vás voditi budou do škol a k vladařům a k mocným, nepečujte, kterak aneb co byste odpovídali, aneb co byste mluvili. 
<br /><span class="verse" id="12">12 </span> Duch svatý zajisté naučí vás v tu hodinu, co byste měli mluviti. 
<br /><span class="verse" id="13">13 </span> I řekl jemu jeden z zástupu: Mistře, rci bratru mému, ať rozdělí se mnou dědictví. 
<br /><span class="verse" id="14">14 </span> A on řekl jemu: Člověče, kdo mne ustavil soudcí aneb děličem nad vámi? 
<br /><span class="verse" id="15">15 </span> I řekl k nim: Viztež a vystříhejte se od lakomství; neboť ne v rozhojnění statku něčího život jeho záleží. 
<br /><span class="verse" id="16">16 </span> Pověděl jim také i podobenství, řka: Člověka jednoho bohatého hojné úrody pole přineslo. 
<br /><span class="verse" id="17">17 </span> I přemyšloval sám v sobě, řka: Co učiním, že nemám, kde bych shromáždil úrody své? 
<br /><span class="verse" id="18">18 </span> I řekl: Toto učiním: Zbořím stodoly své a větších nadělám, a tu shromáždím všecky své úrody i zboží svá. 
<br /><span class="verse" id="19">19 </span> A dím duši své: Duše, máš mnoho statku složeného za mnohá léta, odpočívej, jez, pij, měj dobrou vůli. 
<br /><span class="verse" id="20">20 </span> I řekl jemu Bůh: Ó blázne, této noci požádají duše tvé od tebe, a to, cožs připravil, čí bude? 
<br /><span class="verse" id="21">21 </span> Takť jest každý, kdož sobě shromažďuje, a není v Bohu bohatý. 
<br /><span class="verse" id="22">22 </span> Řekl pak učedlníkům svým: Protož pravím vám: Nebuďtež pečliví o život svůj, co byste jedli, ani o tělo, čím byste se odívali. 
<br /><span class="verse" id="23">23 </span> Život větší jest nežli pokrm, a tělo větší nežli oděv. 
<br /><span class="verse" id="24">24 </span> Patřte na havrany, žeť nesejí, ani žnou, a nemají špižírny, ani stodoly, a Bůh krmí je. I čím v větší vážnosti jste vy než ptactvo? 
<br /><span class="verse" id="25">25 </span> A kdož pak z vás pečlivě o to mysle, můž přidati ku postavě své loket jeden? 
<br /><span class="verse" id="26">26 </span> Poněvadž tedy nemůžete s to býti, což nejmenšího jest, proč o jiné věci se staráte? 
<br /><span class="verse" id="27">27 </span> Patřte na kvítí polní, kterak rostou, nedělají, ani předou, a pravímť vám, že ani Šalomoun ve vší slávě své nebyl tak odín, jako jedno z těchto. 
<br /><span class="verse" id="28">28 </span> A poněvadž trávu, kteráž dnes na poli jest, a zítra do peci uvržena bývá, Bůh tak odívá, čím více vás, ó malé víry? 
<br /><span class="verse" id="29">29 </span> I vy nestarejte se o to, co byste jedli, aneb co byste pili, aniž o to tak velmi pečujte. 
<br /><span class="verse" id="30">30 </span> Nebo těch všech věcí národové světa tohoto hledají. Víť pak Otec váš, že těch věcí potřebujete. 
<br /><span class="verse" id="31">31 </span> Ale raději hledejte království Božího, a tyto všecky věci budou vám přidány. 
<br /><span class="verse" id="32">32 </span> Neboj se, ó maličké stádce, neboť se zalíbilo Otci vašemu dáti vám království. 
<br /><span class="verse" id="33">33 </span> Prodávejte statky vaše, a dávejte almužnu. Dělejte sobě pytlíky, kteříž nevetšejí, poklad, kterýž nehyne, v nebesích, kdežto zloděj dojíti nemůž, a kdež mol nekazí. 
<br /><span class="verse" id="34">34 </span> Nebo kdež jest poklad váš, tuť bude i srdce vaše. 
<br /><span class="verse" id="35">35 </span> Buďtež bedra vaše přepásaná, a svíce hořící. 
<br /><span class="verse" id="36">36 </span> A vy podobni buďte lidem očekávajícím Pána svého, až by se vrátil z svadby, aby hned, jakž by přišel a potloukl, otevřeli jemu. 
<br /><span class="verse" id="37">37 </span> Blaze služebníkům těm, kteréž přijda Pán, nalezl by, a oni bdí. Amen pravím vám, že přepáše se, a káže jim sednouti za stůl, a chodě, bude jim sloužiti. 
<br /><span class="verse" id="38">38 </span> A přišel-liť by v druhé bdění, a pakliť by v třetí bdění přišel, a tak je nalezl, blahoslavení jsou služebníci ti. 
<br /><span class="verse" id="39">39 </span> Toto pak vězte, že byť věděl hospodář, v kterou by hodinu měl zloděj přijíti, bděl by zajisté, a nedal by podkopati domu svého. 
<br /><span class="verse" id="40">40 </span> Protož i vy buďte hotovi, nebo v kterou hodinu nenadějete se, Syn člověka přijde. 
<br /><span class="verse" id="41">41 </span> I řekl jemu Petr: Pane, nám-li pravíš toto podobenství, čili všechněm? 
<br /><span class="verse" id="42">42 </span> I dí Pán: Aj kdo jest věrný šafář a opatrný, jehož by ustanovil pán nad čeledí svou, aby jim v čas dával vyměřený pokrm, 
<br /><span class="verse" id="43">43 </span> Blahoslavený služebník ten, kteréhož, když by přišel pán jeho, nalezne, an tak činí. 
<br /><span class="verse" id="44">44 </span> Vpravdě pravím vám, že nade vším statkem svým ustanoví jej. 
<br /><span class="verse" id="45">45 </span> Pakli by řekl služebník ten v srdci svém: Prodlévá přijíti pán můj, i počal by bíti služebníky a služebnice, a jísti a píti i opíjeti se, 
<br /><span class="verse" id="46">46 </span> Přijdeť pán služebníka toho v den, v kterýž se nenaděje, a v hodinu, kteréž neví. I oddělíť jej, a díl jeho položí s nevěrnými. 
<br /><span class="verse" id="47">47 </span> Služebník pak ten, kterýž by znal vůli pána svého a nepřipravoval se, a nečinil podle vůle jeho, bit bude velmi. 
<br /><span class="verse" id="48">48 </span> Ale kterýž neznal, a hodné věci trestání činil, bit bude ne tak velmi. Každému pak, komuž jest mnoho dáno, mnoho bude od něho požádáno; a komuť jsou mnoho poručili, víceť požádají od něho. 
<br /><span class="verse" id="49">49 </span> Oheň přišel jsem pustiti na zemi, a co chci, jestliže již hoří? 
<br /><span class="verse" id="50">50 </span> Ale křtem mám křtěn býti, a kterak jsem soužen, dokudž se nevykoná! 
<br /><span class="verse" id="51">51 </span> A což se domníváte, že bych přišel pokoj dáti na zemi? Nikoli, pravím vám, ale rozdělení. 
<br /><span class="verse" id="52">52 </span> Nebo již od této chvíle bude jich pět v jednom domu rozděleno, tři proti dvěma, a dva proti třem. 
<br /><span class="verse" id="53">53 </span> Bude rozdělen otec proti synu, a syn proti otci, mátě proti dceři, a dcera proti mateři, svegruše proti nevěstě své, a nevěsta proti svegruši své. 
<br /><span class="verse" id="54">54 </span> Pravil také i k zástupům: Když vídáte oblak, an vzchodí od západu, hned pravíte: Příval jde, a tak bývá. 
<br /><span class="verse" id="55">55 </span> A když od poledne vítr věje, říkáte: Bude horko, a býváť. 
<br /><span class="verse" id="56">56 </span> Pokrytci, způsob nebe a země umíte souditi, a kterakž pak tohoto času nepoznáváte? 
<br /><span class="verse" id="57">57 </span> Ano proč i sami od sebe nesoudíte, což spravedlivého jest? 
<br /><span class="verse" id="58">58 </span> Když pak jdeš s protivníkem svým k vrchnosti, na cestě přičiň se o to, abys byl zproštěn od něho, aby snad netáhl tebe k soudci, a soudce dal by tebe biřici, a biřic vsadil by tě do žaláře. 
<br /><span class="verse" id="59">59 </span> Pravím tobě: Nevyjdeš odtud, dokudž bys i toho posledního haléře nenavrátil. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="13.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
