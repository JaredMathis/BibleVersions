<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Lukáš  / Luke 22: </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Lukáš  </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 22 </h3>
<!--... the Word of God:--><span class="dimver">
</span>
<p><span class="verse" id="1">1 </span> Přibližoval se pak svátek přesnic, jenž slove velikanoc. 
<br /><span class="verse" id="2">2 </span> I hledali přední kněží a zákoníci, kterak by jej vyhladili; ale obávali se lidu. 
<br /><span class="verse" id="3">3 </span> Tedy ďábel vstoupil do Jidáše, kterýž sloul Iškariotský, jednoho z počtu dvanácti. 
<br /><span class="verse" id="4">4 </span> A on odšed, mluvil s předními kněžími, a s úředníky nad chrámem, kterak by ho jim zradil. 
<br /><span class="verse" id="5">5 </span> I zradovali se, a smluvili s ním, že mu chtí peníze dáti. 
<br /><span class="verse" id="6">6 </span> A on také jim přiřekl. I hledal příhodného času, aby ho jim zradil bez zástupu. 
<br /><span class="verse" id="7">7 </span> Tedy přišel den přesnic, v kterémžto zabit měl býti beránek. 
<br /><span class="verse" id="8">8 </span> I poslal Ježíš Petra a Jana, řka: Jdouce, připravte nám beránka, abychom jedli. 
<br /><span class="verse" id="9">9 </span> A oni řekli mu: Kde chceš, ať připravíme? 
<br /><span class="verse" id="10">10 </span> On pak řekl k nim: Aj, když vcházeti budete do města, potkáť vás člověk, dčbán vody nesa. Jdětež za ním do domu, do kteréhož vejde. 
<br /><span class="verse" id="11">11 </span> A díte hospodáři toho domu: Vzkazuje tobě Mistr: Kde jest síň, kdežto budu jísti beránka s učedlníky svými? 
<br /><span class="verse" id="12">12 </span> A onť vám ukáže večeřadlo veliké podlážené. Tam připravte. 
<br /><span class="verse" id="13">13 </span> I odšedše, nalezli, jakž jim pověděl, a připravili beránka. 
<br /><span class="verse" id="14">14 </span> A když přišel čas večeře, posadil se za stůl, a dvanácte apoštolů s ním. 
<br /><span class="verse" id="15">15 </span> I řekl jim: Žádostí žádal jsem tohoto beránka jísti s vámi, prve než bych trpěl. 
<br /><span class="verse" id="16">16 </span> Nebo pravímť vám, žeť ho již více nebudu jísti, ažť se naplní v království Božím. 
<br /><span class="verse" id="17">17 </span> A vzav kalich, a díky činiv, řekl: Vezměte jej a dělte mezi sebou. 
<br /><span class="verse" id="18">18 </span> Neboť pravím vám, žeť nebudu píti z plodu vinného kořene, ažť království Boží přijde. 
<br /><span class="verse" id="19">19 </span> A vzav chléb, díky činiv, lámal a dal jim, řka: To jest tělo mé, kteréž se za vás dává. To čiňte na mou památku. 
<br /><span class="verse" id="20">20 </span> Takž také dal jim i kalich, když bylo po večeři, řka: Tento kalich jest nová smlouva v mé krvi, kteráž se za vás vylévá. 
<br /><span class="verse" id="21">21 </span> Ale aj, ruka zrádce mého se mnou jest za stolem. 
<br /><span class="verse" id="22">22 </span> A Syn zajisté člověka jde, tak jakž jest uloženo o něm, ale běda člověku tomu, kterýž ho zrazuje. 
<br /><span class="verse" id="23">23 </span> Tedy oni počali vyhledávati mezi sebou, kdo by z nich byl, kterýž by to měl učiniti. 
<br /><span class="verse" id="24">24 </span> Stal se pak i svár mezi nimi, kdo by z nich zdál se býti větší. 
<br /><span class="verse" id="25">25 </span> On pak řekl jim: Králové národů panují nad nimi, a kteříž moc mají nad nimi, dobrodincové slovou. 
<br /><span class="verse" id="26">26 </span> Ale vy ne tak. Nýbrž kdož větší jest mezi vámi, budiž jako nejmenší, a kdož vůdce jest, budiž jako sloužící. 
<br /><span class="verse" id="27">27 </span> Nebo kdo větší jest, ten-li, kterýž sedí, čili ten, kterýž slouží? Zdali ne ten, kterýž sedí? Ale já mezi vámi jsem jako ten, kterýž slouží. 
<br /><span class="verse" id="28">28 </span> Vy pak jste ti, kteříž jste v mých pokušeních se mnou zůstali. 
<br /><span class="verse" id="29">29 </span> A jáť vám způsobuji, jakož mi způsobil Otec můj, království, 
<br /><span class="verse" id="30">30 </span> Abyste jedli a pili za stolem mým v království mém, a seděli na stolicích, soudíce dvanáctero pokolení Izraelské. 
<br /><span class="verse" id="31">31 </span> I řekl Pán: Šimone, Šimone, aj, satan vyprosil vás, aby vás tříbil jako pšenici. 
<br /><span class="verse" id="32">32 </span> Ale jáť jsem prosil za tebe, aby nezhynula víra tvá. A ty někdy obrátě se, potvrzuj bratří svých. 
<br /><span class="verse" id="33">33 </span> A on řekl jemu: Pane, s tebou hotov jsem i do žaláře i na smrt jíti. 
<br /><span class="verse" id="34">34 </span> On pak dí: Pravím tobě, Petře, nezazpíváť dnes kohout, až prve třikrát zapříš, že neznáš mne. 
<br /><span class="verse" id="35">35 </span> I řekl jim: Když jsem vás posílal bez pytlíka, a bez mošny, a bez obuvi, zdali jste v čem nedostatek měli? A oni řekli: V ničemž. 
<br /><span class="verse" id="36">36 </span> Tedy dí jim: Ale nyní, kdo má pytlík, vezmi jej, a též i mošnu; a kdož nemá, prodej sukni svou, a kup sobě meč. 
<br /><span class="verse" id="37">37 </span> Nebo pravím vám, že se ještě to musí naplniti na mně, což psáno: A s nešlechetnými počten jest. Nebo ty věci, kteréž psány jsou o mně, konec berou. 
<br /><span class="verse" id="38">38 </span> Oni pak řekli: Pane, aj, dva meče teď. A on řekl jim: Dostiť jest. 
<br /><span class="verse" id="39">39 </span> A vyšed podle obyčeje svého, šel na horu Olivovou, a šli za ním i učedlníci jeho. 
<br /><span class="verse" id="40">40 </span> A když přišel na místo, řekl jim: Modlte se, abyste nevešli v pokušení. 
<br /><span class="verse" id="41">41 </span> A sám vzdáliv se od nich, jako by mohl kamenem dohoditi, a poklek na kolena, modlil se, 
<br /><span class="verse" id="42">42 </span> Řka: Otče, chceš-li, přenes kalich tento ode mne, ale však ne má vůle, ale tvá staň se. 
<br /><span class="verse" id="43">43 </span> I ukázal se jemu anděl s nebe, posiluje ho. 
<br /><span class="verse" id="44">44 </span> A jsa v boji, horlivěji se modlil. I učiněn jest pot jeho jako krůpě krve tekoucí na zemi. 
<br /><span class="verse" id="45">45 </span> A vstav od modlitby, a přišed k učedlníkům, nalezl je, ani spí zámutkem. 
<br /><span class="verse" id="46">46 </span> I řekl jim: Co spíte? Vstaňte a modlte se, abyste nevešli v pokušení. 
<br /><span class="verse" id="47">47 </span> A když on ještě mluvil, aj, zástup, a ten, kterýž sloul Jidáš, jeden ze dvanácti, šel napřed, a přiblížil se k Ježíšovi, aby jej políbil. 
<br /><span class="verse" id="48">48 </span> Ježíš pak řekl jemu: Jidáši, políbením Syna člověka zrazuješ? 
<br /><span class="verse" id="49">49 </span> A vidouce ti, kteříž při něm byli, k čemu se chýlí, řekli jemu: Pane, budeme-liž bíti mečem? 
<br /><span class="verse" id="50">50 </span> I udeřil jeden z nich služebníka nejvyššího kněze, a uťal ucho jeho pravé. 
<br /><span class="verse" id="51">51 </span> A Ježíš odpověděv, řekl: Nechtež až potud. A dotkna se ucha jeho, uzdravil jej. 
<br /><span class="verse" id="52">52 </span> I dí Ježíš těm, kteříž přišli k němu, předním kněžím a úředníkům chrámu a starším: Jako na lotra vyšli jste s meči a s kyjmi? 
<br /><span class="verse" id="53">53 </span> Ješto na každý den býval jsem s vámi v chrámě, a nevztáhli jste rukou na mne. Ale totoť jest ta vaše hodina a moc temnosti. 
<br /><span class="verse" id="54">54 </span> A oni javše jej, vedli ho, a uvedli do domu nejvyššího kněze. Petr pak šel za ním zdaleka. 
<br /><span class="verse" id="55">55 </span> A když zanítili oheň uprostřed síně a posadili se vůkol, sedl Petr mezi ně. 
<br /><span class="verse" id="56">56 </span> A uzřevši ho jedna děvečka, an sedí u ohně, a pilně naň pohleděvši, řekla: I tento byl s ním. 
<br /><span class="verse" id="57">57 </span> A on zapřel ho, řka: Ženo, neznám ho. 
<br /><span class="verse" id="58">58 </span> A po malé chvíli jiný, vida jej, řekl: I ty z nich jsi. Petr pak řekl: Ó člověče, nejsem. 
<br /><span class="verse" id="59">59 </span> A potom asi po jedné hodině jiný potvrzoval, řka: V pravdě i tento s ním byl, neb i Galilejský jest. 
<br /><span class="verse" id="60">60 </span> I řekl Petr: Člověče, nevím, co pravíš. A hned, když on ještě mluvil, kohout zazpíval. 
<br /><span class="verse" id="61">61 </span> I obrátiv se Pán, pohleděl na Petra. I rozpomenul se Petr na slovo Páně, kterak jemu byl řekl: Že prve než kohout zazpívá, třikrát mne zapříš. 
<br /><span class="verse" id="62">62 </span> I vyšed ven Petr, plakal hořce. 
<br /><span class="verse" id="63">63 </span> Muži pak ti, kteříž drželi Ježíše, posmívali se jemu, tepouce ho. 
<br /><span class="verse" id="64">64 </span> A zakrývajíce ho, bili jej v tvář, a tázali se ho, řkouce: Prorokuj, kdo jest, kterýž tebe udeřil? 
<br /><span class="verse" id="65">65 </span> A jiného mnoho, rouhajíce se, mluvili proti němu. 
<br /><span class="verse" id="66">66 </span> A když byl den, sešli se starší lidu a přední kněží a zákoníci, a vedli ho do rady své, 
<br /><span class="verse" id="67">67 </span> Řkouce: Jsi-li ty Kristus? Pověz nám! I dí jim: Povím-li vám, nikoli neuvěříte. 
<br /><span class="verse" id="68">68 </span> A pakli se vás co otíži, neodpovíte mi, ani propustíte. 
<br /><span class="verse" id="69">69 </span> Ale od této chvíle Syn člověka sedne na pravici moci Boží. 
<br /><span class="verse" id="70">70 </span> I řekli všickni: Tedy jsi ty Syn Boží? On pak řekl jim: Vy pravíte, že já jsem. 
<br /><span class="verse" id="71">71 </span> A oni řekli: Což ještě potřebujeme svědectví? Však jsme sami slyšeli z úst jeho. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
