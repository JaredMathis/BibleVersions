<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Marie a Josefa v Betlémě; Narození Ježíše  - Lukáš 2</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Lukáš  </h1>
<p class="ym-noprint">  
<a href="1.htm#0" class="chap">1</a>
<span class="chapread">2</span>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 2 </h3>
<!--... the Word of God:--><span class="dimver">
</span>
<p><span class="verse" id="1">1 </span> I stalo se v těch dnech, vyšlo jest vyrčení od císaře Augusta, aby byl popsán všecken svět. 
<br /><span class="verse" id="2">2 </span> (To popsání nejprve stalo se, když vladařem Syrským byl Cyrenius.) 
<br /><span class="verse" id="3">3 </span> I šli všickni, aby zapsáni byli, jeden každý do svého města. 
<br /><span class="verse" id="4">4 </span> Vstoupil pak i Jozef od Galilee z města Nazarétu do Judstva, do města Davidova, kteréž slove Betlém, (protože byl z domu a z čeledi Davidovy,) 
<br /><span class="verse" id="5">5 </span> Aby zapsán byl s Marijí, zasnoubenou sobě manželkou, těhotnou. 
<br /><span class="verse" id="6">6 </span> I stalo se, když tam byli, naplnili se dnové Marie, aby porodila. 
<br /><span class="verse" id="7">7 </span> I porodila Syna svého prvorozeného, a plénkami ho obvinula, a položila jej v jeslech, neb neměli jinde místa v hospodě. 
<br /><span class="verse" id="8">8 </span> A pastýři byli v krajině té, ponocujíce a stráž noční držíce nad svým stádem. 
<br /><span class="verse" id="9">9 </span> A aj, anděl Páně postavil se podle nich, a sláva Páně osvítila je. I báli se bázní velikou. 
<br /><span class="verse" id="10">10 </span> Tedy řekl jim anděl: Nebojtež se; nebo aj, zvěstuji vám radost velikou, kteráž bude všemu lidu. 
<br /><span class="verse" id="11">11 </span> Nebo narodil se vám dnes Spasitel, jenž jest Kristus Pán, v městě Davidově. 
<br /><span class="verse" id="12">12 </span> A toto vám bude za znamení: Naleznete nemluvňátko plénkami obvinuté, a ležící v jeslech. 
<br /><span class="verse" id="13">13 </span> A hned s andělem zjevilo se množství rytířstva nebeského, chválících Boha a řkoucích: 
<br /><span class="verse" id="14">14 </span> Sláva na výsostech Bohu, a na zemi pokoj, lidem dobrá vůle. 
<br /><span class="verse" id="15">15 </span> I stalo se, jakž odešli od nich andělé do nebe, že ti lidé, totiž pastýři, řekli vespolek: Pojďme až do Betléma a vizme tu věc, jenž se stala, o níž Pán oznámil nám. 
<br /><span class="verse" id="16">16 </span> I přišli, chvátajíce, a nalezli Mariji a Jozefa, a nemluvňátko ležící v jeslech. 
<br /><span class="verse" id="17">17 </span> A viděvše, rozhlašovali to, což jim povědíno bylo o tom dítěti. 
<br /><span class="verse" id="18">18 </span> I divili se všickni, kteříž slyšeli o tom, což bylo mluveno od pastýřů k nim. 
<br /><span class="verse" id="19">19 </span> Ale Maria zachovávala všecka slova tato, skládajici je v srdci svém. 
<br /><span class="verse" id="20">20 </span> I navrátili se pastýři, velebíce a chválíce Boha ze všeho, což slyšeli a viděli, tak jakž bylo povědíno jim. 
<br /><span class="verse" id="21">21 </span> A když se naplnilo dní osm, aby obřezáno bylo dítě, nazváno jest jméno jeho Ježíš, kterýmž bylo nazváno od anděla, prve než se v životě počalo. 
<br /><span class="verse" id="22">22 </span> A když se naplnili dnové očišťování Marie podle Zákona Mojžíšova, přinesli jej do Jeruzaléma, aby ho postavili přede Pánem, 
<br /><span class="verse" id="23">23 </span> (Jakož psáno jest v Zákoně Páně, že každý pacholík, otvíraje život, svatý Pánu slouti bude,) 
<br /><span class="verse" id="24">24 </span> A aby dali obět, jakož povědíno jest v Zákoně Páně, dvě hrdličky anebo dvé holoubátek. 
<br /><span class="verse" id="25">25 </span> A aj, člověk jeden byl v Jeruzalémě, jemuž jméno Simeon. A člověk ten byl spravedlivý a nábožný, očekávající potěšení Izraelského, a Duch svatý byl v něm. 
<br /><span class="verse" id="26">26 </span> A bylo jemu zjeveno od Ducha svatého, že neuzří smrti, až by prve uzřel Krista Páně. 
<br /><span class="verse" id="27">27 </span> Ten přišel, ponuknut jsa od Ducha Páně, do chrámu. A když uvodili dítě Ježíše rodičové, aby učinili podle obyčeje Zákona za něj, 
<br /><span class="verse" id="28">28 </span> Tedy on vzal jej na lokty své, i chválil Boha a řekl: 
<br /><span class="verse" id="29">29 </span> Nyní propouštíš služebníka svého, Pane, podle slova svého v pokoji. 
<br /><span class="verse" id="30">30 </span> Neboť jsou viděly oči mé spasení tvé, 
<br /><span class="verse" id="31">31 </span> Kteréž jsi připravil před obličejem všech lidí, 
<br /><span class="verse" id="32">32 </span> Světlo k zjevení národům a slávu lidu tvého Izraelského. 
<br /><span class="verse" id="33">33 </span> Otec pak a matka jeho divili se těm věcem, kteréž praveny byly o něm. 
<br /><span class="verse" id="34">34 </span> I požehnal jim Simeon, a řekl k Mariji, matce jeho: Aj, položen jest tento ku pádu a ku povstání mnohým v Izraeli, a na znamení, kterémužto bude odpíráno, 
<br /><span class="verse" id="35">35 </span> (A tvou vlastní duši pronikne meč,) aby zjevena byla z mnohých srdcí myšlení. 
<br /><span class="verse" id="36">36 </span> Byla také Anna prorokyně, dcera Fanuelova z pokolení Aser. Ta se byla zstarala ve dnech mnohých, a živa byla s mužem svým sedm let od panenství svého. 
<br /><span class="verse" id="37">37 </span> A ta vdova byla, mající let okolo osmdesáti a čtyř, kteráž nevycházela z chrámu, posty a modlitbami sloužeci Bohu dnem i nocí. 
<br /><span class="verse" id="38">38 </span> A ta v touž hodinu přišedši, chválila Pána, a mluvila o něm všechněm, kteříž čekali vykoupení v Jeruzalémě. 
<br /><span class="verse" id="39">39 </span> Oni pak, jakž vykonali všecko podle Zákona Páně, vrátili se do Galilee, do města svého Nazaréta. 
<br /><span class="verse" id="40">40 </span> Dítě pak rostlo a posilovalo se v duchu, plné moudrosti, a milost Boží byla v něm. 
<br /><span class="verse" id="41">41 </span> I chodívali rodičové jeho každého roku do Jeruzaléma na den slavný velikonoční. 
<br /><span class="verse" id="42">42 </span> A když byl ve dvanácti letech, a oni vstupovali do Jeruzaléma, podle obyčeje toho dne svátečního, 
<br /><span class="verse" id="43">43 </span> A když vykonali dni, a již se navracovali, zůstalo dítě Ježíš v Jeruzalémě, a nevěděli o tom Jozef a matka jeho. 
<br /><span class="verse" id="44">44 </span> Domnívajíce se pak o něm, že by byl v zástupu, ušli den cesty. I hledali ho mezi příbuznými a známými. 
<br /><span class="verse" id="45">45 </span> A nenalezše jeho, navrátili se do Jeruzaléma, hledajíce ho. 
<br /><span class="verse" id="46">46 </span> I stalo se po třech dnech, že nalezli jej v chrámě, an sedí mezi doktory, poslouchaje jich a otazuje se jich. 
<br /><span class="verse" id="47">47 </span> A děsili se všickni, kteříž jej slyšeli, nad rozumností a odpovědmi jeho. 
<br /><span class="verse" id="48">48 </span> A uzřevše ho, ulekli se. I řekla matka jeho k němu: Synu, proč jsi nám tak učinil? Aj, otec tvůj a já s bolestí hledali jsme tebe. 
<br /><span class="verse" id="49">49 </span> I řekl k nim: Co jest, že jste mne hledali? Zdaliž jste nevěděli, že v těch věcech, kteréž jsou Otce mého, musím já býti? 
<br /><span class="verse" id="50">50 </span> Ale oni nesrozuměli těm slovům, kteráž k nim mluvil. 
<br /><span class="verse" id="51">51 </span> I šel s nimi, a přišel do Nazarétu, a byl poddán jim. Matka pak jeho zachovávala všecka slova ta v srdci svém. 
<br /><span class="verse" id="52">52 </span> A Ježíš prospíval moudrostí, a věkem, a milostí, u Boha i u lidí. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="3.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
