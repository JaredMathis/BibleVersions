<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Marek / Mark 6: </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Marek </h1>
<p class="ym-noprint">   
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 6 </h3>
<!--... the Word of God:--><span class="dimver">
</span>
<p><span class="verse" id="1">1 </span>I vyšel odtud a přišel do vlasti své, a šli za ním učedlníci jeho. 
<br /><span class="verse" id="2">2 </span> A když bylo v sobotu, počal učiti v škole, a mnozí slyšíce, divili se, řkouce: Odkud tento má tyto věci? A jaká jest to moudrost, kteráž jest jemu dána, že i takové moci dějí se skrze ruce jeho? 
<br /><span class="verse" id="3">3 </span> Zdaliž tento není tesař, syn Marie, bratr Jakubův a Jozesův a Judův a Šimonův? A zdaliž nejsou i sestry jeho zde u nás? I zhoršili se na něm. 
<br /><span class="verse" id="4">4 </span> I řekl jim Ježíš: Není prorok beze cti, jediné v vlasti své a v rodině své a v domu svém. 
<br /><span class="verse" id="5">5 </span> I nemohl tu znamení žádného učiniti, jediné málo nemocných, vzkládaje na ně ruce, uzdravil. 
<br /><span class="verse" id="6">6 </span> I podivil se jejich nevěře, a obcházel vůkol po městečkách, uče. 
<br /><span class="verse" id="7">7 </span> A svolav dvanácte, počal je posílati po dvou a dvou, a dal jim moc nad duchy nečistými. 
<br /><span class="verse" id="8">8 </span> A přikázal jim, aby ničehož nebrali na cestu, jediné toliko hůl, ani mošny, ani chleba, ani na pase peněz, 
<br /><span class="verse" id="9">9 </span> Ale jen obuté míti nohy v střevíce, a aby neobláčeli dvou sukní. 
<br /><span class="verse" id="10">10 </span> A pravil jim: Kdežkoli vešli byste do domu, tu ostaňte, dokudž nevyšli byste odtud. 
<br /><span class="verse" id="11">11 </span> A kdož by koli vás nepřijali, ani vás slyšeli, vyjdouce odtud, vyrazte prach z noh vašich na svědectví jim. Amen pravím vám: Lehčeji bude Sodomským a Gomorským v den soudný nežli městu tomu. 
<br /><span class="verse" id="12">12 </span> Tedy oni vyšedše, kázali, aby pokání činili. 
<br /><span class="verse" id="13">13 </span> A ďábelství mnohá vymítali, a mazali olejem mnohé nemocné, a uzdravovali je. 
<br /><span class="verse" id="14">14 </span> A uslyšev o tom Herodes král, (neb zjevné učiněno bylo jméno jeho,) i pravil, že Jan Křtitel vstal z mrtvých, a protož se dějí divové skrze něho. 
<br /><span class="verse" id="15">15 </span> Jiní pak pravili, že jest Eliáš; a jiní pravili, že jest prorok, aneb jako jeden z proroků. 
<br /><span class="verse" id="16">16 </span> To uslyšev Herodes, řekl: Kteréhož jsem já sťal, Jana, tenť jest. Ontě z mrtvých vstal. 
<br /><span class="verse" id="17">17 </span> Ten zajisté Herodes byl poslal a jal Jana a vsadil jej do žaláře pro Herodiadu manželku Filipa bratra svého, že ji byl za manželku pojal. 
<br /><span class="verse" id="18">18 </span> Nebo pravil Jan Herodesovi: Neslušíť tobě míti manželky bratra svého. 
<br /><span class="verse" id="19">19 </span> Herodias pak lest skládala proti němu, a chtěla jej o hrdlo připraviti, ale nemohla. 
<br /><span class="verse" id="20">20 </span> Nebo Herodes ostýchal se Jana, věda jej býti muže spravedlivého a svatého. I šetřil ho, a slýchaje jej, mnoho i činil, a rád ho poslouchal. 
<br /><span class="verse" id="21">21 </span> A když přišel den příhodný, že Herodes, pamatuje den svého narození, učinil večeři knížatům svým a hejtmanům a předním mužům z Galilee, 
<br /><span class="verse" id="22">22 </span> A dcera té Herodiady tam vešla a tancovala, zalíbilo se Herodesovi i spoluhodovníkům, i řekl král děvečce: Pros mne, zač chceš, a dámť. 
<br /><span class="verse" id="23">23 </span> I přisáhl jí: Že začkoli prositi budeš, dám tobě, by pak bylo až do polovice království mého. 
<br /><span class="verse" id="24">24 </span> Ona pak vyšedši, řekla mateři své: Zač budu prositi? A ona řekla: Za hlavu Jana Křtitele. 
<br /><span class="verse" id="25">25 </span> A všedši hned s chvátáním k králi, prosila ho, řkuci: Chci, abys mi dal hned na míse hlavu Jana Křtitele. 
<br /><span class="verse" id="26">26 </span> Král pak zarmoutiv se velmi, pro přísahu a pro spoluhodovníky nechtěl jí oslyšeti. 
<br /><span class="verse" id="27">27 </span> I poslav hned kata, rozkázal přinésti hlavu Janovu. 
<br /><span class="verse" id="28">28 </span> A on odšed, sťal jej v žaláři, a přinesl hlavu jeho na míse, a dal ji děvečce, a děvečka dala mateři své. 
<br /><span class="verse" id="29">29 </span> To uslyšavše učedlníci jeho, přišli a vzali tělo jeho, a pochovali je v hrobě. 
<br /><span class="verse" id="30">30 </span> Tedy sšedše se apoštolé k Ježíšovi, zvěstovali jemu všecko, i to, co činili, i co učili. 
<br /><span class="verse" id="31">31 </span> I řekl jim: Pojďte vy sami obzvláštně na pusté místo, a odpočiňte maličko. Nebo bylo množství těch, kteříž přicházeli a odcházeli, takže jsou ani k jídlu chvíle neměli. 
<br /><span class="verse" id="32">32 </span> I plavili se až na pusté místo soukromí. 
<br /><span class="verse" id="33">33 </span> A vidouce je zástupové, že jdou pryč, poznali jej mnozí. I sběhli se tam ze všech měst pěšky, a předešli je, a shromáždili se k němu. 
<br /><span class="verse" id="34">34 </span> Tedy vyšed Ježíš, uzřel zástup mnohý, a slitovalo mu se jich, že byli jako ovce, nemající pastýře. I počal je učiti mnohým věcem. 
<br /><span class="verse" id="35">35 </span> A když se již prodlilo, přistoupivše k němu učedlníci jeho, řekli: Pustéť jest toto místo, a již se prodlilo, 
<br /><span class="verse" id="36">36 </span> Rozpusť je, ať jdouce do okolních vesnic a městeček, nakoupí sobě chleba; nebo nemají, co by jedli. 
<br /><span class="verse" id="37">37 </span> On pak odpověděv, řekl jim: Dejte vy jim jísti. I řkou jemu: Co tedy, jdouce koupíme za dvě stě grošů chleba, a dáme jim jísti? 
<br /><span class="verse" id="38">38 </span> I dí jim: Kolik chlebů máte? Jděte a zvězte. A když zvěděli, řekli: Pět, a dvě rybě. 
<br /><span class="verse" id="39">39 </span> I rozkázal jim, aby se kázali posaditi všechněm po houfích na zelené trávě. 
<br /><span class="verse" id="40">40 </span> I usadili se rozdílně, místy po stu a místy po padesáti. 
<br /><span class="verse" id="41">41 </span> A vzav těch pět chlebů a ty dvě rybě, popatřiv do nebe, dobrořečil, i lámal chleby, a dal učedlníkům svým, aby kladli před ně. A dvě rybě rozdělil též mezi všecky. 
<br /><span class="verse" id="42">42 </span> I jedli všickni, a nasyceni jsou. 
<br /><span class="verse" id="43">43 </span> Potom sebrali drobtů dvanácte košů plných, i z ryb. 
<br /><span class="verse" id="44">44 </span> A bylo těch, kteříž jedli ty chleby, okolo pět tisíců mužů. 
<br /><span class="verse" id="45">45 </span> A hned přinutil učedlníky své vstoupiti na lodí, aby jej předešli přes moře do Betsaidy, až by on rozpustil zástup. 
<br /><span class="verse" id="46">46 </span> A rozpustiv je, šel na horu, aby se modlil. 
<br /><span class="verse" id="47">47 </span> A když bylo večer, byla lodí uprostřed moře, a on sám na zemi. 
<br /><span class="verse" id="48">48 </span> A viděl je, a oni se s těžkostí plavili; (nebo byl vítr odporný jim.) A při čtvrtém bdění nočním přišel k nim, chodě po moři, a chtěl je pominouti. 
<br /><span class="verse" id="49">49 </span> Oni pak uzřevše jej, an chodí po moři, domnívali se, že by obluda byla, i zkřikli. 
<br /><span class="verse" id="50">50 </span> (Nebo jej všickni viděli, a zstrašili se.) A hned promluvil k nim a řekl jim: Doufejtež, jáť jsem, nebojte se. 
<br /><span class="verse" id="51">51 </span> I vstoupil k nim na lodí, a utišil se vítr; a oni náramně sami v sobě se děsili a divili. 
<br /><span class="verse" id="52">52 </span> Nebo nerozuměli byli, co se stalo při chlebích; bylo zajisté srdce jejich zhrublo. 
<br /><span class="verse" id="53">53 </span> A když se přeplavili, přišli do země Genezaretské, a tu lodí přistavili. 
<br /><span class="verse" id="54">54 </span> A když vyšli z lodí, hned jej poznali. 
<br /><span class="verse" id="55">55 </span> A běhajíce po vší krajině té, počali na ložcích k němu nositi nemocné, kdežkoli zvěděli o něm, že by byl. 
<br /><span class="verse" id="56">56 </span> A kamžkoli vcházel do městeček neb do měst nebo do vsí, na ulicech kladli neduživé, a prosili ho, aby se aspoň podolka roucha jeho dotkli. A kolikož jich koli se jeho dotkli, uzdraveni byli. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
