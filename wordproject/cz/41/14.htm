<!doctype html>
<html lang="cs">
<head>
<meta http-equiv="Content-Type" content="text/html; charset=UTF-8" />
<title>Marek / Mark 14: </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Marek </h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<span class="chapread">14</span>
<a href="15.htm#0" class="chap">15</a>
<a href="16.htm#0" class="chap">16</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Kapitola 14 </h3>
<!--... the Word of God:--><span class="dimver">
</span>
<p><span class="verse" id="1">1 </span> Po dvou pak dnech byl hod beránka a přesnic; i hledali přední kněží a zákoníci, kterak by jej lstivě jmouce, zamordovali. 
<br /><span class="verse" id="2">2 </span> Ale pravili: Ne v svátek, aby snad nebyl rozbroj v lidu. 
<br /><span class="verse" id="3">3 </span> A když byl v Betany, v domu Šimona malomocného, a seděl za stolem, přišla žena, mající nádobu alabastrovou masti velmi drahé, z nardového koření. A rozbivši nádobu, vylila ji na hlavu jeho. 
<br /><span class="verse" id="4">4 </span> I hněvali se někteří mezi sebou, řkouce: I proč ztráta masti této stala se? 
<br /><span class="verse" id="5">5 </span> Nebo mohlo jest toto prodáno býti dráže než za tři sta peněz, a dáno býti chudým. I škřipěli zubami na ni. 
<br /><span class="verse" id="6">6 </span> Ale Ježíš řekl: Nechtež jí. Proč ji rmoutíte? Dobrýť jest skutek učinila nade mnou. 
<br /><span class="verse" id="7">7 </span> Však chudé máte vždycky s sebou, a když budete chtíti, můžete jim dobře činiti, ale mne ne vždy míti budete. 
<br /><span class="verse" id="8">8 </span> Ona což mohla, to učinila; předešlať jest, aby těla mého pomazala ku pohřebu. 
<br /><span class="verse" id="9">9 </span> Amen pravím vám: Kdežkoli bude kázáno toto evangelium po všem světě, také i to, což učinila tato, bude vypravováno na památku její. 
<br /><span class="verse" id="10">10 </span> Tedy Jidáš Iškariotský, jeden ze dvanácti, odšel k předním kněžím, aby ho jim zradil. 
<br /><span class="verse" id="11">11 </span> Oni pak uslyševše to, zradovali se, a slíbili mu peníze dáti. I hledal, kterak by ho příhodně zradil. 
<br /><span class="verse" id="12">12 </span> Prvního pak dne přesnic, když velikonoční beránek zabíjín býval, řkou jemu učedlníci jeho: Kde chceš, ať jdouce, připravíme, abys jedl beránka? 
<br /><span class="verse" id="13">13 </span> I poslal dva z učedlníků svých, a řekl jim: Jděte do města, a potkáť vás člověk dčbán vody nesa. Jdětež za ním. 
<br /><span class="verse" id="14">14 </span> A kamžkoli vejde, rcete k hospodáři domu toho: Mistrť praví: Kde jest večeřadlo, v němž bych jedl beránka s učedlníky svými? 
<br /><span class="verse" id="15">15 </span> A on vám ukáže večeřadlo veliké, podlážené a připravené. Tu nám připravte. 
<br /><span class="verse" id="16">16 </span> I odešli učedlníci jeho, a přišli do města, a nalezli tak, jakož jim byl pověděl. I připravili beránka. 
<br /><span class="verse" id="17">17 </span> Když pak byl večer, přišel se dvanácti. 
<br /><span class="verse" id="18">18 </span> A když seděli za stolem a jedli, řekl Ježíš: Amen pravím vám, že jeden z vás mne zradí, kterýž jí se mnou. 
<br /><span class="verse" id="19">19 </span> A oni počali se rmoutiti a praviti jemu jeden každý obzvláštně: Zdali já jsem? A jiný: Zdali já? 
<br /><span class="verse" id="20">20 </span> On pak odpověděv, řekl jim: Jeden ze dvanácti, kterýž omáčí se mnou v míse. 
<br /><span class="verse" id="21">21 </span> Syn zajisté člověka jde, jakož jest psáno o něm, ale běda člověku tomu, skrze něhož Syn člověka bude zrazen. Dobré by bylo jemu, aby se byl nenarodil člověk ten. 
<br /><span class="verse" id="22">22 </span> A když oni jedli, vzav Ježíš chléb, a dobrořečiv, lámal a dával jim, řka: Vezměte, jezte, to jest tělo mé. 
<br /><span class="verse" id="23">23 </span> A vzav kalich, a díky učiniv, dal jim. A pili z něho všickni. 
<br /><span class="verse" id="24">24 </span> I řekl jim: To jest krev má nového Zákona, kteráž se za mnohé vylévá. 
<br /><span class="verse" id="25">25 </span> Amen pravím vám, žeť již více nebudu píti z plodu vinného kořene, až do onoho dne, když jej píti budu nový v království Božím. 
<br /><span class="verse" id="26">26 </span> A sezpívavše písničku, vyšli na horu Olivetskou. 
<br /><span class="verse" id="27">27 </span> Potom řekl jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnou se ovce. 
<br /><span class="verse" id="28">28 </span> Ale když z mrtvých vstanu, předejduť vás do Galilee. 
<br /><span class="verse" id="29">29 </span> Tedy Petr řekl jemu: Byť se pak všickni zhoršili, ale já nic. 
<br /><span class="verse" id="30">30 </span> Řekl jemu Ježíš: Amen pravím tobě, že dnes této noci, prve než kohout po dvakrát zazpívá, třikrát mne zapříš. 
<br /><span class="verse" id="31">31 </span> On pak mnohem více mluvil: Bychť pak měl s tebou i umříti, nezapřímť tebe. A takž také i všickni mluvili. 
<br /><span class="verse" id="32">32 </span> I přišli na místo, kterémuž jméno Getsemany. Tedy řekl učedlníkům svým: Seďtež tuto, ažť se pomodlím. 
<br /><span class="verse" id="33">33 </span> A pojav s sebou Petra a Jakuba a Jana, počal se lekati a velmi teskliv býti. 
<br /><span class="verse" id="34">34 </span> I dí jim: Smutnáť jest duše má až k smrti. Počekejtež tuto a bděte. 
<br /><span class="verse" id="35">35 </span> A poodšed maličko, padl na zemi a modlil se, aby, bylo-li by možné, odešla od něho hodina ta. 
<br /><span class="verse" id="36">36 </span> I řekl: Abba, Otče, všecko jest možné tobě. Přenes kalich tento ode mne, ale však ne, což já chci, ale co ty. 
<br /><span class="verse" id="37">37 </span> I přišel k učedlníkům a nalezl je, ani spí. I řekl Petrovi: Šimone, spíš? Nemohl-lis jediné hodiny bdíti? 
<br /><span class="verse" id="38">38 </span> Bděte a modlte se, abyste nevešli v pokušení. Duchť zajisté hotov jest, ale tělo nemocno. 
<br /><span class="verse" id="39">39 </span> A opět odšed, modlil se, táž slova mluvě. 
<br /><span class="verse" id="40">40 </span> A navrátiv se, nalezl je, ani opět spí; nebo oči jejich byly obtíženy; aniž věděli, co by jemu odpověděli. 
<br /><span class="verse" id="41">41 </span> I přišel po třetí, a řekl jim: Spětež již a odpočívejte; dostiť jest. Přišla hodina; aj, Syna člověka zrazují v ruce hříšných. 
<br /><span class="verse" id="42">42 </span> Vstaňte, pojďme. Aj, kterýž mne zrazuje, blízkoť jest. 
<br /><span class="verse" id="43">43 </span> A hned, když on ještě mluvil, přišel Jidáš, jenž byl jeden ze dvanácti, a s ním zástup veliký s meči a s kyjmi, poslaných od předních kněží a od zákoníků a starších. 
<br /><span class="verse" id="44">44 </span> Zrádce pak byl jim dal znamení, řka: Kteréhožkoli políbím, tenť jest, jmětež ho a veďte opatrně. 
<br /><span class="verse" id="45">45 </span> A přišed, hned přistoupiv k němu, řekl: Mistře, Mistře, a políbil ho. 
<br /><span class="verse" id="46">46 </span> Tedy oni vztáhli naň ruce své a jali jej. 
<br /><span class="verse" id="47">47 </span> Jeden pak z těch, kteříž tu okolo stáli, vytrh meč, udeřil služebníka nejvyššího kněze, a uťal jemu ucho. 
<br /><span class="verse" id="48">48 </span> I odpověděv Ježíš, řekl jim: Jako na lotra vyšli jste s meči a s kyjmi, abyste mne jali? 
<br /><span class="verse" id="49">49 </span> Na každý den býval jsem u vás, uče v chrámě, a nejali jste mne. Ale toť se děje, aby se naplnila písma. 
<br /><span class="verse" id="50">50 </span> Tedy učedlníci opustivše jej, všickni utekli. 
<br /><span class="verse" id="51">51 </span> Jeden pak mládenček šel za ním, odín jsa rouchem lněným po nahém těle. I popadli jej mládenci. 
<br /><span class="verse" id="52">52 </span> On pak opustiv roucho, nahý utekl od nich. 
<br /><span class="verse" id="53">53 </span> I přivedli Ježíše k nejvyššímu knězi, a sešli se k němu všickni přední kněží i starší i zákoníci. 
<br /><span class="verse" id="54">54 </span> Petr pak šel za ním zdaleka až na dvůr nejvyššího kněze; i seděl s služebníky, zhřívaje se u ohně. 
<br /><span class="verse" id="55">55 </span> Ale nejvyšší kněz i všecka ta rada hledali proti Ježíšovi svědectví, aby jej na smrt vydali, avšak nenalezli. 
<br /><span class="verse" id="56">56 </span> Nebo ač mnozí křivé svědectví mluvili proti němu, ale svědectví jejich nebyla jednostejná. 
<br /><span class="verse" id="57">57 </span> Tedy někteří povstavše, křivé svědectví dávali proti němu, řkouce: 
<br /><span class="verse" id="58">58 </span> My jsme slyšeli tohoto, že řekl: Já zbořím chrám tento rukou udělaný, a ve třech dnech jiný ne rukou udělaný postavím. 
<br /><span class="verse" id="59">59 </span> Ale ani to jejich svědectví nebylo jednostejné. 
<br /><span class="verse" id="60">60 </span> Tedy povstav nejvyšší kněz uprostřed, otázal se Ježíše, řka: Neodpovídáš ničehož, což tito na tebe svědčí? 
<br /><span class="verse" id="61">61 </span> Ale on mlčel, a nic neodpověděl. Opět nejvyšší kněz otázal se ho a řekl jemu: Jsi-liž ty Kristus, Syn Boha Požehnaného? 
<br /><span class="verse" id="62">62 </span> A Ježíš řekl: Jáť jsem, a uzříte Syna člověka, an sedí na pravici moci Boží, a přichází s oblaky nebeskými. 
<br /><span class="verse" id="63">63 </span> Tedy nejvyšší kněz roztrh roucho své, řekl: I což ještě potřebujeme svědků? 
<br /><span class="verse" id="64">64 </span> Slyšeli jste rouhání. Co se vám zdá? Oni pak všickni odsoudili jej, že jest hoden smrti. 
<br /><span class="verse" id="65">65 </span> I počali někteří naň plvati, a tvář jeho zakrývati, a poličkovati, a říkati jemu: Prorokuj nám. A služebníci kyji jej bili. 
<br /><span class="verse" id="66">66 </span> A když byl Petr v síni dole, přišla jedna z děveček nejvyššího kněze. 
<br /><span class="verse" id="67">67 </span> A uzřevši Petra, an se ohřívá, a popatřivši naň, dí: I ty s Ježíšem Nazaretským byl jsi. 
<br /><span class="verse" id="68">68 </span> Ale on zapřel, řka: Aniž vím, ani rozumím, co ty pravíš. I vyšel ven před síň, a kohout zazpíval. 
<br /><span class="verse" id="69">69 </span> Tedy děvečka, uzřevši jej opět, počala praviti těm, kteříž tu okolo stáli, že tento z nich jest. 
<br /><span class="verse" id="70">70 </span> A on opět zapřel. A po malé chvíli opět ti, kteříž tu stáli, řekli Petrovi: Jistě z nich jsi, nebo i Galilejský jsi, i řeč tvá podobná jest. 
<br /><span class="verse" id="71">71 </span> On pak počal se proklínati a přisahati, pravě: Neznám člověka toho, o němž vy pravíte. 
<br /><span class="verse" id="72">72 </span> A hned po druhé kohout zazpíval. I rozpomenul se Petr na slovo, kteréž byl řekl jemu Ježíš: Že prve než kohout dvakrát zazpívá, třikrát mne zapříš. A vyšed, plakal. 
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="15.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
