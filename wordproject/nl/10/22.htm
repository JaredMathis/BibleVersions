<!doctype html>
<html lang="nl">
<head>
<meta http-equiv="Content-Type" content="text/html; charset=UTF-8" />
<title>2 Samuël 22: De Bijbel - Oude Testament</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuël</h1>
<p class="ym-noprint">  
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<span class="chapread">22</span>
<a href="23.htm#0" class="chap">23</a>
<a href="24.htm#0" class="chap">24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Hoofdstuk 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>En David sprak de woorden dezes lieds tot den HEERE, ten dage als de HEERE hem verlost had uit de hand van al zijn vijanden, en uit de hand van Saul. 
<br /><span class="verse" id="2">2 </span>Hij zeide dan: De HEERE is mij mijn Steenrots, en mijn Burg, en mijn Uithelper. 
<br /><span class="verse" id="3">3 </span>God is mijn Rots, ik zal op Hem betrouwen; mijn Schild en de Hoorn mijns heils, mijn Hoog Vertrek en mijn Toevlucht, mijn Verlosser! Van geweld hebt Gij mij verlost! 
<br /><span class="verse" id="4">4 </span>Ik riep den HEERE aan, Die te prijzen is, en ik werd verlost van mijn vijanden. 
<br /><span class="verse" id="5">5 </span>Want baren des doods hadden mij omvangen; beken Belials verschrikten mij. 
<br /><span class="verse" id="6">6 </span>Banden der hel omringden mij; strikken des doods bejegenden mij. 
<br /><span class="verse" id="7">7 </span>Als mij bange was, riep ik den HEERE aan, en riep tot mijn God; en Hij hoorde mijn stem uit Zijn paleis, en mijn geroep kwam in Zijn oren. 
<br /><span class="verse" id="8">8 </span>Toen daverde en beefde de aarde; de fondamenten des hemels beroerden zich, en daverden, omdat Hij ontstoken was. 
<br /><span class="verse" id="9">9 </span>Rook ging op van Zijn neus, en een vuur uit Zijn mond verteerde; kolen werden daarvan aangestoken. 
<br /><span class="verse" id="10">10 </span>En Hij boog den hemel, en daalde neder; en donkerheid was onder Zijn voeten. 
<br /><span class="verse" id="11">11 </span>En Hij voer op een cherub, en vloog, en werd gezien op de vleugelen des winds. 
<br /><span class="verse" id="12">12 </span>En Hij zette duisternis rondom Zich tot tenten, een samenbinding der wateren, wolken des hemels. 
<br /><span class="verse" id="13">13 </span>Van den glans voor Hem henen werden kolen des vuurs aangestoken. 
<br /><span class="verse" id="14">14 </span>De HEERE donderde van den hemel, en de Allerhoogste gaf Zijn stem. 
<br /><span class="verse" id="15">15 </span>En Hij zond pijlen uit en verstrooide ze; bliksemen en verschrikte ze. 
<br /><span class="verse" id="16">16 </span>En de diepe kolken der zee werden gezien, de gronden der wereld werden ontdekt, door het schelden des HEEREN, van het geblaas des winds van Zijn neus. 
<br /><span class="verse" id="17">17 </span>Hij zond van de hoogte, Hij nam mij, Hij trok mij op uit grote wateren. 
<br /><span class="verse" id="18">18 </span>Hij verloste mij van mijn sterken vijand, van mijn haters, omdat zij machtiger waren dan ik. 
<br /><span class="verse" id="19">19 </span>Zij hadden mij bejegend ten dage mijns ongevals; maar de HEERE was mij een Steunsel. 
<br /><span class="verse" id="20">20 </span>En Hij voerde mij uit in de ruimte, en rukte mij uit, want Hij had lust aan mij. 
<br /><span class="verse" id="21">21 </span>De HEERE vergold mij naar mijn gerechtigheid; Hij gaf mij weder naar de reinigheid mijner handen. 
<br /><span class="verse" id="22">22 </span>Want ik heb des HEEREN wegen gehouden, en ben van mijn God niet goddelooslijk afgegaan. 
<br /><span class="verse" id="23">23 </span>Want al Zijn rechten waren voor mij, en Zijn inzettingen, daarvan week ik niet af. 
<br /><span class="verse" id="24">24 </span>Maar ik was oprecht voor Hem; en ik wachtte mij voor mijn ongerechtigheid. 
<br /><span class="verse" id="25">25 </span>Zo gaf mij de HEERE weder naar mijn gerechtigheid, naar mijn reinigheid, voor Zijn ogen. 
<br /><span class="verse" id="26">26 </span>Bij den goedertierene houdt Gij U goedertieren; bij den oprechten held houdt Gij U oprecht. 
<br /><span class="verse" id="27">27 </span>Bij den reine houdt Gij U rein; maar bij den verkeerde houdt Gij U verdraaid. 
<br /><span class="verse" id="28">28 </span>En Gij verlost het bedrukte volk; maar Uw ogen zijn tegen de hogen, Gij zult hen vernederen. 
<br /><span class="verse" id="29">29 </span>Want Gij zijt mijn Lamp, o HEERE, en de HEERE doet mijn duisternis opklaren. 
<br /><span class="verse" id="30">30 </span>Want met U loop ik door een bende; met mijn God spring ik over een muur. 
<br /><span class="verse" id="31">31 </span>Gods weg is volmaakt; de rede des HEEREN is doorlouterd; Hij is een Schild allen, die op Hem betrouwen. 
<br /><span class="verse" id="32">32 </span>Want wie is God, behalve de HEERE, en wie is een rotssteen, behalve onze God? 
<br /><span class="verse" id="33">33 </span>God is mijn Sterkte en Kracht; en Hij heeft mijn weg volkomen geopend. 
<br /><span class="verse" id="34">34 </span>Hij maakt mijn voeten gelijk als der hinden, en stelt mij op mijn hoogten. 
<br /><span class="verse" id="35">35 </span>Hij leert mijn handen ten strijde, zodat een stalen boog met mijn armen verbroken is. 
<br /><span class="verse" id="36">36 </span>Ook hebt Gij mij gegeven het schild Uws heils, en door Uw verootmoedigen hebt Gij mij groot gemaakt. 
<br /><span class="verse" id="37">37 </span>Gij hebt mijn voetstap ruim gemaakt onder mij; en mijn enkelen hebben niet gewankeld. 
<br /><span class="verse" id="38">38 </span>Ik vervolgde mijn vijanden, en verdelgde hen, en keerde niet weder, totdat ik ze verdaan had. 
<br /><span class="verse" id="39">39 </span>En ik verteerde hen, en doorstak ze, dat zij niet weder opstonden; maar zij vielen onder mijn voeten. 
<br /><span class="verse" id="40">40 </span>Want Gij omgorddet mij met kracht ten strijde; Gij deedt onder mij nederbukken, die tegen mij opstonden. 
<br /><span class="verse" id="41">41 </span>En Gij gaaft mij den nek mijner vijanden, mijner haters, en ik vernielde hen. 
<br /><span class="verse" id="42">42 </span>Zij zagen uit, maar er was geen verlosser; naar den HEERE, maar Hij antwoordde hun niet. 
<br /><span class="verse" id="43">43 </span>Toen vergruisde ik hen als stof der aarde; ik stampte ze, ik breidde hen uit als slijk der straten. 
<br /><span class="verse" id="44">44 </span>Ook hebt Gij mij uitgeholpen van de twisten mijns volks, Gij hebt mij bewaard tot een hoofd der heidenen; het volk, dat ik niet kende, heeft mij gediend. 
<br /><span class="verse" id="45">45 </span>Vreemden hebben zich mij geveinsdelijk onderworpen; zo haast als hun oor van mij hoorde, hebben zij mij gehoorzaamd. 
<br /><span class="verse" id="46">46 </span>Vreemden zijn vervallen, en hebben zich aangegord uit hun sloten. 
<br /><span class="verse" id="47">47 </span>De HEERE leeft, en geloofd zij mijn Rotssteen; en verhoogd zij God, de Rotssteen mijns heils! 
<br /><span class="verse" id="48">48 </span>De God, Die mij volkomene wraak geeft, en de volken onder mij nederwerpt; 
<br /><span class="verse" id="49">49 </span>En Die mij uitvoert van mijn vijanden; en Gij verhoogt mij boven degenen, die tegen mij opstaan; Gij redt mij van den man alles gewelds. 
<br /><span class="verse" id="50">50 </span>Daarom zal ik U, o HEERE, loven onder de heidenen, en Uw Naam zal ik psalmzingen. 
<br /><span class="verse" id="51">51 </span>Hij is een Toren der verlossingen Zijns konings, en Hij doet goedertierenheid aan Zijn gezalfde, aan David en aan zijn zaad, tot in eeuwigheid. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
