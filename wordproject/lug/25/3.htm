<!doctype html>
<html lang="lg">
<head>
<meta http-equiv="Content-Type" content="text/html; charset=UTF-8" />
<title>Baibuli y'Oluganda - ENDAGAANO ENKADDE - Okukungubaga 3 </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Okukungubaga</h1>
<p class="ym-noprint">
<a href="1.htm#0" class="chap">1</a>
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a>
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Essuula 3 </h3>
<!--... the Word of God:--><span class="dimver">
</span>
<p><span class="verse" id="1">1 </span>Nze ndi muntu oyo eyalaba ennaku olw'omuggo ogw'obusungu bwe.
<br /><span class="verse" id="2">2 </span>Yantwala n'antambuliza mu kizikiza so si mu musana.
<br /><span class="verse" id="3">3 </span>Mazima tata kundeetako mukono gwe okuzibya obudde.
<br /><span class="verse" id="4">4 </span>Omubiri gwange n'eddiba lyange abikadiyizza; amenye amagumba gange.
<br /><span class="verse" id="5">5 </span>Anzimbiddeko n'anneetoolooza omususa n'okulumwa.
<br /><span class="verse" id="6">6 </span>Antuuzizza mu bifo eby'ekizikiza ng'abo abaafa edda.
<br /><span class="verse" id="7">7 </span>Ankomedde n'okuyinza ne siyinza kufuluma; azitoyezza olujegere lwange.
<br /><span class="verse" id="8">8 </span>Weewaawo, bwe nkaaba ne nkuba enduulu okubeerwa, aggalira okusaba kwange.
<br /><span class="verse" id="9">9 </span>Akomedde amakubo gange n'amayinja amateme, akyamizza empitiro zange. 
<br /><span class="verse" id="10">10 </span>Ali gye ndi ng'eddubu eteega, ng'empologoma eri mu bifo eby'ekyama. 
<br /><span class="verse" id="11">11 </span>Akyamizza olugendo lwange, n'antaagulataagula; ansamaalirizza. 
<br /><span class="verse" id="12">12 </span>Anaanudde omutego gwe, n'anteekawo okuba sabbaawa w'akasaale. 
<br /><span class="verse" id="13">13 </span>Ayingizizza mu mmeeme yange ebiri mu mufuko gwe. 
<br /><span class="verse" id="14">14 </span>Nfuuse eky'okusekererwa eri abantu bange bonna; n'oluyimba lwabwe okuzibya obudde. 
<br /><span class="verse" id="15">15 </span>Anzikusizza obubalagaze, annyiyizza abusinso, 
<br /><span class="verse" id="16">16 </span>Era amenye amannyo gange n'oluyinjayinja, ambisseeko evvu. 
<br /><span class="verse" id="17">17 </span>Era wayawula emmeeme yange okuba ewala n'emirembe; nneerabira omukisa bwe gufaanana. 
<br /><span class="verse" id="18">18 </span>Ne njogera nti Amaanyi gabuze, n'okusuubira kwange okuva eri Mukama. 
<br /><span class="verse" id="19">19 </span>Jjukira ennaku zange n'obuyinike bwange, abusinso n'omususa. 
<br /><span class="verse" id="20">20 </span>Emmeeme yange ekyabijjukira, era ekutamye mu nda yange. 
<br /><span class="verse" id="21">21 </span>Nkijjukira ekyo, kyenvudde mbeera n'okusuubira. 
<br /><span class="verse" id="22">22 </span>Kwe kusaasira kwa Mukama ffe obutamalwawo, kubanga ekisa kye tekiggwaawo. 
<br /><span class="verse" id="23">23 </span>Kiba kiggya buli nkya; obwesigwa bwo bungi. 
<br /><span class="verse" id="24">24 </span>Mukama gwe mugabo gwange, emmeeme yange bw'eyogera; kyennaava mmusuubira. 
<br /><span class="verse" id="25">25 </span>Mukama aba mulungi eri abo abamulindirira, eri emmeeme emunoonya. 
<br /><span class="verse" id="26">26 </span>Kirungi omuntu okusuubiranga n'okulindiriranga obulokozi bwa Mukama ng'ateredde. 
<br /><span class="verse" id="27">27 </span>Kirungi omuntu okusitula ekikoligo mu buto bwe. 
<br /><span class="verse" id="28">28 </span>Atuule yekka asirike, kubanga akimutaddeko. 
<br /><span class="verse" id="29">29 </span>Ateeke akamwa ke mu nfuufu oba nga mpozzi wanaabaawo okusuubira. 
<br /><span class="verse" id="30">30 </span>Awe ettama lye eri oyo amukuba; akkute okuvumibwa. 
<br /><span class="verse" id="31">31 </span>Kubanga Mukama talisuula ennaku zonna. 
<br /><span class="verse" id="32">32 </span>Kuba newakubadde ng'aleeta obuyinike, naye alikwatibwa ekisa ng'olufulube lw'okusaasira kwe bwe luli. 
<br /><span class="verse" id="33">33 </span>Kubanga tagenderera kubonyaabonya newakubadde okuluma abaana b'abantu. 
<br /><span class="verse" id="34">34 </span>Okulinnyirira n'ekigere abasibe bonna ab'omu nsi, 
<br /><span class="verse" id="35">35 </span>Okukyamya ensonga y'omuntu mu maaso g'oyo ali waggulu ennyo, 
<br /><span class="verse" id="36">36 </span>N'okulya ensonga, ebyo Mukama tabisiima. 
<br /><span class="verse" id="37">37 </span>Ani oyo ayogera ne kituukirira, Mukama nga takiragidde? 
<br /><span class="verse" id="38">38 </span>Mu kamwa k'oyo ali waggulu ennyo temuvaamu ebibi n'ebirungi? 
<br /><span class="verse" id="39">39 </span>Omuntu omulamu yeemulugunyiza ki, omuntu olw'okubonerezebwa olw'ebibi bye? 
<br /><span class="verse" id="40">40 </span>Tukebere tukeme emitima gyaffe, tukyukire nate eri Mukama. 
<br /><span class="verse" id="41">41 </span>Tuyimuse emitima gyaffe wamu n'engalo zaffe eri Katonda mu gulu. 
<br /><span class="verse" id="42">42 </span>Tusobezza era tujeemye; tosonyiye. 
<br /><span class="verse" id="43">43 </span>Otubisseeko obusungu, n'otuyigganya; osse so tosaasidde. 
<br /><span class="verse" id="44">44 </span>Weebisseeko ekire, okusaba kwafe kuleme okugguka okutuukayo. 
<br /><span class="verse" id="45">45 </span>Otufudde ng'empitambi n'ebisasiro wakati mu mawanga. 
<br /><span class="verse" id="46">46 </span>Abalabe baffe bonna batwasamidde nnyo akamwa kaabwe. 
<br /><span class="verse" id="47">47 </span>Entiisa n'obunnya bitutuuseeko, okunyagibwa n'okuzikirira. 
<br /><span class="verse" id="48">48 </span>Eriiso lyange likulukuta emigga egy'amazzi olw'okuzikirira kw'omuwala w'abantu bange. 
<br /><span class="verse" id="49">49 </span>Eriiso lyange litonnya, terirekaayo, terita n'akatono, 
<br /><span class="verse" id="50">50 </span>Okutuusa Mukama lw'anaatunula wansi n'alaba ng'ayima mu ggulu. 
<br /><span class="verse" id="51">51 </span>Eriiso lyange linakuwaza emmeeme yange olw'abawala bonna ab'ekibuga kyange. 
<br /><span class="verse" id="52">52 </span>Bancoccedde ddala nnyo ng'ennyonyi, ababa abalabe bange awatali nsonga. 
<br /><span class="verse" id="53">53 </span>Bamazeewo obulamu bwange mu nju ey'obunnya, era bansuddeko ejjinja. 
<br /><span class="verse" id="54">54 </span>Amazzi gaakulukuta ku mutwe gwange; ne njogera nti Mmaliddwawo. 
<br /><span class="verse" id="55">55 </span>Nakaabira erinnya lyo, ai Mukama, nga nnyima mu nju ey'obunnya eya wansi ennyo. 
<br /><span class="verse" id="56">56 </span>N'owulira eddoboozi lyange; tokisa kutu kwo kussa mukka kwange, okukaaba kwange. 
<br /><span class="verse" id="57">57 </span>Wasembera ku lunaku kwe nnakukaabirira: n'oyogera nti Totya. 
<br /><span class="verse" id="58">58 </span>Ai Mukama, wawoza ensonga ez'emmeeme yange; wanunula obulamu bwange. 
<br /><span class="verse" id="59">59 </span>Ai Mukama, olabye okujoogebwa kwange; nsalira omusango. 
<br /><span class="verse" id="60">60 </span>Olabye eggwanga lyonna lye bawalana, n'enkwe zonna ze bansalira. 
<br /><span class="verse" id="61">61 </span>Owulidde okuvuma kwabwe, ai Mukama, n'enkwe zonna ze bansalira; 
<br /><span class="verse" id="62">62 </span>Emimwa gy'abo abangolokokerako n'ebyo bye bandowoolezaako okuzibya obudde. 
<br /><span class="verse" id="63">63 </span>Tunuulira okutuula kwabwe n'okuyimuka kwabwe; nze ndi luyimba lwabwe, 
<br /><span class="verse" id="64">64 </span>Olibasasula empeera, ai Mukama, ng'omulimu bwe guli ogw'emikono gyabwe. 
<br /><span class="verse" id="65">65 </span>Olibawa omutima ogukakanyadde, ekikolimo kyo eri bo. 
<br /><span class="verse" id="66">66 </span>Olibayigganya n'obusungu, n'obazikiriza okuva wansi w'eggulu lya Mukama.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<p><a title="Print this page" href="javascript:window.print()" class="ym-button">&nbsp;<img src="../../_assets/img/printer.gif" class="imageatt" alt="printer"/>&nbsp;</a>
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<!--next Essuula start-->
<a class="ym-button" title="Next Essuula" href="4.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
