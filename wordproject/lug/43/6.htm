<!doctype html>
<html lang="lg">
<head>
<meta http-equiv="Content-Type" content="text/html; charset=UTF-8" />
<title>Baibuli y'Oluganda - ENDAGAANOEMPYA - Yokaana 6 </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1><br />Yokaana</h1>
<p class="ym-noprint">Essuula :
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<span class="chapread">6</span>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Essuula 6 </h3>
<!--... the Word of God:--><span class="dimver">
</span>
<p><span class="verse" id="1">1 </span>Oluvannyuma lw'ebyo Yesu n'agenda emitala w'ennyanja ey'e Ggaliraaya ey'e Tiberiya.
<br /><span class="verse" id="2">2 </span>Ekibiina ekinene ne kimugoberera kubanga baalaba obubonero bwe yakola ku balwadde.
<br /><span class="verse" id="3">3 </span>Yesu n'alinnya ku lusozi n'atuula eyo n'abayigirizwa be.
<br /><span class="verse" id="4">4 </span>N'Okuyitako, embaga y'Abayudaaya, kwali kunaatera okutuuka.
<br /><span class="verse" id="5">5 </span>Awo Yesu n'ayimusa amaaso, n'alaba ekibiina ekinene nga kijja gy'ali, n'agamba Firipo nti Tunaagula wa emmere, bano gye banaalya?
<br /><span class="verse" id="6">6 </span>Yayogera atyo kumukema, ng'amanyi yekka ky'agenda okukola.
<br /><span class="verse" id="7">7 </span>Firipo n'amuddamu nti Emmere egulibwa dinaali ebikumi ebibiri teebabune, buli muntu okulyako akatono.
<br /><span class="verse" id="8">8 </span>Omu ku bayigirizwa be, ye Andereya muganda wa Simooni Peetero, n'amugamba nti
<br /><span class="verse" id="9">9 </span>Waliwo omulenzi wano alina emigaati etaano egya sayiri n'ebyennyanja bibiri; naye bino binaabagasa ki abenkanidde awo obungi? 
<br /><span class="verse" id="10">10 </span>Yesu n'agamba nti Mutuuze abantu. Era waaliwo omuddo mungi mu kifo ekyo. Awo abasajja ne batuula, omuwendo ng'enkumi ttaano. 
<br /><span class="verse" id="11">11 </span>Awo Yesu n'atoola emigaati; ne yeebaza; n'agabira bali abatudde; n'ebyennyanja bw'atyo nga bwe baayagala. 
<br /><span class="verse" id="12">12 </span>Bwe bakkuta n'agamba abayigirizwa be nti Mukuŋŋaanye obukunkumuka obusigaddewo, waleme okubula ekintu. 
<br /><span class="verse" id="13">13 </span>Awo ne babukuŋŋaanya ne bajjuza ebibbo kkumi na bibiri n'obukunkumuka obw'emigaati etaano egya sayiri, bali abaalya bwe baalemwa. 
<br /><span class="verse" id="14">14 </span>Awo abantu bwe baalaba akabonero ke yakola, ne bagamba nti Mazima ono ye nnabbi oyo ajja mu nsi. 
<br /><span class="verse" id="15">15 </span>Awo Yesu bwe yategeera nga bagenda okujja okumukwata, bamufuule kabaka, n'addayo nate ku lusozi yekka. 
<br /><span class="verse" id="16">16 </span>Naye obudde bwe bwawungeera, abayigirizwa be ne baserengeta ku nnyanja; 
<br /><span class="verse" id="17">17 </span>ne basaabala mu lyato, baali bawunguka ennyanja okugenda e Kaperunawumu. N'obudde bwali buzibye nga ne Yesu tannaba kutuuka gye bali. 
<br /><span class="verse" id="18">18 </span>Ennyanja n'esiikuuka, omuyaga mungi nga gukunta. 
<br /><span class="verse" id="19">19 </span>Awo bwe baamala okuvuga esutadyo ng'amakumi abiri mu ttaano, oba makumi asatu, ne balaba Yesu ng'atambulira ku nnyanja, ng'asemberera eryato; ne batya. 
<br /><span class="verse" id="20">20 </span>Naye n'abagamba nti Nze nzuuno, temutya. 
<br /><span class="verse" id="21">21 </span>Awo ne bakkiriza okumuyingiza mu lyato; amangu ago eryato ne ligoba ku ttale gye baali bagenda. 
<br /><span class="verse" id="22">22 </span>Olunaku olw'okubiri, ekibiina ekyali kiyimiridde emitala w'ennyanja bwe baalaba nga teriiyo lyato ddala, wabula erimu, era nga ne Yesu tasaabadde wamu mu lyato n'abayigirizwa be, naye abayigirizwa be nga bagenda bokka, 
<br /><span class="verse" id="23">23 </span>(naye amaato amalala gaava e Tiberiya nga gagoba kumpi ne gye baaliira emigaati Mukama waffe bwe yamala okwebaza): 
<br /><span class="verse" id="24">24 </span>awo ekibiina bwe baalaba nga Yesu taliiyo, newakubadde abayigirizwa be, bo bennyini ne basaabala mu maato gali ne bajja e Kaperunawumu, nga banoonya Yesu. 
<br /><span class="verse" id="25">25 </span>Bwe baamulabira emitala w'ennyanja ne bamugamba nti Labbi, ozze ddi wano? 
<br /><span class="verse" id="26">26 </span>Yesu n'abaddamu n'agamba nti Ddala ddala mbagamba nti Munnoonya si kubanga mwalaba obubonero naye kubanga mwalya ku migaati ne mukkuta. 
<br /><span class="verse" id="27">27 </span>Temukolerera kyakulya ekiggwaawo, naye ekyokulya ekirwawo okutuuka ku bulamu obutaggwaawo, Omwana w'omuntu ky'alibawa: kubanga KitafFe ye Katonda amussizzaako oyo akabonero. 
<br /><span class="verse" id="28">28 </span>Awo ne bamugamba nti Tugire tutya okukola emirimu gya Katonda? 
<br /><span class="verse" id="29">29 </span>Yesu n'addamu n'abagamba nti Guno gwe mulimu gwa Katonda, okukkiriza oyo gwe yatuma. 
<br /><span class="verse" id="30">30 </span>Awo ne bamugamba nti Kale kabonero ki ggwe k'okola, tulabe, tukukkirize? okola mulimu ki? 
<br /><span class="verse" id="31">31 </span>Bajjajjaffe baaliiranga emmaanu mu ddungu; nga bwe kyawandiikibwa nti Yabawa emmere okulya eyava mu ggulu. 
<br /><span class="verse" id="32">32 </span>Awo Yesu n'abagamba nti Ddala ddala mbagamba nti Musa si ye yabawa emmere eyava mu ggulu; naye Kitange ye yabawa emmere ey'amazima eva mu ggulu. 
<br /><span class="verse" id="33">33 </span>Kubanga emmere ya Katonda ye eyo eva mu ggulu ereetera ensi obulamu. 
<br /><span class="verse" id="34">34 </span>Awo ne bamugamba nti Mukama waffe, tuwenga bulijjo emmere eyo. 
<br /><span class="verse" id="35">35 </span>Yesu n'abagamba nti Nze mmere ey'obulamu: ajja gye ndi enjala terimuluma, anzikiriza ennyonta terimuluma n'akatono. 
<br /><span class="verse" id="36">36 </span>Naye n'abagamba nti mundabye, era temukkirizza. 
<br /><span class="verse" id="37">37 </span>Buli Kitange gw'ampa, alijja gye ndi: ajja gye ndi sirimugobera bweru n'akatono. 
<br /><span class="verse" id="38">38 </span>Kubanga saava mu ggulu kukola kye njagala nze, wabula oli eyantuma ky'ayagala. 
<br /><span class="verse" id="39">39 </span>Eyantuma ky'ayagala kino mu bonna be yampa aleme okumbula n'omu naye mmuzuukirize ku lunaku olw'enkomerero. 
<br /><span class="verse" id="40">40 </span>Kubanga Kitange ky'ayagala kye kino buli muntu yenna alaba Omwana n'amukkiriza abe n'obulamu obutaggwaawo; nange ndimuzuukiza ku lunaku olw'enkomerero. 
<br /><span class="verse" id="41">41 </span>Awo Abayudaaya ne bamwemulugunyira kubanga yagamba nti Nze mmere eyava mu ggulu. 
<br /><span class="verse" id="42">42 </span>Ne bagamba nti Ono si ye Yesu omwana wa Yusufu, gwe tumanyiiko kitaawe ne nnyina? kaakano agamba atya nti Nnava mu ggulu? 
<br /><span class="verse" id="43">43 </span>Yesu n'addamu n'abagamba nti Temwemulugunya mwekka na mwekka. 
<br /><span class="verse" id="44">44 </span>Tewali ayinza kujja gye ndi Kitange eyantuma bw'atamuwalula; nange ndimuzuukiriza ku lunaku olw'enkomerero. 
<br /><span class="verse" id="45">45 </span>Kyawandiikibwa mu bannabbi nti Ne bonna baliyigirizibwa Katonda. Buli eyawulira Kitange n'ayiga, ajja gye ndi. 
<br /><span class="verse" id="46">46 </span>Si kubanga waliwo omuntu eyali alabye ku Kitange, wabula eyava eri Katonda, oyo ye yalaba Kitange. 
<br /><span class="verse" id="47">47 </span>Ddala ddala mbagamba nti Akkiriza alina obulamu obutaggwaawo. 
<br /><span class="verse" id="48">48 </span>Nze mmere ey'obulamu. 
<br /><span class="verse" id="49">49 </span>Bajjajja bammwe baaliiranga emmaanu mu ddungu, ne bafa. 
<br /><span class="verse" id="50">50 </span>Eno ye mmere eva mu ggulu, omuntu agiryeko, aleme okufa. 
<br /><span class="verse" id="51">51 </span>Nze mmere ennamu eyava mu ggulu: omuntu bw'alya ku mmere eno aliba mulamu emirembe n'emirembe: era emmere gye ndigaba gwe mubiri gwange, olw'obulamu bw'ensi. 
<br /><span class="verse" id="52">52 </span>Awo Abayudaaya ne bawakana bokka na bokka, nga bagamba nti Ono ayinza atya okutuwa omubiri gwe okugulya? 
<br /><span class="verse" id="53">53 </span>Awo Yesu n'abagamba nti Ddala ddala mbagamba nti Bwe mutalya mubiri gwa Mwana wa muntu ne munywa omusaayi gwe, temulina bulamu mu mmwe. 
<br /><span class="verse" id="54">54 </span>Alya omubiri gwange, era anywa omusaayi gwange, alina obulamu obutaggwaawo; nange ndimuzuukiriza ku lunaku olw'enkomerero. 
<br /><span class="verse" id="55">55 </span>Kubanga omubiri gwange kye kyokulya ddala, n'omusaayi gwange kye kyokunywa ddala. 
<br /><span class="verse" id="56">56 </span>Alya omubiri gwange, era anywa omusaayi gwange, abeera mu nze, nange mu ye. 
<br /><span class="verse" id="57">57 </span>Nga Kitange omulamu bwe yantuma, nange bwe ndi omulamu ku bwa Kitange; bw'atyo andya ye aliba omulamu ku bwange. 
<br /><span class="verse" id="58">58 </span>Eno ye mmere eyava mu ggulu: si nga bajjajja bwe baalya ne bafa: alya emmere eno aliba mulamu emirembe n'emirembe. 
<br /><span class="verse" id="59">59 </span>Ebyo yabyogerera mu kkuŋŋaaniro ng'ayigiriza mu Kaperunawumu. 
<br /><span class="verse" id="60">60 </span>Awo bangi ab'omu bayigirizwa be bwe baawulira ne bagamba nti Ekigambo ekyo kizibu; ani ayinza okukiwuliriza? 
<br /><span class="verse" id="61">61 </span>Naye Yesu bwe yamanya munda mu ye nti abayigirizwa be beemulugunyira kino, n'abagamba nti Kino kibeesittaza? 
<br /><span class="verse" id="62">62 </span>kale kiriba kitya bwe muliraba Omwana w'omuntu ng'alinnya gye yali olubereberye? 
<br /><span class="verse" id="63">63 </span>Omwoyo gwe guleeta obulamu; omubiri teguliiko kye gugasa: ebigambo bye mbagambye gwe mwoyo, bwe bulamu. 
<br /><span class="verse" id="64">64 </span>Naye waliwo abalala mu mmwe abatakkiriza. Kubanga Yesu yamanya okuva ku lubereberye abatakkiriza bwe baali, era n'agenda okumulyamu olukwe bw'ali. 
<br /><span class="verse" id="65">65 </span>N'agamba nti Kyenvudde mbagamba nti Tewali ayinza kujja gye ndi bw'atakiweebwa Kitange. 
<br /><span class="verse" id="66">66 </span>Ab'oku bayigirizwa be bangi kyebaava baddirira, ne bataddayo kutambulira wamu naye nate. 
<br /><span class="verse" id="67">67 </span>Awo Yesu n'agamba ekkumi n'ababiri nti Era nammwe mwagala okugenda? 
<br /><span class="verse" id="68">68 </span>Simooni Peetero n'amuddamu nti Mukama waffe, tunaagenda eri ani? Olina ebigambo eby'obulamu obutaggwaawo. 
<br /><span class="verse" id="69">69 </span>Naffe tukkirizza ne tutegeera nga ggwe oli Mutukuvu wa Katonda. 
<br /><span class="verse" id="70">70 </span>Yesu n'abaddamu nti Si nze nnabalonda mmwe ekkumi n'ababiri, era omu ku mmwe ye setaani? 
<br /><span class="verse" id="71">71 </span>Yayogera ku Yuda omwana wa Simooni Isukalyoti, kubanga ye yali agenda kumulyamu olukwe, ye omu ku kkumi n'ababiri.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<p><a title="Print this page" href="javascript:window.print()" class="ym-button">&nbsp;<img src="../../_assets/img/printer.gif" class="imageatt" alt="printer"/>&nbsp;</a>
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<!--next Essuula start-->
<a class="ym-button" title="Next Essuula" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
