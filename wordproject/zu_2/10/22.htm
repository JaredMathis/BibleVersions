<!doctype html>
<html lang="zu">
<head>
<meta http-equiv="Content-Type" content="text/html; charset=UTF-8" />
<title>2 Samuweli 22: IBhayibheli</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>2 Samuweli</h1>
<p class="ym-noprint">Isahluko:</span><a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<span class="chapread">22</span> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Isahluko 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>UDavide wakhuluma kuJehova amazwi aleli hubo mhla uJehova emophula esandleni sezitha zakhe zonke nasesandleni sikaSawule,
<br /><span class="verse" id="2">2 </span>wathi: “UJehova uyidwala lami, nenqaba yami, nomkhululi wami;
<br /><span class="verse" id="3">3 </span>uNkulunkulu uyidwala lami engiphephela kulo, nesihlangu sami, nophondo lokusindiswa kwami, inqaba yami ephakemeyo nesiphephelo sami; msindisi wami, uyangisindisa ebudloveni.
<br /><span class="verse" id="4">4 </span>Ngiyamemeza kuJehova odumisekayo, ngisindiswe ezitheni zami.
<br /><span class="verse" id="5">5 </span>“Ngokuba amaza okufa angihaqa; izikhukhula zokona zangethusa.
<br /><span class="verse" id="6">6 </span>Izintambo zasendaweni yabafileyo zangizungeza, izihibe zokufa zangehlela.
<br /><span class="verse" id="7">7 </span>Ekuhluphekeni kwami ngambiza uJehova, ngakhala kuNkulunkulu wami; walizwa izwi lami esethempelini lakhe; ukukhala kwami kwangena ezindlebeni zakhe.
<br /><span class="verse" id="8">8 </span>“Umhlaba wawusuzamazama, wadikizela; izisekelo zezulu zathuthumela, zaqhaqhazela ngokuba ethukuthele.
<br /><span class="verse" id="9">9 </span>Kwenyuka umusi emakhaleni akhe, nomlilo odlayo emlonyeni wakhe; amalahle avutha kuye.
<br /><span class="verse" id="10">10 </span>Wathobisa izulu, wehla; ubumnyama babuphansi kwezinyawo zakhe.
<br /><span class="verse" id="11">11 </span>Wakhwela phezu kwekherubi, wandiza; wabonwa emaphikweni omoya.
<br /><span class="verse" id="12">12 </span>Wenza ubumnyama bube ngamadokodo amphahlayo, amanzi aqoqane, amafu abe nzima.
<br /><span class="verse" id="13">13 </span>Ekukhazimuleni okuphambi kwakhe kwavuthiswa amalahle omlilo.
<br /><span class="verse" id="14">14 </span>UJehova waduma ezulwini; oPhezukonke walizwakalisa izwi lakhe.
<br /><span class="verse" id="15">15 </span>Wathuma imicibisholo, wabangquzula, yebo, nonyazi, wabadidizelisa.
<br /><span class="verse" id="16">16 </span>Kwase kubonakala imisinga yamanzi; izisekelo zomhlaba zambulwa ngesijeziso sikaJehova, ngokufutha komoya wamakhala akhe.
<br /><span class="verse" id="17">17 </span>Waselula isandla sakhe ephezulu, wangibamba; wangikhipha emanzini amaningi.
<br /><span class="verse" id="18">18 </span>Wangophula esitheni sami esinamandla nakubo abangizondayo, ngokuba base bengahlulile.
<br /><span class="verse" id="19">19 </span>Bangihlasela ngosuku lwesigemegeme sami, kepha uJehova waba yinsika yami.
<br /><span class="verse" id="20">20 </span>Wangiphumisela endaweni ebanzi: wangikhulula, ngokuba ebethokoza ngami.
<br /><span class="verse" id="21">21 </span>“UJehova wangivuza ngokokulunga kwami; wangibuyisela njengokuhlanzeka kwezandla zami.
<br /><span class="verse" id="22">22 </span>Ngokuba ngizigcinile izindlela zikaJehova; angimukanga kuNkulunkulu wami ngokushinga.
<br /><span class="verse" id="23">23 </span>Ngokuba yonke imithetho yakhe yayiphambi kwami, nezimiso zakhe angizivumanga ukuba zisuke kimi.
<br /><span class="verse" id="24">24 </span>Ngangiphelele kuye; ngabuxwaya ububi.
<br /><span class="verse" id="25">25 </span>UJehova wayesebuyisela kimi njengokulunga kwami, njengokuhlanzeka kwami phambi kwamehlo akhe.
<br /><span class="verse" id="26">26 </span>“Kothembekileyo uyazibonakalisa ethembekile; kumuntu oqotho uyazibonakalisa eqotho;
<br /><span class="verse" id="27">27 </span>kohlanzekileyo uyazibonakalisa ehlanzekile; koyisigwegwe uyazibonakalisa enenkani.
<br /><span class="verse" id="28">28 </span>Uyasindisa abantu abathobekileyo, kepha amehlo akho aphezu kwabaqhoshileyo ukuba ubathobise.
<br /><span class="verse" id="29">29 </span>Ngokuba wena uyisibani sami, Jehova; uJehova uyakhanyisa ubumnyama bami.
<br /><span class="verse" id="30">30 </span>Ngokuba ngawe ngingahlasela impi; ngoNkulunkulu wami ngingeqa ugange.
<br /><span class="verse" id="31">31 </span>Indlela kaNkulunkulu iphelele; izwi likaJehova lihlanzekile; yena uyisihlangu kubo bonke abaphephela kuye.
<br /><span class="verse" id="32">32 </span>“Ngokuba ngubani onguNkulunkulu ngaphandle kukaJehova, ngubani oyidwala ngaphandle kukaNkulunkulu wethu na?
<br /><span class="verse" id="33">33 </span>UNkulunkulu uyangibhincisa amandla; uyenza indlela yami ilunge,
<br /><span class="verse" id="34">34 </span>yena owenza izinyawo zami zibe njengezendluzelekazi, angimise emagqumeni ami;
<br /><span class="verse" id="35">35 </span>ofundisa izandla zami ukulwa, ukuze izingalo zami zinsale umnsalo wethusi.
<br /><span class="verse" id="36">36 </span>Wena unginikile isihlangu sensindiso yakho; ubumnene bakho bungikhulisile.
<br /><span class="verse" id="37">37 </span>Amabanga okunyathela kwami uwandisile; amaqakala ami awaxegi.
<br /><span class="verse" id="38">38 </span>“Ngazixosha izitha zami, ngazifica; angibuyanga ngingakaziqedi.
<br /><span class="verse" id="39">39 </span>Ngaziqeda, ngaziphahlaza, zaze zahluleka ukuvuka; zawa phansi kwezinyawo zami.
<br /><span class="verse" id="40">40 </span>Wangibhincisa amandla okulwa; ababengivukele wabathobisa phansi kwami.
<br /><span class="verse" id="41">41 </span>Wangifulathelisela izitha zami, nabangizondayo ngabaqothula.
<br /><span class="verse" id="42">42 </span>Bakhala, kepha akubangakho osindisayo, nakuJehova, kodwa akaze aphendula.
<br /><span class="verse" id="43">43 </span>Ngabacolisisa njengothuli lomhlabathi; ngabagxoba, ngabalahla njengensila ezitaladini.
<br /><span class="verse" id="44">44 </span>“Wangikhulula ezimpini zabantu bami; wangilonda ngaba yinhloko yabezizwe; abantu engingabaziyo bangikhonza.
<br /><span class="verse" id="45">45 </span>Abafo bazithoba phansi kwami; banele ukungizwa nje ngendlebe, base bengilalela.
<br /><span class="verse" id="46">46 </span>Abafo babuna, baphuma ezinqabeni zabo bethuthumela.
<br /><span class="verse" id="47">47 </span>“UJehova usekhona malidunyiswe idwala lami; makaphakanyiswe uNkulunkulu wensindiso yami,
<br /><span class="verse" id="48">48 </span>uNkulunkulu onginikile impindiselo, wathobisa izizwe phansi kwami;
<br /><span class="verse" id="49">49 </span>ongikhiphile ezitheni zami, wangiphakamisa phezu kwabangivukelayo, wangikhulula kumuntu oyisidlwangudlwangu.
<br /><span class="verse" id="50">50 </span>Ngalokho-ke ngizakukubonga phakathi kwabezizwe, Jehova, ngilihubele igama lakho.
<br /><span class="verse" id="51">51 </span>Uyenza insindiso ibe nkulu enkosini yakhe; uyenza umusa kogcotshiweyo wakhe uDavide nasenzalweni yakhe kuze kube phakade.”</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
