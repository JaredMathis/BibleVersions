<!doctype html>
<html lang="zu">
<head>
<meta http-equiv="Content-Type" content="text/html; charset=UTF-8" />
<title>UMariya uvakashela Elizabeth; Ukuzalwa kukaJohane  - Luka 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint">Isahluko: 
<span class="chapread">1</span> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Isahluko 1 </h3>
<!--... the Word of God:--><span class="dimver">
 </span>
<p><span class="verse" id="1">1 </span> Njengokuba abaningi sebezamile ukulanda ngokuhlelekile ngalezo zindaba ezigcwaliseke phakathi kwethu,
<br /><span class="verse" id="2">2 </span>njengalokho basinika zona labo ababekhona kwasekuqaleni, bezibonela ngamehlo, beyizikhonzi zezwi,
<br /><span class="verse" id="3">3 </span>kwasengathi kuhle nakimina, lokhu ngizihlolisisile zonke izinto, kusukela ekuqaleni, ngikulobele ngokulandelana, Theyofilu odumileyo,
<br /><span class="verse" id="4">4 </span>ukuze wazi ukuqiniseka kwalezo zindaba ozifundisiweyo.
<br /><span class="verse" id="5">5 </span>Emihleni kaHerode inkosi yaseJudiya kwakukhona umpristi othile ogama lakhe nguZakariya, esigabeni sika-Abiya, nomkakhe engowamadodakazi ka-Aroni, igama lakhe ngu-Elisabethe.
<br /><span class="verse" id="6">6 </span>Babelungile bobabili phambi kukaNkulunkulu behamba ngayo yonke imiyalo nezimiso zeNkosi, bengasoleki.
<br /><span class="verse" id="7">7 </span>Kepha babengenamntwana, ngokuba u-Elisabethe wayeyinyumba; bobabili base bekhulile.
<br /><span class="verse" id="8">8 </span>Kwathi-ke esayenza inkonzo yobupristi phambi kukaNkulunkulu njengokuhlelwa kwesikhathi sesigaba sakubo,
<br /><span class="verse" id="9">9 </span>ngokomthetho wobupristi kwaba nguye owabelwa ukungena ethempelini leNkosi, azoshisa impepho.
<br /><span class="verse" id="10">10 </span>Isixuku sonke sabantu sasikhuleka ngaphandle ngesikhathi sempepho.
<br /><span class="verse" id="11">11 </span>Kwabonakala kuye ingelosi yeNkosi imi ngakwesokunene se-altare lempepho.
<br /><span class="verse" id="12">12 </span>UZakariya eyibona wethuka, wehlelwa luvalo.
<br /><span class="verse" id="13">13 </span>Kepha ingelosi yathi kuye: “Ungesabi, Zakariya, ngokuba isicelo sakho sizwakele; umkakho u-Elisabethe uzakukuzalela indodana, uyiqambe igama lokuthi uJohane.
<br /><span class="verse" id="14">14 </span>Uzakuba nokujabula nokuthokoza wena; nabaningi bazakujabula ngokuzalwa kwakhe.
<br /><span class="verse" id="15">15 </span>Ngokuba uzakuba mkhulu emehlweni eNkosi; kasoze waphuza iwayini nophuzo oludakisayo; uzakugcwaliswa nguMoya oNgcwele esesesiswini sikanina.
<br /><span class="verse" id="16">16 </span>Abaningi kubantwana bakwa-Israyeli uyakubaphendulela eNkosini uNkulunkulu wabo.
<br /><span class="verse" id="17">17 </span>Uyakuhamba ngaphambi kwayo emoyeni nasemandleni ka-Eliya ukuphendulela izinhliziyo zawoyise kubantwana nabangalaleliyo ekuqondeni kwabalungileyo, ukulungisela iNkosi isizwe esilungiselweyo.”
<br /><span class="verse" id="18">18 </span>UZakariya wathi engelosini: “Ngiyakukwazi ngani lokhu na? Ingani sengiyindoda endala mina, nomkami uqhubekile ezinsukwini zakhe.”
<br /><span class="verse" id="19">19 </span>Ingelosi yaphendula, yathi kuye: “NginguGabriyeli mina, omiyo phambi kukaNkulunkulu; ngithunyiwe ukuba ngikhulume kuwe, ngikubikele lezi zindaba ezinhle.
<br /><span class="verse" id="20">20 </span>Bheka-ke, uzakuba yisimungulu, ungakwazi ukukhuluma kuze kube lusuku okwenzeka ngalo lokhu, ngokuba ungakholwanga ngamazwi ami azakugcwaliseka ngesikhathi sawo.”
<br /><span class="verse" id="21">21 </span>Abantu bemlindele uZakariya bamangala ngokulibala kwakhe ethempelini.
<br /><span class="verse" id="22">22 </span>Kuthe esephuma, wahluleka ukukhuluma kubo; bazi ukuthi ubone umbono ethempelini; wayelokhu ebaqhweba, wahlala eyisimungulu.
<br /><span class="verse" id="23">23 </span>Kwathi seziphelile izinsuku zokukhonza kwakhe, wamuka waya ekhaya.
<br /><span class="verse" id="24">24 </span>Kepha emva kwalezo zinsuku u-Elisabethe umkakhe wakhulelwa, wazifihla izinyanga eziyisihlanu, wathi:
<br /><span class="verse" id="25">25 </span>“Yenze njalo iNkosi kimi emihleni eyangibheka ngayo ukususa ihlazo lami phakathi kwabantu.”
<br /><span class="verse" id="26">26 </span>Ngenyanga yesithupha ingelosi uGabriyeli yathunywa nguNkulunkulu emzini waseGalile ogama lawo yiNazaretha,
<br /><span class="verse" id="27">27 </span>entombini eyayimiselwe indoda ebizo layo nguJosefa wendlu kaDavide; ibizo lentombi nguMariya.
<br /><span class="verse" id="28">28 </span>Yangena ingelosi kuye, yathi: “E wena ophiwe umusa! INkosi inawe; ubusisiwe esifazaneni.”
<br /><span class="verse" id="29">29 </span>Kepha yena wethuka ngezwi layo ezindla ngokuthi kungaba ngukubingelela kuni lokhu.
<br /><span class="verse" id="30">30 </span>Ingelosi yathi kuye: “Ungesabi, Mariya, ngokuba ufumene umusa kuNkulunkulu.
<br /><span class="verse" id="31">31 </span>Bheka, uzakukhulelwa, uzale indodana, uyiqambe igama lokuthi uJesu.
<br /><span class="verse" id="32">32 </span>Yena uyakuba mkhulu, athiwe iNdodana yoPhezukonke; iNkosi uNkulunkulu iyakumnika isihlalo sobukhosi sikayise uDavide;
<br /><span class="verse" id="33">33 </span>uyakuba yinkosi yendlu kaJakobe kuze kube phakade, nombuso wakhe awuyikuba nakuphela.”
<br /><span class="verse" id="34">34 </span>UMariya wathi engelosini: “Lokhu kuyakwenzeka kanjani, njengokuba ngingayazi indoda na?”
<br /><span class="verse" id="35">35 </span>Ingelosi yaphendula, yathi kuye: “UMoya oNgcwele uzakuza phezu kwakho, amandla oPhezukonke akusibekele; ngakho-ke okungcwele okuzozalwa kuzakuthiwa iNdodana kaNkulunkulu.
<br /><span class="verse" id="36">36 </span>Bheka, u-Elisabethe isihlobo sakho naye ukhulelwe indodana esemdala; lena ngeyesithupha yakhe obethiwa inyumba.
<br /><span class="verse" id="37">37 </span>Ngokuba akukho lutho olungenzeke kuNkulunkulu.”
<br /><span class="verse" id="38">38 </span>UMariya wathi: “Bheka, ngiyincekukazi yeNkosi; akube kimi njengezwi lakho.” Ingelosi yamuka kuye.
<br /><span class="verse" id="39">39 </span>Ngalezo zinsuku uMariya wasuka waya ngokushesha kwelezintaba emzini wakwaJuda.
<br /><span class="verse" id="40">40 </span>Wangena endlini kaZakariya, wambingelela u-Elisabethe.
<br /><span class="verse" id="41">41 </span>Kwathi ukuba u-Elisabethe ezwe ukubingelela kukaMariya, umntwana waxhuma esiswini sakhe; u-Elisabethe wagcwala uMoya oNgcwele,
<br /><span class="verse" id="42">42 </span>wamemeza ngezwi elikhulu, wathi: “Ubusisiwe wena esifazaneni! Sibusisiwe nesithelo sesisu sakho!
<br /><span class="verse" id="43">43 </span>Ngehlelwe kanjani yilokhu ukuba unina weNkosi yami ahambele kimi na?
<br /><span class="verse" id="44">44 </span>Ngokuba bheka, kuthe izwi lokubingelela kwakho lifika ezindlebeni zami, umntwana waxhuma esiswini sami ngokujabula.
<br /><span class="verse" id="45">45 </span>Ubusisiwe owakholwayo, ngokuba kuzakuba khona ukufezeka kwalokho akutshelwa, kuvela eNkosini.”
<br /><span class="verse" id="46">46 </span>Wayesethi uMariya: “Umphefumulo wami uyayitusa Nkosi,
<br /><span class="verse" id="47">47 </span>nomoya wami uyathokoza kuNkulunkulu, uMsindisi wami,
<br /><span class="verse" id="48">48 </span>ngokuba ubhekile ubuphansi bencekukazi yakhe. Bheka, kusukela manje izizukulwane zonke ziyakuthi ngibusisiwe.
<br /><span class="verse" id="49">49 </span>Ngokuba uSomandla ungenzele izinto ezinkulu: igama lakhe lingcwele.
<br /><span class="verse" id="50">50 </span>Isihawu sakhe sikuzo izizukulwane ngezizukulwane kubo abamesabayo.
<br /><span class="verse" id="51">51 </span>Wenzile amandla ngengalo yakhe; uchithile abazidlayo ekuzidleni kwenhliziyo yabo.
<br /><span class="verse" id="52">52 </span>Uwisile amakhosi ezihlalweni, uphakamisile abantukazana.
<br /><span class="verse" id="53">53 </span>Abalambileyo ubasuthisile ngezinto ezinhle, abacebileyo ubamukise ze.
<br /><span class="verse" id="54">54 </span>Uyisizile inceku yakhe u-Israyeli, ukuze akhumbule isihawu,
<br /><span class="verse" id="55">55 </span>njengalokho akusho kokhokho bethu ku-Abrahama nenzalo yakhe kuze kube phakade.”
<br /><span class="verse" id="56">56 </span>UMariya wahlala naye kungathi izinyanga ezintathu, wabuyela ekhaya.
<br /><span class="verse" id="57">57 </span>Saphelela-ke isikhathi sika-Elisabethe sokuba abelethe; wazala indodana.
<br /><span class="verse" id="58">58 </span>Abakhelene naye nezihlobo zakhe bezwa ukuthi iNkosi yenze isihawu sayo saba sikhulu kuye, bathokoza naye.
<br /><span class="verse" id="59">59 </span>Kwathi ngosuku lwesishiyagalombili beza ukusoka umntwana, bamqamba ngegama likayise uZakariya.
<br /><span class="verse" id="60">60 </span>Unina wayesephendula ethi: “Qhabo, uzakuthiwa uJohane.”
<br /><span class="verse" id="61">61 </span>Bathi kuye: “Akakho noyedwa emndenini wakini obizwa ngalelo gama.”
<br /><span class="verse" id="62">62 </span>Bamqhweba uyise ukuthi ufuna ukumqamba ngaliphi.
<br /><span class="verse" id="63">63 </span>Wabiza isileti, waloba ukuthi. “NguJohane igama lakhe.” Bamangala bonke.
<br /><span class="verse" id="64">64 </span>Kwase kuvuleka umlomo wakhe khona lapho nolimi lwakhe, wakhuluma embonga uNkulunkulu.
<br /><span class="verse" id="65">65 </span>Bonke abakhelene nabo behlelwa ngukwesaba, bakhuluma ngazo zonke lezo zindaba kulo lonke lezintaba laseJudiya,
<br /><span class="verse" id="66">66 </span>nabo bonke abazizwayo bazigcina ezinhliziyweni zabo, bethi: “Kodwa lo mntwana uyakuba yini na?” Isandla seNkosi sasinaye.
<br /><span class="verse" id="67">67 </span>UZakariya uyise wagcwala uMoya oNgcwele, waprofetha wathi:
<br /><span class="verse" id="68">68 </span>“Mayibongwe iNkosi, uNkulunkulu ka-Israyeli, ngokuba ibahambele abantu bayo, yabenzela inkululeko.
<br /><span class="verse" id="69">69 </span>Yasivusela uphondo lwensindiso endlini kaDavide inceku yayo,
<br /><span class="verse" id="70">70 </span>njengalokho yakhuluma ngomlomo wabaprofethi bayo abangcwele basendulo,
<br /><span class="verse" id="71">71 </span>insindiso ezitheni zethu nasesandleni sabo bonke abasizondayo,
<br /><span class="verse" id="72">72 </span>ukwenzela okhokho bethu isihawu nokukhumbula isivumelwano sayo esingcwele,
<br /><span class="verse" id="73">73 </span>isifungo eyasifunga kubaba u-Abrahama,
<br /><span class="verse" id="74">74 </span>ukusinika ukuba sithi sikhululiwe esandleni sezitha zethu, siyikhonze singenakwesaba
<br /><span class="verse" id="75">75 </span>ngobungcwele nangokulunga phambi kwayo zonke izinsuku zethu.
<br /><span class="verse" id="76">76 </span>Nawe-ke mntwana, uyakuthiwa umprofethi woPhezukonke, ngokuba uyakuhamba phambi kweNkosi ukulungisa izindlela zayo
<br /><span class="verse" id="77">77 </span>ukunika abantu bayo ukuyazi insindiso ngokuthethelelwa kwezono zabo,
<br /><span class="verse" id="78">78 </span>ngemisesane yesihawu sikaNkulunkulu wethu esizakuhanjelwa ngayo ngukusa kwaphezulu,
<br /><span class="verse" id="79">79 </span>ukubakhanyisela abahlezi ebumnyameni nasethunzini lokufa nokuqondisa izinyawo zethu endleleni yokuthula.”
<br /><span class="verse" id="80">80 </span>Wakhula-ke umntwana, waba namandla emoyeni; wahlala ehlane kwaze kwaba lusuku lokubonakaliswa kwakhe ku-Israyeli.</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
