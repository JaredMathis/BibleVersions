<!doctype html>
<html lang="zu">
<head>
<meta http-equiv="Content-Type" content="text/html; charset=UTF-8" />
<title>Luka 22: IBhayibheli </title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Luka</h1>
<p class="ym-noprint">Isahluko:</span><a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<span class="chapread">22</span> 
<a href="23.htm#0" class="chap">23</a> 
<a href="24.htm#0" class="chap">24</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Isahluko 22 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Kwasondela umkhosi wesinkwa esingenamvubelo othiwa iPhasika.
<br /><span class="verse" id="2">2 </span>Abapristi abakhulu nababhali bafuna ukuba bangambulala kanjani; ngokuba babesaba abantu.
<br /><span class="verse" id="3">3 </span>Kepha uSathane wangena kuJuda othiwa u-Iskariyothe engowabayishumi nambili.
<br /><span class="verse" id="4">4 </span>Wasuka wakhuluma nabapristi abakhulu nezinduna ngokuthi angamkhaphela kanjani kubo.
<br /><span class="verse" id="5">5 </span>Bathokoza, bavumelana naye ukumnika imali.
<br /><span class="verse" id="6">6 </span>Wavuma-ke, waze wafuna ithuba lokumkhaphela kubo, singekho isixuku.
<br /><span class="verse" id="7">7 </span>Lwase lufika usuku lwesinkwa esingenamvubelo okumelwe ukuba kuhlatshwe ngalo iphasika.
<br /><span class="verse" id="8">8 </span>Wathuma oPetru noJohane, wathi: “Hambani niye ukusilungisela iphasika ukuba sidle.”
<br /><span class="verse" id="9">9 </span>Bathi kuye: “Uthanda ukuba sikulungiselephi na?”
<br /><span class="verse" id="10">10 </span>Wathi kubo: “Bhekani, seningene emzini niyakuhlangana nomuntu othwele imbiza yamanzi; mlandeleni, niye endlini angena kuyo,
<br /><span class="verse" id="11">11 </span>nize nithi kumninindlu: ‘Uthi uMfundisi kuwe: Liphi ikamelo lokungenisa, lapho ngingadlela khona iphasika nabafundi bami, na?’
<br /><span class="verse" id="12">12 </span>Lowo-ke uzakunikhombisa ikamelo elikhulu eliphezulu, elendlelweyo; lungiselani lapho.”
<br /><span class="verse" id="13">13 </span>Basuka, bafumana kunjengokusho kwakhe kubo; base belungisa iphasika.
<br /><span class="verse" id="14">14 </span>Kwathi ukuba kufike isikhathi, wahlala phansi, nabaphostoli kanye naye.
<br /><span class="verse" id="15">15 </span>Wayesethi kubo: “Nginxanele nokunxanela ukudla nani leli phasika ngingakahlupheki.
<br /><span class="verse" id="16">16 </span>Ngokuba ngithi kini: Angisayikulidla ngempela lize ligcwaliseke embusweni kaNkulunkulu.”
<br /><span class="verse" id="17">17 </span>Wamukela isitsha, wabonga wathi: “Thabathani lokhu, nabelane;
<br /><span class="verse" id="18">18 </span>ngokuba ngithi kini kusukela manje angisayikuphuza okwesithelo somvini, uze ufike umbuso kaNkulunkulu.”
<br /><span class="verse" id="19">19 </span>Wayesethabatha isinkwa, wabonga, wasihlephula, wabanika, wathi: “Lokhu kungumzimba wami onikelwa nina; yenzani lokhu ukuba ningikhumbule.”
<br /><span class="verse" id="20">20 </span>Kanjalo-ke nesitsha emva kokudla, ethi: “Lesi sitsha siyisivumelwano esisha egazini lami elithululelwa nina.
<br /><span class="verse" id="21">21 </span>Kepha bhekani, isandla songikhaphelayo sinami etafuleni.
<br /><span class="verse" id="22">22 </span>Ngokuba iNdodana yomuntu isihamba njengokumisiweyo, kepha maye kulowo muntu ekhashelwa ngaye!”
<br /><span class="verse" id="23">23 </span>Base beqala ukubuzana bodwa ukuthi kungase kube ngubani kubo ozakukwenza lokho.
<br /><span class="verse" id="24">24 </span>Kwavela nokuphikisana phakathi kwabo kokuthi ngumuphi kubo ongathiwa omkhulu.
<br /><span class="verse" id="25">25 </span>Wayesethi kubo: “Ababusi bezizwe bazenza amakhosi phezu kwazo, neziphathimandla zazo zithiwa abazenzela okuhle.
<br /><span class="verse" id="26">26 </span>Kepha nina aninjalo; kodwa omkhulu kini makabe njengomncinyane, nobusayo makabe njengokhonzayo.
<br /><span class="verse" id="27">27 </span>Ngokuba ngumuphi omkhulu, ohlezi ekudleni noma okhonzayo, na? Akusiye ohlezi ekudleni na? Kepha mina ngiphakathi kwenu njengokhonzayo.
<br /><span class="verse" id="28">28 </span>Nina-ke ningababekhuthazela nami ekulingweni kwami;
<br /><span class="verse" id="29">29 </span>nanjengokuba uBaba engimisele umbuso, nami nginimisela wona
<br /><span class="verse" id="30">30 </span>ukuba nidle, niphuze etafuleni lami embusweni wami; niyakuhlala ezihlalweni zobukhosi, nahlulele izizwe eziyishumi nambili zakwa-Israyeli.
<br /><span class="verse" id="31">31 </span>“Simoni, Simoni, bheka, uSathane unifunile ukuba anihlunge njengokolweni;
<br /><span class="verse" id="32">32 </span>kepha mina ngikunxusele ukuba ukukholwa kwakho kungapheli; wena-ke, nxa usuphendukile, uqinise abafowenu.”
<br /><span class="verse" id="33">33 </span>Wathi kuye: “Nkosi, ngilungele ukuya nawe nasetilongweni nasekufeni.”
<br /><span class="verse" id="34">34 </span>Wayesethi: “Ngiyakutshela, Petru, ukuthi iqhude aliyikukhala namhlanje, ungakangiphiki kathathu ukuthi awungazi.”
<br /><span class="verse" id="35">35 </span>Wathi kubo: “Mhla nginithuma ningenasikhwama, nayika, nazicathulo, naswela utho na?” Bathi: “Lutho.”
<br /><span class="verse" id="36">36 </span>Wayesethi kubo: “Kepha manje onesikhwama kasithathe, neyika futhi; oswelayo kathengise ngengubo yakhe, athenge inkemba.
<br /><span class="verse" id="37">37 </span>Ngokuba ngithi kini: Kumelwe ukugcwaliseka kimi lokho okulotshiweyo kokuthi: ‘Wabalwa kanye nezelelesi;’ ngokuba okuqondene nami sekuyaphelela.”
<br /><span class="verse" id="38">38 </span>Base bethi: “Nkosi, bheka, nazi izinkemba ezimbili.” Wathi kubo: “Kwanele.”
<br /><span class="verse" id="39">39 </span>Wayesephuma, waya eNtabeni Yeminqumo njengomkhuba wakhe, nabafundi bakhe bamlandela.
<br /><span class="verse" id="40">40 </span>Esefikile endaweni wathi kubo: “Khulekani ukuba ningangeni ekulingweni.”
<br /><span class="verse" id="41">41 </span>Wamonyuka kubo kungathi ibanga lokuphonsa itshe, waguqa phansi, wakhuleka,
<br /><span class="verse" id="42">42 </span>wathi: “Baba, uma uthanda, susa lesi sitsha kimi; nokho makungenziwa intando yami kodwa eyakho.”
<br /><span class="verse" id="43">43 </span>Kwabonakala kuye ingelosi ivela ezulwini, imqinisa.
<br /><span class="verse" id="44">44 </span>Esosizini olunzima wakhuleka eqinisela, izithukuthuku zakhe zaba njengamathonsi egazi, aconsela emhlabathini.
<br /><span class="verse" id="45">45 </span>Esesukume ekukhulekeni weza kubafundi bakhe, wabafumana belele ngokudabuka.
<br /><span class="verse" id="46">46 </span>Wathi kubo: “Nilaleleni na? Vukani nikhuleke ukuba ningangeni ekulingweni.”
<br /><span class="verse" id="47">47 </span>Esakhuluma, bheka, kwafika isixuku; naye othiwa uJuda, omunye wabayishumi nambili, wayehamba phambi kwabo, wasondela kuJesu ukumanga.
<br /><span class="verse" id="48">48 </span>Kepha uJesu wathi kuye: “Juda, uyayikhaphela iNdodana yomuntu ngokuyanga na?”
<br /><span class="verse" id="49">49 </span>Kuthe ababengakuye sebebona okuzakwenzeka, bathi: “Nkosi, sigadle ngenkemba na?”
<br /><span class="verse" id="50">50 </span>Omunye othile kubo wayigadla inceku yompristi omkhulu, wayinquma indlebe yokunene.
<br /><span class="verse" id="51">51 </span>Kepha uJesu wathatha wathi: “Musani; sekwanele.” Wayiphatha indlebe, wayipholisa.
<br /><span class="verse" id="52">52 </span>Wathi uJesu kubapristi abakhulu, nezinduna zethempeli, namalunga ababeze kuye: “Niphumile kungathi nize kumphangi niphethe izinkemba nezinduku.
<br /><span class="verse" id="53">53 </span>Benginani imihla ngemihla ethempelini, anelulanga zandla kimi; kepha lokhu kuyihora lenu namandla obumnyama.”
<br /><span class="verse" id="54">54 </span>Base bembamba, bamuka naye, bamusa endlini yompristi omkhulu. UPetru walandela ekude.
<br /><span class="verse" id="55">55 </span>Sebebasile umlilo phakathi egcekeni bahlala phansi ndawonye; uPetru wahlala phakathi kwabo.
<br /><span class="verse" id="56">56 </span>Intombazana ethile, imbona ehlezi ngasemlilweni, yamgqolozela yathi: “Nalona ube naye.”
<br /><span class="verse" id="57">57 </span>Kepha waphika, wathi: “Sifazane, angimazi.”
<br /><span class="verse" id="58">58 </span>Emva kwesikhashana omunye wambona, wathi: “Nawe ungomunye wabo.” Kepha uPetru wathi: “Muntundini, angisiye.”
<br /><span class="verse" id="59">59 </span>Sekudlulile okungathi ihora linye, omunye umuntu waqinisa wathi: “Impela nalona ube naye, ngokuba futhi ungowaseGalile.”
<br /><span class="verse" id="60">60 </span>Kepha uPetru wathi: “Muntundini, angikwazi ukuthi uthini.” Masinyane esakhuluma, lakhala iqhude.
<br /><span class="verse" id="61">61 </span>INkosi yayisiphenduka, yambheka uPetru. UPetru walikhumbula izwi leNkosi, njengokuba ithe kuye: “Iqhude lingakakhali namhlanje, uzakungiphika kathathu.”
<br /><span class="verse" id="62">62 </span>Waphumela phandle, wakhala kamunyu.
<br /><span class="verse" id="63">63 </span>Amadoda abembambile uJesu ambhinqa emshaya.
<br /><span class="verse" id="64">64 </span>Ammboza ubuso, ambuza ethi: “Profetha ukuthi ngubani okushayileyo na?”
<br /><span class="verse" id="65">65 </span>Nokunye okuningi akukhuluma kuye emthuka.
<br /><span class="verse" id="66">66 </span>Kwathi sekusile, kwabuthana amalunga abantu nabapristi abakhulu nababhali, bamyisa emphakathini wabo,
<br /><span class="verse" id="67">67 </span>bathi: “Uma unguKristu, sitshele.” Wathi kubo: “Uma nginitshela, anisoze nakholwa;
<br /><span class="verse" id="68">68 </span>noma ngibuza, anisoze naphendula.
<br /><span class="verse" id="69">69 </span>Kepha kusukela manje iNdodana yomuntu izakuhlala ngakwesokunene samandla kaNkulunkulu.”
<br /><span class="verse" id="70">70 </span>Base bethi bonke: “Kanti uyiNdodana kaNkulunkulu na?” Wathi kubo: “Nisho khona, ngokuba ngiyiyo.”
<br /><span class="verse" id="71">71 </span>Bathi: “Pho, sisaswele bufakazi na? Ngokuba sesizwile uqobo lwethu ngomlomo wakhe.”</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
