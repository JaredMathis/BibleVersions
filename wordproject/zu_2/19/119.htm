<!doctype html>
<html lang="zu">
<head>
<meta http-equiv="Content-Type" content="text/html; charset=UTF-8" />
<title>AmaHubo   119: IBhayibheli</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>AmaHubo</h1>
<p class="ym-noprint">Isahluko:</span><a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a> 
<a href="17.htm#0" class="chap">17</a> 
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
<a href="32.htm#0" class="chap">32</a> 
<a href="33.htm#0" class="chap">33</a> 
<a href="34.htm#0" class="chap">34</a> 
<a href="35.htm#0" class="chap">35</a> 
<a href="36.htm#0" class="chap">36</a> 
<a href="37.htm#0" class="chap">37</a> 
<a href="38.htm#0" class="chap">38</a> 
<a href="39.htm#0" class="chap">39</a> 
<a href="40.htm#0" class="chap">40</a> 
<a href="41.htm#0" class="chap">41</a> 
<a href="42.htm#0" class="chap">42</a> 
<a href="43.htm#0" class="chap">43</a> 
<a href="44.htm#0" class="chap">44</a> 
<a href="45.htm#0" class="chap">45</a> 
<a href="46.htm#0" class="chap">46</a> 
<a href="47.htm#0" class="chap">47</a> 
<a href="48.htm#0" class="chap">48</a> 
<a href="49.htm#0" class="chap">49</a> 
<a href="50.htm#0" class="chap">50</a> 
<a href="51.htm#0" class="chap">51</a> 
<a href="52.htm#0" class="chap">52</a> 
<a href="53.htm#0" class="chap">53</a> 
<a href="54.htm#0" class="chap">54</a> 
<a href="55.htm#0" class="chap">55</a> 
<a href="56.htm#0" class="chap">56</a> 
<a href="57.htm#0" class="chap">57</a> 
<a href="58.htm#0" class="chap">58</a> 
<a href="59.htm#0" class="chap">59</a> 
<a href="60.htm#0" class="chap">60</a> 
<a href="61.htm#0" class="chap">61</a> 
<a href="62.htm#0" class="chap">62</a> 
<a href="63.htm#0" class="chap">63</a> 
<a href="64.htm#0" class="chap">64</a> 
<a href="65.htm#0" class="chap">65</a> 
<a href="66.htm#0" class="chap">66</a> 
<a href="67.htm#0" class="chap">67</a> 
<a href="68.htm#0" class="chap">68</a> 
<a href="69.htm#0" class="chap">69</a> 
<a href="70.htm#0" class="chap">70</a> 
<a href="71.htm#0" class="chap">71</a> 
<a href="72.htm#0" class="chap">72</a> 
<a href="73.htm#0" class="chap">73</a> 
<a href="74.htm#0" class="chap">74</a> 
<a href="75.htm#0" class="chap">75</a> 
<a href="76.htm#0" class="chap">76</a> 
<a href="77.htm#0" class="chap">77</a> 
<a href="78.htm#0" class="chap">78</a> 
<a href="79.htm#0" class="chap">79</a> 
<a href="80.htm#0" class="chap">80</a> 
<a href="81.htm#0" class="chap">81</a> 
<a href="82.htm#0" class="chap">82</a> 
<a href="83.htm#0" class="chap">83</a> 
<a href="84.htm#0" class="chap">84</a> 
<a href="85.htm#0" class="chap">85</a> 
<a href="86.htm#0" class="chap">86</a> 
<a href="87.htm#0" class="chap">87</a> 
<a href="88.htm#0" class="chap">88</a> 
<a href="89.htm#0" class="chap">89</a> 
<a href="90.htm#0" class="chap">90</a> 
<a href="91.htm#0" class="chap">91</a> 
<a href="92.htm#0" class="chap">92</a> 
<a href="93.htm#0" class="chap">93</a> 
<a href="94.htm#0" class="chap">94</a> 
<a href="95.htm#0" class="chap">95</a> 
<a href="96.htm#0" class="chap">96</a> 
<a href="97.htm#0" class="chap">97</a> 
<a href="98.htm#0" class="chap">98</a> 
<a href="99.htm#0" class="chap">99</a> 
<a href="100.htm#0" class="chap">100</a> 
<a href="101.htm#0" class="chap">101</a> 
<a href="102.htm#0" class="chap">102</a> 
<a href="103.htm#0" class="chap">103</a> 
<a href="104.htm#0" class="chap">104</a> 
<a href="105.htm#0" class="chap">105</a> 
<a href="106.htm#0" class="chap">106</a> 
<a href="107.htm#0" class="chap">107</a> 
<a href="108.htm#0" class="chap">108</a> 
<a href="109.htm#0" class="chap">109</a> 
<a href="110.htm#0" class="chap">110</a> 
<a href="111.htm#0" class="chap">111</a> 
<a href="112.htm#0" class="chap">112</a> 
<a href="113.htm#0" class="chap">113</a> 
<a href="114.htm#0" class="chap">114</a> 
<a href="115.htm#0" class="chap">115</a> 
<a href="116.htm#0" class="chap">116</a> 
<a href="117.htm#0" class="chap">117</a> 
<a href="118.htm#0" class="chap">118</a> 
<span class="chapread">119</span> 
<a href="120.htm#0" class="chap">120</a> 
<a href="121.htm#0" class="chap">121</a> 
<a href="122.htm#0" class="chap">122</a> 
<a href="123.htm#0" class="chap">123</a> 
<a href="124.htm#0" class="chap">124</a> 
<a href="125.htm#0" class="chap">125</a> 
<a href="126.htm#0" class="chap">126</a> 
<a href="127.htm#0" class="chap">127</a> 
<a href="128.htm#0" class="chap">128</a> 
<a href="129.htm#0" class="chap">129</a> 
<a href="130.htm#0" class="chap">130</a> 
<a href="131.htm#0" class="chap">131</a> 
<a href="132.htm#0" class="chap">132</a> 
<a href="133.htm#0" class="chap">133</a> 
<a href="134.htm#0" class="chap">134</a> 
<a href="135.htm#0" class="chap">135</a> 
<a href="136.htm#0" class="chap">136</a> 
<a href="137.htm#0" class="chap">137</a> 
<a href="138.htm#0" class="chap">138</a> 
<a href="139.htm#0" class="chap">139</a> 
<a href="140.htm#0" class="chap">140</a> 
<a href="141.htm#0" class="chap">141</a> 
<a href="142.htm#0" class="chap">142</a> 
<a href="143.htm#0" class="chap">143</a> 
<a href="144.htm#0" class="chap">144</a> 
<a href="145.htm#0" class="chap">145</a> 
<a href="146.htm#0" class="chap">146</a> 
<a href="147.htm#0" class="chap">147</a> 
<a href="148.htm#0" class="chap">148</a> 
<a href="149.htm#0" class="chap">149</a> 
<a href="150.htm#0" class="chap">150</a>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>Isahluko 119 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Babusisiwe abaqotho endleleni, abahamba ngemithetho kaJehova.
<br /><span class="verse" id="2">2 </span>Babusisiwe abagcina ubufakazi bakhe, abamfuna ngenhliziyo yonke,
<br /><span class="verse" id="3">3 </span>abangenzi ukungalungi, kepha behamba ezindleleni zakhe;
<br /><span class="verse" id="4">4 </span>wena usiyalezile ukuba sizigcine ngokwempela.
<br /><span class="verse" id="5">5 </span>Sengathi zingaqondiswa izindlela zami ukuba ngigcine izimiso zakho.
<br /><span class="verse" id="6">6 </span>Khona angiyikujabha; ngiyakuhlonipha iziyalezo zonke zakho.
<br /><span class="verse" id="7">7 </span>Ngiyakukubonga ngobuqotho benhliziyo, lapho ngifunda izahlulelo zakho ezilungileyo.
<br /><span class="verse" id="8">8 </span>Izimiso zakho ngiyakuzigcina; ungangishiyi nakanci.
<br /><span class="verse" id="9">9 </span>Insizwa iyakuyihlanza kanjani indlela yayo na? Ngokuqaphela okwezwi lakho.
<br /><span class="verse" id="10">10 </span>Ngikufunile ngenhliziyo yami yonke; mangingaphambuki emiyalweni yakho.
<br /><span class="verse" id="11">11 </span>Enhliziyweni yami ngiyalonda izwi lakho, ukuze ngingoni kuwe.
<br /><span class="verse" id="12">12 </span>Mawubongwe wena Jehova, ungifundise izimiso zakho.
<br /><span class="verse" id="13">13 </span>Ngomlomo wami ngimemezele zonke izahlulelo zomlomo wakho.
<br /><span class="verse" id="14">14 </span>Ngithokoza ngendlela yobufakazi bakho njengemfuyo.
<br /><span class="verse" id="15">15 </span>Ngiyakuzindla ngeziyalezo zakho, ngihloniphe izindlela zakho.
<br /><span class="verse" id="16">16 </span>Ngiyakuthokoza ngezimiso zakho; angiyikukhohlwa izwi lakho.
<br /><span class="verse" id="17">17 </span>Yenzele okuhle inceku yakho ukuba ngiphile, ngigcine izwi lakho.
<br /><span class="verse" id="18">18 </span>Vula amehlo ami ukuba ngibone izimangaliso zasemthethweni wakho.
<br /><span class="verse" id="19">19 </span>Ngingumfokazi emhlabeni; ungangifihleli imiyalo yakho.
<br /><span class="verse" id="20">20 </span>Umphefumulo wami waphukile ngokulangazelela njalo izahlulelo zakho.
<br /><span class="verse" id="21">21 </span>Uyakhuza abazidlayo, abaqalekisiweyo, abaduka emiyalweni yakho.
<br /><span class="verse" id="22">22 </span>Susa kimi isihlamba nokudelelwa, ngokuba ngiyaqaphela ubufakazi bakho.
<br /><span class="verse" id="23">23 </span>Yebo, izikhulu zihlezi zikhuluma ngami; inceku yakho iyazindla ngezimiso zakho.
<br /><span class="verse" id="24">24 </span>Ubufakazi bakho buyintokozo yami, bungumluleki wami.
<br /><span class="verse" id="25">25 </span>Umphefumulo wami unamathela othulini; ngiphilise ngokwezwi lakho.
<br /><span class="verse" id="26">26 </span>Ngimemezele izindlela zami, wena wangizwa; ngifundise izimiso zakho.
<br /><span class="verse" id="27">27 </span>Ngiqondise indlela yeziyalezo zakho ukuba ngikhulume ngezimangaliso zakho.
<br /><span class="verse" id="28">28 </span>Umphefumulo wami uyakhala ngosizi; ngivuse ngokwezwi lakho.
<br /><span class="verse" id="29">29 </span>Susa kimi indlela yamanga, ungiphe ngomusa umthetho wakho.
<br /><span class="verse" id="30">30 </span>Ngikhethile indlela yeqiniso; izahlulelo zakho ngizibekile phambi kwami.
<br /><span class="verse" id="31">31 </span>Ngibambelele ebufakazini bakho; ungangijabhisi, Jehova.
<br /><span class="verse" id="32">32 </span>Ngiyakugijima ngendlela yemiyalo yakho, ngokuba uyakwandisa inhliziyo yami.
<br /><span class="verse" id="33">33 </span>Ngitshengise, Jehova, indlela yezimiso zakho; ngiyakuyigcina kuze kube sekupheleni.
<br /><span class="verse" id="34">34 </span>Ngiphe ingqondo, ukuze ngiqaphele umthetho wakho, ngiwugcine ngenhliziyo yami yonke.
<br /><span class="verse" id="35">35 </span>Ngihambise endleleni yemiyalo yakho, ngokuba ngiyathokoza ngayo.
<br /><span class="verse" id="36">36 </span>Thobisela inhliziyo yami ebufakazini bakho, kungabi sekuhaheni.
<br /><span class="verse" id="37">37 </span>Phendula amehlo ami, angaboni okuyize, ungiphilise endleleni yakho.
<br /><span class="verse" id="38">38 </span>Yigcwalise encekwini yakho inkulumo yakho eyenza ukuba wesatshwe.
<br /><span class="verse" id="39">39 </span>Dlulisa isihlamba engisesabayo, ngokuba izahlulelo zakho zinhle.
<br /><span class="verse" id="40">40 </span>Bheka, ngiyalangazelela iziyalezo zakho; ngiphilise ngokulunga kwakho.
<br /><span class="verse" id="41">41 </span>Mawuze kimi umusa wakho, Jehova, insindiso yakho ngokwezwi lakho.
<br /><span class="verse" id="42">42 </span>Khona ngiyakumphendula ongithukayo, ngokuba ngiyalethemba izwi lakho.
<br /><span class="verse" id="43">43 </span>Ungalisusi emlonyeni wami ngokupheleleyo izwi leqiniso, ngokuba ngiyethemba izahlulelo zakho.
<br /><span class="verse" id="44">44 </span>Khona ngiyakuwugcina njalo umthetho wakho, yebo, kuze kube phakade.
<br /><span class="verse" id="45">45 </span>Ngiyakuhamba endaweni ebanzi, ngokuba iziyalezo zakho ngiyazifuna.
<br /><span class="verse" id="46">46 </span>Ngiyakukhuluma ngobufakazi bakho phambi kwamakhosi, ngingajabhi.
<br /><span class="verse" id="47">47 </span>Ngiyakuthokoza ngemiyalo yakho engiyithandileyo.
<br /><span class="verse" id="48">48 </span>Ngiyakuphakamisela izandla zami kuyo imiyalo yakho engiyithandileyo, ngizindle ngezimiso zakho.
<br /><span class="verse" id="49">49 </span>Khumbula izwi encekwini yakho owangipha ithemba ngalo.
<br /><span class="verse" id="50">50 </span>Lokhu kuyinduduzo ekuhluphekeni kwami, ngokuba izwi lakho lingiphilisile.
<br /><span class="verse" id="51">51 </span>Abazidlayo bangihleka usulu kakhulu, kepha emthethweni wakho angichezuki.
<br /><span class="verse" id="52">52 </span>Ngiyakhumbula izahlulelo zakho zasendulo, Jehova; ngiyaduduzeka.
<br /><span class="verse" id="53">53 </span>Ukuvutha kolaka kungibambile ngenxa yababi abashiya umthetho wakho.
<br /><span class="verse" id="54">54 </span>Zaba yizihlabelelo kimina izimiso zakho endlini yokugogobala kwami.
<br /><span class="verse" id="55">55 </span>Ebusuku ngikhumbula igama lakho, Jehova, ngigcina umthetho wakho.
<br /><span class="verse" id="56">56 </span>Lokhu kwaba ngokwami, ngokuba ngagcina iziyalezo zakho.
<br /><span class="verse" id="57">57 </span>UJehova uyisabelo sami; ngithi ngiyakugcina amazwi akho.
<br /><span class="verse" id="58">58 </span>Ngincenga ubuso bakho ngenhliziyo yami yonke; yiba nomusa kimi ngokwezwi lakho.
<br /><span class="verse" id="59">59 </span>Ngizindla ngezindlela zami, ngiqondisa izinyawo zami ebufakazini bakho.
<br /><span class="verse" id="60">60 </span>Ngiyashesha, angilibali ukugcina imiyalo yakho.
<br /><span class="verse" id="61">61 </span>Izintambo zababi ziyangizungeza, kepha angikhohlwa umthetho wakho.
<br /><span class="verse" id="62">62 </span>Phakathi kobusuku ngiyakuvuka ngikubonge ngenxa yezahlulelo zakho ezilungileyo.
<br /><span class="verse" id="63">63 </span>Ngingumngane wabo bonke abakwesabayo, abagcina iziyalezo zakho.
<br /><span class="verse" id="64">64 </span>Umhlaba ugcwele umusa wakho, Jehova; ngifundise izimiso zakho.
<br /><span class="verse" id="65">65 </span>Uyenzele inceku yakho okuhle, Jehova, ngokwezwi lakho.
<br /><span class="verse" id="66">66 </span>Ngifundise ukuqonda okuhle nokwazi, ngokuba ngikholwa yimiyalo yakho.
<br /><span class="verse" id="67">67 </span>Ngingakahlupheki ngaduka, kepha manje sengiyaligcina izwi lakho.
<br /><span class="verse" id="68">68 </span>Umuhle wena, futhi wenza okuhle; ngifundise izimiso zakho.
<br /><span class="verse" id="69">69 </span>Abazidlayo baqamba amanga ngami; ngenhliziyo yonke yami ngiyakugcina iziyalezo zakho.
<br /><span class="verse" id="70">70 </span>Inhliziyo yabo injengamafutha ingezwa lutho; kepha mina ngithokoza ngomthetho wakho.
<br /><span class="verse" id="71">71 </span>Kwangilungela ukuba ngihlushwe, ukuze ngifunde izimiso zakho.
<br /><span class="verse" id="72">72 </span>Umthetho womlomo wakho muhle kunezinkulungwane zegolide nezesiliva.
<br /><span class="verse" id="73">73 </span>Izandla zakho zingenzile, zangibumba; ngiphe ingqondo, ukuze ngifunde imiyalo yakho.
<br /><span class="verse" id="74">74 </span>Abakwesabayo bayakujabula lapho bengibona, ngokuba ngethemba izwi lakho.
<br /><span class="verse" id="75">75 </span>Ngiyazi ukuthi izahlulelo zakho zilungile nokuthi wangilaya ngokuthembeka.
<br /><span class="verse" id="76">76 </span>Umusa wakho mawube yinduduzo encekwini yakho ngokwezwi lakho.
<br /><span class="verse" id="77">77 </span>Ububele bakho mabuze kimi, ukuze ngiphile, ngokuba umthetho wakho uyintokozo yami.
<br /><span class="verse" id="78">78 </span>Abazidlayo mabajabhe, ngokuba bangicindezele, kungekho sizathu; kepha mina ngiyakuzindla ngeziyalezo zakho.
<br /><span class="verse" id="79">79 </span>Mabaphendukele kimi abakwesabayo nabaziyo ubufakazi bakho.
<br /><span class="verse" id="80">80 </span>Inhliziyo yami mayiphelele ezimisweni zakho, ukuze ngingajabhi.
<br /><span class="verse" id="81">81 </span>Umphefumulo wami ulangazelela insindiso yakho; ngiyalethemba izwi lakho.
<br /><span class="verse" id="82">82 </span>Amehlo ami alangazelela izwi lakho, ngithi: “Uyakungiduduza nini na?”
<br /><span class="verse" id="83">83 </span>Nginjengemvaba emsini; izimiso zakho angizikhohlwa.
<br /><span class="verse" id="84">84 </span>Zingaki izinsuku zenceku yakho? Uzakubahlulela nini abangizingelayo na?
<br /><span class="verse" id="85">85 </span>Abazidlayo bangimbela imigodi, bona abaphambene nomthetho wakho.
<br /><span class="verse" id="86">86 </span>Yonke imiyalo yakho ithembekile; bayangizingela ngamanga; ngisize.
<br /><span class="verse" id="87">87 </span>Bacishe bangiqeda emhlabeni, kepha angishiyanga iziyalezo zakho.
<br /><span class="verse" id="88">88 </span>Ngiphilise ngokomusa wakho, ukuze ngigcine ubufakazi bomlomo wakho.
<br /><span class="verse" id="89">89 </span>Kuze kube phakade, Jehova, izwi lakho limi liqinile ezulwini.
<br /><span class="verse" id="90">90 </span>Ezizukulwaneni ngezizukulwane ukuthembeka kwakho kukhona; wamisa umhlaba; usemi.
<br /><span class="verse" id="91">91 </span>Ngokwezahlulelo zakho kusekhona nanamuhla, ngokuba konke kuyizinceku zakho.
<br /><span class="verse" id="92">92 </span>Uma umthetho wakho ubungesiyo intokozo yami, ngabe ngibhubhele ekuhluphekeni kwami.
<br /><span class="verse" id="93">93 </span>Angiyikukhohlwa kuze kube phakade iziyalezo zakho, ngokuba ungiphilisile ngazo.
<br /><span class="verse" id="94">94 </span>Ngingowakho, ngisindise, ngokuba ngiyafuna iziyalezo zakho.
<br /><span class="verse" id="95">95 </span>Ababi bahlalele ukungibhubhisa, kepha ngiyaqaphela ubufakazi bakho.
<br /><span class="verse" id="96">96 </span>Ngibonile ukugcina kokuphelelyo konke, kepha umthetho wakho ubanzi kakhulu.
<br /><span class="verse" id="97">97 </span>Ngiyawuthanda umthetho wakho kangaka. Usuku lonke ngizindla ngawo.
<br /><span class="verse" id="98">98 </span>Ngemiyalo yakho ngiyahlakanipha kunezitha zami, ngokuba inami kuze kube phakade.
<br /><span class="verse" id="99">99 </span>Ngiyaqonda kunabo bonke abangifundisayo, ngokuba ngizindla ngobufakazi bakho.
<br /><span class="verse" id="100">100 </span>Nginokuqonda kunabadala, ngokuba ngigcina iziyalezo zakho.
<br /><span class="verse" id="101">101 </span>Ngiyazinqanda izinyawo zami ezindleleni zonke zokubi, ukuze ngigcine izwi lakho.
<br /><span class="verse" id="102">102 </span>Ezahlulelweni zakho angichezuki, ngokuba wena uyangifundisa.
<br /><span class="verse" id="103">103 </span>Amnandi kangaka amazwi akho ekunambitheni kwami; adlula izinyosi emlonyeni wami.
<br /><span class="verse" id="104">104 </span>Ngeziyalezo zakho ngiyathola ukuqonda; ngalokho ngiyazonda zonke izindlela zamanga.
<br /><span class="verse" id="105">105 </span>Izwi lakho liyisibani ezinyaweni zami nokukhanya endleleni yami.
<br /><span class="verse" id="106">106 </span>Ngifungile; ukulonda izahlulelo zakho ezilungileyo ngakugcina.
<br /><span class="verse" id="107">107 </span>Ngiyahlupheka kakhulu; Jehova, ngiphilise ngokwezwi lakho.
<br /><span class="verse" id="108">108 </span>Jehova, yamukela iminikelo yesihle yomlomo wami, ungifundise izahlulelo zakho:
<br /><span class="verse" id="109">109 </span>Umphefumulo wami usesandleni sami njalo; nokho umthetho wakho angiwukhohlwa.
<br /><span class="verse" id="110">110 </span>Ababi bangibekele ugibe, kepha angiduki eziyalezweni zakho.
<br /><span class="verse" id="111">111 </span>Ngidlile ifa lobufakazi bakho kuze kube phakade, ngokuba kuyintokozo yenhliziyo yami.
<br /><span class="verse" id="112">112 </span>Ngithobisile inhliziyo yami ukwenza izimiso zakho njalo, yebo, kuze kube sekupheleni.
<br /><span class="verse" id="113">113 </span>Ngiyabazonda abanhliziyo mbili, kepha umthetho wakho ngiyawuthanda.
<br /><span class="verse" id="114">114 </span>Wena uyisiphephelo sami nesihlangu sami; ngiyethemba izwi lakho.
<br /><span class="verse" id="115">115 </span>Sukani kimi nina enenza okubi, ngokuba ngiyakugcina imiyalo kaNkulunkulu wami.
<br /><span class="verse" id="116">116 </span>Ngiphase ngokwezwi lakho, ukuze ngiphile, ngingajabhi ngethemba lami.
<br /><span class="verse" id="117">117 </span>Ngisekele, ngize ngisindiswe, ngibheke njalo izimiso zakho.
<br /><span class="verse" id="118">118 </span>Uyabadelela bonke abaduka ezimisweni zakho, ngokuba ubuqili babo buyize.
<br /><span class="verse" id="119">119 </span>Uyabalahla bonke ababi bomhlaba njengendiva; ngalokho ngiyathanda ubufakazi bakho.
<br /><span class="verse" id="120">120 </span>Inyama yami iyathuthumela ngovalo ngawe, ngiyesaba izahlulelo zakho.
<br /><span class="verse" id="121">121 </span>Ngiyenza ukwahlulela nokulunga; unganginikeli kubo abahluphi bami.
<br /><span class="verse" id="122">122 </span>Mela inceku yakho kube kuhle; abazidlayo mabangangicindezeli.
<br /><span class="verse" id="123">123 </span>Amehlo ami ayalangazelela insindiso yakho nezwi lokulunga kwakho.
<br /><span class="verse" id="124">124 </span>Yenza encekwini yakho ngokomusa wakho, ungifundise izimiso zakho.
<br /><span class="verse" id="125">125 </span>Ngiyinceku yakho; ngiphe ingqondo ukuba ngazi ubufakazi bakho.
<br /><span class="verse" id="126">126 </span>Kuyisikhathi sikaJehova sokusebenza, ngokuba bawenz' ize umthetho wakho.
<br /><span class="verse" id="127">127 </span>Ngalokho ngiyathanda imiyalo yakho kunegolide, yebo, kunegolide elicwengekileyo.
<br /><span class="verse" id="128">128 </span>Ngalokho ngiyavuma ukuthi imiyalo yakho yonke ilungile; ngiyazonda zonke izindlela zamanga.
<br /><span class="verse" id="129">129 </span>Ubufakazi bakho buyisimangaliso; ngalokho umphefumulo wami uyabugcina.
<br /><span class="verse" id="130">130 </span>Ukwambulwa kwamazwi akho kuyakhanyisa, yebo, kuyabaqondisa abangenalwazi.
<br /><span class="verse" id="131">131 </span>Ngivula umlomo wami, ngikhefuzela, ngokuba ngiyalangazelela imiyalo yakho.
<br /><span class="verse" id="132">132 </span>Bheka kimi, ube nomusa kimi njengokufanele abathanda igama lakho.
<br /><span class="verse" id="133">133 </span>Qinisa izinyathelo zami ezwini lakho; makungangibusi nobubodwa ububi.
<br /><span class="verse" id="134">134 </span>Ngihlenge ekuhlupheni kwabantu, ukuze ngigcine iziyalezo zakho.
<br /><span class="verse" id="135">135 </span>Yikhanyisele inceku yakho ubuso bakho, ngifundise izimiso zakho.
<br /><span class="verse" id="136">136 </span>Imifula yamanzi iyehlela emehlweni ami, ngokuba abagcini umthetho wakho.
<br /><span class="verse" id="137">137 </span>Wena Jehova ulungile; izahlulelo zakho ziqotho.
<br /><span class="verse" id="138">138 </span>Uyalezile ubufakazi bakho ngokulunga ngokuthembeka okukhulu.
<br /><span class="verse" id="139">139 </span>Ukushisekela kwami kungidlile, ngokuba izitha zami zikhohliwe amazwi akho.
<br /><span class="verse" id="140">140 </span>Izwi lakho licwebile kakhulu; ngalokho inceku yakho iyalithanda.
<br /><span class="verse" id="141">141 </span>Ngimncane, ngidelelekile; iziyalezo zakho angizikhohlwa.
<br /><span class="verse" id="142">142 </span>Ukulunga kwakho kungukulunga okuphakade; umthetho wakho uyiqiniso.
<br /><span class="verse" id="143">143 </span>Ukuhlupheka nosizi kungehlele; imiyalo yakho iyintokozo yami.
<br /><span class="verse" id="144">144 </span>Ukulunga kobufakazi bakho kumi phakade; ngiphe ukuqonda ukuba ngiphile.
<br /><span class="verse" id="145">145 </span>Ngikhala ngenhliziyo yami yonke; ngizwe, Jehova; izimiso zakho ngiyakuzigcina.
<br /><span class="verse" id="146">146 </span>Ngikhala kuwe, ngisindise; ngiyakugcina ubufakazi bakho.
<br /><span class="verse" id="147">147 </span>Ngiyandulela uvivi lokusa ngikhala; ngiyethemba amazwi akho.
<br /><span class="verse" id="148">148 </span>Amehlo ami ayandulela imilindo yobusuku ukuba ngizindle ngezwi lakho.
<br /><span class="verse" id="149">149 </span>Yizwa izwi lami ngokomusa wakho, Jehova, ungiphilise ngokwezahlulelo zakho.
<br /><span class="verse" id="150">150 </span>Bayasondela abalandela ukonakala; bakude nomthetho wakho.
<br /><span class="verse" id="151">151 </span>Wena Jehova useduze; imiyalo yakho yonke iyiqiniso.
<br /><span class="verse" id="152">152 </span>Kudala ngazile ngobufakazi bakho ukuthi ubusekele kuze kube phakade.
<br /><span class="verse" id="153">153 </span>Bheka ukuhlupheka kwami, ungikhulule, ngokuba angikhohlwa umthetho wakho.
<br /><span class="verse" id="154">154 </span>Mela indaba yami, ungihlenge, ungiphilise ngokwezwi lakho.
<br /><span class="verse" id="155">155 </span>Ukusindiswa kukude nababi, ngokuba abafuni izimiso zakho.
<br /><span class="verse" id="156">156 </span>Ububele bakho, Jehova, bukhulu; ngiphilise ngokwezahlulelo zakho.
<br /><span class="verse" id="157">157 </span>Abangizingelayo nabayizitha kimi baningi; kepha ebufakazini bakho angichezuki.
<br /><span class="verse" id="158">158 </span>Lapho ngibona amambuka, ngiyadikibala, ngokuba awagcini izwi lakho.
<br /><span class="verse" id="159">159 </span>Bheka ukuthi ngithanda kangaka iziyalezo zakho, Jehova; ngiphilise ngokomusa wakho.
<br /><span class="verse" id="160">160 </span>Amazwi akho onke ayiqiniso; zonke izahlulelo zakho ezilungileyo zimi kuze kube phakade.
<br /><span class="verse" id="161">161 </span>Izikhulu ziyangizingela, kungekho sizathu, kepha inhliziyo yami iyesaba izwi lakho.
<br /><span class="verse" id="162">162 </span>Ngithokoza ngezwi lakho njengozuza impango enkulu.
<br /><span class="verse" id="163">163 </span>Amanga ngiyawazonda, ngiyawenyanya; umthetho wakho ngiyawuthanda.
<br /><span class="verse" id="164">164 </span>Kasikhombisa ngosuku ngiyakudumisa ngezahlulelo zokulunga kwakho.
<br /><span class="verse" id="165">165 </span>Abathanda umthetho wakho banokuthula okukhulu; akukho sikhubekiso kubo.
<br /><span class="verse" id="166">166 </span>Ngiyethemba insindiso yakho, Jehova; imiyalo yakho ngiyayenza.
<br /><span class="verse" id="167">167 </span>Umphefumulo wami uyagcina ubufakazi bakho; ngiyabuthanda kakhulu.
<br /><span class="verse" id="168">168 </span>Ngiyagcina iziyalezo zakho nobufakazi bakho, ngokuba izindlela zami zonke ziphambi kwakho.
<br /><span class="verse" id="169">169 </span>Ukukhala kwami makusondele ebusweni bakho, Jehova; ngiqondise ngokwezwi lakho.
<br /><span class="verse" id="170">170 </span>Ukuncenga kwami makuze ebusweni bakho; ngihlenge ngokwezwi lakho.
<br /><span class="verse" id="171">171 </span>Umlomo wami mawuchichime indumiso, ngokuba uyangifundisa izimiso zakho.
<br /><span class="verse" id="172">172 </span>Ulimi lwami malukhulume izwi lakho, ngokuba imiyalo yakho yonke ilungile.
<br /><span class="verse" id="173">173 </span>Isandla sakho masibe lusizo kimi, ngokuba ngikhethile iziyalezo zakho.
<br /><span class="verse" id="174">174 </span>Ngiyalangazelela insindiso yakho, Jehova; umthetho wakho uyintokozo yami.
<br /><span class="verse" id="175">175 </span>Umphefumulo wami mawuphile, ukudumise; izahlulelo zakho mazingisize.
<br /><span class="verse" id="176">176 </span>Ngiyaduka njengemvu elahlekileyo; funa inceku yakho, ngokuba angikhohlwa imiyalo yakho.</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="120.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
