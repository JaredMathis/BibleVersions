<!doctype html>
<html lang="kk">
<head>
<meta charset="utf-8"/>
<title>КИЕЛІ КІТАПТА  - ЕСКІ ӨСИЕТ / Патшалықтар 1-ж-17</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Патшалықтар 1-ж</h1>
<p class="ym-noprint">
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a> 
<a href="11.htm#0" class="chap">11</a> 
<a href="12.htm#0" class="chap">12</a> 
<a href="13.htm#0" class="chap">13</a> 
<a href="14.htm#0" class="chap">14</a> 
<a href="15.htm#0" class="chap">15</a> 
<a href="16.htm#0" class="chap">16</a>
<span CLASS="chapread">17</span>
<a href="18.htm#0" class="chap">18</a> 
<a href="19.htm#0" class="chap">19</a> 
<a href="20.htm#0" class="chap">20</a> 
<a href="21.htm#0" class="chap">21</a> 
<a href="22.htm#0" class="chap">22</a> 
<a href="23.htm#0" class="chap">23</a> 
<a href="24.htm#0" class="chap">24</a> 
<a href="25.htm#0" class="chap">25</a> 
<a href="26.htm#0" class="chap">26</a> 
<a href="27.htm#0" class="chap">27</a> 
<a href="28.htm#0" class="chap">28</a> 
<a href="29.htm#0" class="chap">29</a> 
<a href="30.htm#0" class="chap">30</a> 
<a href="31.htm#0" class="chap">31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Тарау 17 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Біраз уақыттан кейін філістірлер өздерінің жасақтарын соғысқа жинады. Олар Яһуда руының жеріндегі Сохо қаласының маңайында бас қосып, Сохо мен Әзеканың арасындағы Епес-Даммимға қостарын тікті. 
<br /><span class="verse" id="2">2 </span>Сонда Саул және Исраилдің ер адамдары Емен аңғарында жиналып, сап түзеп, шайқасқа дайындалды. 
<br /><span class="verse" id="3">3 </span>Філістірлер бір төбенің, исраилдіктер екінші төбенің беткейінде тұрып, араларында аңғар жатты. 
<br /><span class="verse" id="4">4 </span>Сонда філістірлер жағынан жекпе-жек шайқасқа бір жауынгер шықты. Ол Ғат қаласынан келген, есімі Ғолият, бойы алты жарым шынтақ болатын алып еді. 
<br /><span class="verse" id="5">5 </span>Басына қоладан жасалған дулыға, үстіне қабыршақ тәрізді жасалған қола сауыт киіп алған екен. Сауыттың салмағы үш жарым пұт шамасында болатын. 
<br /><span class="verse" id="6">6 </span>Алып аяқтарына қола тізеқап, ал арқасына қола найза таңыпты. 
<br /><span class="verse" id="7">7 </span>Оның сүңгісінің ағаш сабы бақандай жуан, ал соның темір ұшының салмағы жарты пұттай болатын. Алыптың алдынан үлкен қалқанын көтерген нөкері жүріп отырды. 
<br /><span class="verse" id="8">8 </span>Ғолият тұрып, Исраилдің сапта тұрған жасақшыларына дауыстап айқайлап: «Сендер неге сап түзеп тұрсыңдар? Мен філістірмін! Ал сендер Саулдың қызметшілері ғана емессіңдер ме? Ендеше араларыңнан біреуді таңдап алыңдар, ол қасыма келсін! 
<br /><span class="verse" id="9">9 </span>Егер ол менімен шайқасып, көзімді құртса, онда біз сендердің құлдарыңа айналамыз. Ал егер мен оны жеңіп, өлтірсем, онда сендер бізге құл болып, қызмет етесіңдер! — деп жекпе-жекке шақырды. 
<br /><span class="verse" id="10">10 </span>Сол філістір тағы да: — Мен бүкіл Исраил жасағының саптарын масқаралап тұрмын: менімен сайысқа түсетін бір адамды жіберіңдерші!» — деп айқай салды. 
<br /><span class="verse" id="11">11 </span>Осыны естіген Саул мен Исраилдің күллі жасақшылары абыржып, қатты қорықты. 
<br /><span class="verse" id="12">12 </span>Дәуіт (те мұны естіді. Ол) Яһуда руының Бетлехем қаласында тұратын ефраталық Есейдің ұлы болатын. Сегіз ұлы бар Есейдің өзі Саул патшалық құрған кезде жасы ұлғайып қартайған шақта еді. 
<br /><span class="verse" id="13">13 </span>Оның үлкен үш ұлы Елияп, Әбінадап, Шаммах Саулға еріп соғысқа шыққан болатын. 
<br /><span class="verse" id="14">14 </span>Дәуіт Есейдің кенже ұлы еді. Оның үш ағасы Саулдың жасағында жүргенде, 
<br /><span class="verse" id="15">15 </span>Дәуіт Бетлехемде әкесінің қойларын бағып, Саулдың жасақ қосына барып-келіп жүретін. 
<br /><span class="verse" id="16">16 </span>Әлгі філістір қырық күн бойы таңертең және кеш сайын алға шығып, өзін көрсетіп тұрды. 
<br /><span class="verse" id="17">17 </span>Бірде Есей Дәуітті тағы да жұмсап: «Балам, мына жарты қап қуырылған бидай мен он таба нанды ал да, тездетіп әскердің қосындағы ағаларыңа апар. 
<br /><span class="verse" id="18">18 </span>Мына он ірімшікті олардың мыңбасына бер. Ағаларыңның хал-жағдайлары мен мұқтаждарын біліп қайт. 
<br /><span class="verse" id="19">19 </span>Олар қазір Исраилдің күллі ер азаматтарымен бірге Саулға еріп Емен аңғарында філістірлерге қарсы соғысып жатыр ғой!» — деп тапсырды. 
<br /><span class="verse" id="20">20 </span>Дәуіт таңертең ертемен тұрып, қойларын бір күзетшіге қалдырды. Содан жүгін артып, әкесінің тапсыруымен жолға шықты. Дәуіт әскердің қосына келгенде, олар атой салып, ұрыс даласына шығып бара жатыр екен. 
<br /><span class="verse" id="21">21 </span>Исраилдіктер мен філістірлердің әскерлері бір-біріне қарсы сап түзеді. 
<br /><span class="verse" id="22">22 </span>Дәуіт әкелген азық-түлігін әскердің жарағын күзететін адамның қарауына тапсырып, сапта тұрған ағаларына жүгіріп барып, амандық сұрай бастады. 
<br /><span class="verse" id="23">23 </span>Дәуіт олармен сөйлесіп тұрған кезде, жекпе-жек шайқасушы ғаттық філістір жауынгері Ғолият жау сапынан шықты да, бұрынғы сөздерін қайталап айқайлай бастады. Дәуіт те мұны естіп тұрды. 
<br /><span class="verse" id="24">24 </span>Исраилдің күллі жасақшылары алыпты көре салысымен қатты қорқып, шегіне бастады. 
<br /><span class="verse" id="25">25 </span>Олар өзара: «Мына адамды көріп тұрсыңдар ғой. Қап, әттеген-ай, ол Исраилді масқаралау үшін алға шығып жүр! Оны біреу өлтірсе, патшамыз соған зор байлық сыйлайды. Сондай-ақ, оған өз қызын беріп, бүкіл әулетін де алым-салықтан босатады!» — десті. 
<br /><span class="verse" id="26">26 </span>Дәуіт қасында тұрғандарға: — Мына філістірдің көзін құртып, Исраилдің көріп отырған масқарасын тоқтатқан адамға не берілмек дедіңдер? Бұл құдайсыз філістір мәңгі тірі Құдайдың әскер саптарын масқаралайтындай кім еді, сонша?! — деді. 
<br /><span class="verse" id="27">27 </span>Олар: — Оның көзін құртқанға мынадай жүлде сыйланбақ, — деп, манағы сөздерін қайталап айтып берді. 
<br /><span class="verse" id="28">28 </span>Бірақ үлкен ағасы Елияп Дәуіттің сарбаздармен сөйлесіп жатқанын көріп, ашуы кернеп: — Несіне мұнда жетіп келдің? Ана азғантай қойды айдалада кіммен қалдырдың? Сенің өркөкіректігіңді әрі жүрегіңнің зұлымдығын білемін! Мұнда тек шайқасты көру үшін келдің ғой! — деп зекіді. 
<br /><span class="verse" id="29">29 </span>Дәуіт: — Бір-екі ауыз сөз айтқаннан басқа мен соншама не істеп қойдым! — деп жауап берді. 
<br /><span class="verse" id="30">30 </span>Содан ол ағасынан бұрылып кетіп, басқа адамға да сол сұрақты қойған еді. Оның да жауабы сондай болды. 
<br /><span class="verse" id="31">31 </span>Естігендер Дәуіттің айтқандарын Саулға жеткізді. Патша оны өзіне шақыртып алғанда, 
<br /><span class="verse" id="32">32 </span>Дәуіт: — Тақсыр, ешкім сол філістірден қорықпай-ақ қойсын. Алдыңыздағы қызметшіңіз барып, онымен шайқасуға дайын, — деді. 
<br /><span class="verse" id="33">33 </span>Бірақ Саул: — Сен бұл філістірге қарсы жекпе-жекке шыға алмайсың! Әлі жассың, ал ол — бала кезінен-ақ соғысқа машықтанған жауынгер! — деп ескертті. 
<br /><span class="verse" id="34">34 </span>Сонда Дәуіт оған былай деді: — Тақсыр, алдыңыздағы қызметшіңіз әкесінің қойларын бағып келеді. Кейде арыстан не аю қойға шауып, малдың біреуін ала қашатын кездері болды. 
<br /><span class="verse" id="35">35 </span>Сонда оны қуып жетіп, соғып, малды аранынан тартып алатынмын. Егер өзіме бас салса, оның сабалақ жүнінен шап беріп, ұстап алып, ұрып өлтіретінмін. 
<br /><span class="verse" id="36">36 </span>Қызметшіңіз арыстан мен аюдың көзін құртып келді. Енді мына құдайсыз філістір де солардың кебінін киетін болады. Себебі ол мәңгі тірі Құдайдың әскер саптарын масқаралап тұр! — 
<br /><span class="verse" id="37">37 </span>Бұған ол: — Мені арыстан мен аюдың шеңгелінен құтқарып алған Жаратқан Ие мына філістірден де қорғайтын болады, — деп қосты. Саул мақұлдап: — Онда бар, Жаратқан Ие саған жар болсын! — деді. 
<br /><span class="verse" id="38">38 </span>Патша Дәуітке өзінің сырт киімін, басына қола дулығасын, үстіне сауытын кигізді. 
<br /><span class="verse" id="39">39 </span>Дәуіт патшаның семсерін де тағып алып, қару-жарағымен олай-бұлай жүріп көруге тырысқан еді. Бірақ ол үйренбегендіктен Саулға: «Мыналарды киіп жүре алмаймын. Бұған үйренген емеспін», — деп шешіп тастады. 
<br /><span class="verse" id="40">40 </span>Дәуіт таяғын қолына алып, жылғаның түбінен бес жұмыр кесек тас теріп, дорбасының сырт қалтасына салып алды. Содан ол қолына сақпанын ұстап, філістірге қарай беттеді. 
<br /><span class="verse" id="41">41 </span>Філістір де Дәуітке қарай жақындап келе жатты. Оның алдында нөкері үлкен қалқанын көтеріп жүрді. 
<br /><span class="verse" id="42">42 </span>Філістір Дәуітке қарап, оның беті албыраған, сымбатты жас жігіт екенін көрді. Оны менсінбей: 
<br /><span class="verse" id="43">43 </span>— Маған таяқпен шығатындай ит пе едім, сонша?! — деп айқайлады. Өзінің табынатын тәңірлерінің аттарымен қарғап-сілеп: 
<br /><span class="verse" id="44">44 </span>— Кәне, маған жақындап көрші! Етіңді жыртқыш құс пен аңға жемтік қылып берейін! — деп шақырды. 
<br /><span class="verse" id="45">45 </span>Дәуіт оған былай деп жауап қайырды: — Сен маған қарсы семсер, сүңгі, найзамен келесің. Ал мен саған Әлемнің Иесінің атымен, иә, өзің масқаралап отырған исраилдік әскери саптарының Құдайының атымен келе жатырмын! 
<br /><span class="verse" id="46">46 </span>Бүгін Жаратқан Ие сені қолыма түсіреді. Сені өлтіріп, басыңды шауып тастаймын, әрі філістір әскерінің өліктерін жыртқыш құс пен аңға жемтік қылып беремін. Сонда бүкіл әлем Исраилде (шынайы) Құдайдың бар екенін білетін болады! 
<br /><span class="verse" id="47">47 </span>Мұнда жиналғандардың бәрі де Жаратқан Иенің құтқару үшін семсер мен сүңгіні керек қылмайтынына көз жеткізетін болады! Себебі бұл соғысты Жаратқан Иенің Өзі жүргізіп, сендерді біздің қолымызға тапсырады! 
<br /><span class="verse" id="48">48 </span>Сонда філістір алға жүріп, Дәуітке таман жақындап келді. Дәуіт оған қарсы, філістір сапына қарай жүгіріп барды да, 
<br /><span class="verse" id="49">49 </span>дорбасынан бір тасты суырып алып, сақпанына салып, атып жіберді. Тас філістірдің маңдайына дәл тиіп, оны тесіп, кіріп кетті. 
<br /><span class="verse" id="50">50 </span>Осылай Дәуіт філістірді тек сақпан және кесек таспен ғана жеңіп шықты. Қолында тіпті семсері болмаса да, оны ұрып өлтірді. 
<br /><span class="verse" id="51">51 </span>Дәуіт құлап жатқан Ғолияттың қасына келіп, оның семсерін қынабынан суырып алып, басын шауып тастады. Сонда філістір жауынгерлері өздерінің батырының өлгенін көріп, қаша жөнелді. 
<br /><span class="verse" id="52">52 </span>Исраил мен Яһуданың адамдары тұра көтеріліп, атойлап, оларды аңғардың кірер жағына және Әкронның қақпаларына дейін қуып тастады. Көптеген філістірлер Шағараимнан Ғат пен Әкронға дейінгі жолда жарақаттанып құлап, өліп жатты. 
<br /><span class="verse" id="53">53 </span>Исраилдіктер філістірлерді қуып тастап, қайтып оралғанда олардың әскер қостарын олжалады. 
<br /><span class="verse" id="54">54 </span>Дәуіт кейін Ғолияттың басын Иерусалимге алып барды, ал қару-жарағын өзінің шатырында сақтап қойды. 
<br /><span class="verse" id="55">55 </span>Дәуіттің філістірге қарсы шыққанын бақылап тұрған Саул қолбасшысынан: — Әбенир, мына жас жігіт кімнің баласы? — деп сұраған болатын. Әбенир: — Патшам, нағыз шындықты айтайын: бұл туралы тіпті білмейді екенмін! — деп жауап бергенде, 
<br /><span class="verse" id="56">56 </span>патша: — Онда сен кімнің баласы екенін сұрап біліп кел! — деп бұйырған еді. 
<br /><span class="verse" id="57">57 </span>Осылай Дәуіт філістірді жеңіп, жасақ қосына қайтып келісімен Әбенир оны Саулдың алдына алып келді. Ол қолында філістірдің басын әлі де ұстап жүрді. 
<br /><span class="verse" id="58">58 </span>Саул: — Жігітім, кімнің баласысың? — деп сұрады. Дәуіт: — Тақсыр, бетлехемдік қызметшіңіз Есейдің ұлымын, — деп жауап берді. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next Тарау" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
