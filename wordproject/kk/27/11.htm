<!doctype html>
<html lang="kk">
<head>
<meta charset="utf-8"/>
<title>КИЕЛІ КІТАПТА  - ЕСКІ ӨСИЕТ / Даниял-11</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Даниял</h1>
<p class="ym-noprint">
<a href="1.htm#0" class="chap">1</a> 
<a href="2.htm#0" class="chap">2</a> 
<a href="3.htm#0" class="chap">3</a> 
<a href="4.htm#0" class="chap">4</a> 
<a href="5.htm#0" class="chap">5</a> 
<a href="6.htm#0" class="chap">6</a> 
<a href="7.htm#0" class="chap">7</a> 
<a href="8.htm#0" class="chap">8</a> 
<a href="9.htm#0" class="chap">9</a> 
<a href="10.htm#0" class="chap">10</a>
<span CLASS="chapread">11</span>
<a href="12.htm#0" class="chap">12</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Тарау 11 </h3>
<!--... the Word of God:--><span class="dimver">
 </span>
<p><span class="verse" id="1">1 </span>Мен де Миқайлды мидиялық Дарийдің билік құрған бірінші жылынан бастап қолдап-қорғап келемін. 
<br /><span class="verse" id="2">2 </span>Ал енді, мен саған болашақта шынымен орын алатын оқиғаларды көрсетемін. Персияда тағы үш патша билік құрады, ал төртіншісі бұрынғылардан әлдеқайда бай болады. Ол сол байлығымен күш жинап, барлық адамдарын Грекия патшалығына қарсы аттандырады. 
<br /><span class="verse" id="3">3 </span>Бұдан кейін (Грекияда) бір ерекше мықты патша пайда болады. Ол зор күшпен билік құрып, өз қалауымен іс-әрекет жасайды. 
<br /><span class="verse" id="4">4 </span>Алайда әбден күшейген кезде оның патшалығы түп-тамырымен жұлынып, ыдырап, төртке бөлініп кетеді. Оның билігі басқаларға беріліп, өзінің ұрпақтарына бұйырмайды. Патшалықтың бұрынғы күш-қуаты да қалмайды. 
<br /><span class="verse" id="5">5 </span>Сол тұста оңтүстіктегі елдің (яғни Мысырдың) патшасы күшейеді. Бірақ (өлген грек патшасының) бір қолбасшысы Мысыр патшасынан да күшті болып, оның билігі әлдеқайда үлкейіп кетеді. 
<br /><span class="verse" id="6">6 </span>Бірнеше жылдан соң екеуі одақтасып, келісімдерін бекіту үшін Мысыр патшасы өз қызын солтүстіктің патшасына ұзатады. Бірақ сол ханым ықпалынан айырылып, күйеуінің өзі де, оның күш-қуаты да ұзаққа жетпейді. Сол кездерде ханымның өзі мен еріп келген нөкерлері, оның әкесі және ханымды жақтаған күйеуі де бақытсыздыққа ұшырайды. 
<br /><span class="verse" id="7">7 </span>Кейін ханымның әулетінен шыққан біреу Мысырға билік құрады. Ол солтүстіктің патшасының әскеріне қарсы аттанып, оның қамалына басып кіріп, жеңіске жетеді. 
<br /><span class="verse" id="8">8 </span>Мысыр патшасы солтүстік патшалығының жалған тәңірлерін, қола мүсіндерін және бағалы алтын, күміс бұйымдарын олжалап, өз еліне алып кетеді. Содан ол бірнеше жыл бойы солтүстік патшасына тыныштық береді. 
<br /><span class="verse" id="9">9 </span>Ал кейінірек солтүстіктің патшасы Мысыр патшалығына шабуыл жасайды, бірақ өз еліне қайта оралуға мәжбүр болады. 
<br /><span class="verse" id="10">10 </span>Оның ұлдары да соғысқа дайындалып, үлкен қарулы күш жасақтайды. Сол әскер асып-тасыған судай елді басып алып, Мысыр патшасының қорғанына дейін жетеді. 
<br /><span class="verse" id="11">11 </span>Қатты қаһарланған Мысыр патшасы қарсы аттанып, солтүстіктің патшасына бас салады. Оның жинаған үлкен әскері Мысыр патшасының қолына түседі. 
<br /><span class="verse" id="12">12 </span>Мысыр патшасы сол әскерді қолға түсіріп, айдап әкеткеніне өркөкіректеніп, сан мыңдаған адамдарды құртады. Бірақ оның жеңісі ұзаққа созылмайды. 
<br /><span class="verse" id="13">13 </span>Себебі солтүстіктің патшасы бұрынғыдан да үлкен әскер жинап, бірнеше жылдан кейін толықтай жарақтанған қуатты әскерімен оған қайтадан шабуыл жасамақ. 
<br /><span class="verse" id="14">14 </span>Сол кездері көп адамдар Мысыр патшасына қарсы бас көтереді. Сонда сенің халқыңның арасынан да кейбір қатал бүлікшілер көріністі жүзеге асыру үшін бас көтереді. Бірақ олар жеңіледі. 
<br /><span class="verse" id="15">15 </span>Ал солтүстіктің патшасы әскерімен аттанып келіп, Мысырдағы жақсы бекінген қаланы қоршауға алып, топырақтан биік етіп үймек жасап, қаланы басып алады. Мысыр әскерінің, тіпті ең таңдаулы бөлімдерінің де жауға тойтарыс беретін еш қауқары қалмайды. 
<br /><span class="verse" id="16">16 </span>Осылайша басқыншы қалағандарын істеп, оған қарсы тұратын ешбір адам болмайды. Ол «көрікті елге» қосын тігіп, зорлық-зомбылық көрсетеді. 
<br /><span class="verse" id="17">17 </span>Солтүстіктің патшасы бүкіл мемлекетінің күш-қуатымен Мысырға аттануға бел буып, сол елмен одақтасу шарттарын алға қойып, жүзеге асырады. Мысыр патшалығын тәуелсіздігінен біржолата айыру үшін оның патшасына өз қызын береді. Бірақ бұл жоспары табыссыз болып, онысынан еш нәтиже шықпайды. 
<br /><span class="verse" id="18">18 </span>Кейін солтүстіктің патшасы теңіз жағалауларындағы елдерге аттанып, көп адамды қолға түсіреді. Алайда бір қолбасшы патшаның көрсеткен зорлық-зомбылығын тоқтатып, солардың есесін қайтарады. 
<br /><span class="verse" id="19">19 </span>Содан солтүстіктің патшасы өз елінің бекіністеріне қарай беттейді, бірақ ол жеңіліп, із-түзсіз құрып кетеді. 
<br /><span class="verse" id="20">20 </span>Оның мұрагері таққа отырғаннан кейін, патшалық салтанатқа қаржы жетерлік болу үшін алым-салық жинайтын қанаушыны қол астындағы елдерін аралатып жібереді. Ал азғана уақыттан кейін патша не соғыста емес, не халықтың қаһарынан емес, күтпеген жерден мерт болады. 
<br /><span class="verse" id="21">21 </span>Оның орнына патшалық қадір-құрмет бұйырылмаған бір жексұрын адам солтүстік патшалыққа билік құрады. Ол бейбіт кезде барып, патшалықты айлакерлікпен қолына түсіріп алады. 
<br /><span class="verse" id="22">22 </span>Оған ұлан-ғайыр қарулы күштер қарсы тұра алмай, олар да, онымен келісім жасасқан билеуші де күйреп, ғайып болады. 
<br /><span class="verse" id="23">23 </span>Сол жексұрын патша келісім жасағанмен, қулық-сұмдықпен әрекет етеді, әрі азғана адамдардың қолдауымен күшейіп алады. 
<br /><span class="verse" id="24">24 </span>Патша ата-бабалары істеп көрмеген зұлымдықты істеп, бейбіт жатқан құнарлы, бай аймақтарға кенеттен басып кіреді. Олжалап қолға түсірген дүние-мүлікті нөкерлеріне үлестіріп береді. Ол қамалды қалаларға қарсы айлалы жоспар құрса да, онысы ұзаққа созылмайды. 
<br /><span class="verse" id="25">25 </span>Кейінірек ол батылы барып, Мысырдың патшасына қарсы үлкен әскер аттандырады. Мысыр патшасы әлдеқайда үлкен де қуатты әскерімен аттанып, соғысса да, оның тойтарыс беретін шамасы болмайды. Себебі өзіне қарсы астыртын әрекеттер жасалмақ. 
<br /><span class="verse" id="26">26 </span>Дастарқанынан дәм татқан өз адамдары оған сатқындық жасайды. Содан Мысыр патшасының әскері күйреп, көптеген жасақшысы қаза табады. 
<br /><span class="verse" id="27">27 </span>Бұдан кейін екі патша бір дастарқанның басында отырып, іштей бір-біріне жамандық ойлап, жалғандық айтады. Бірақ бұдан еш нәтиже шықпайды. Себебі Құдай белгілеген уақытта істің соңы болады. 
<br /><span class="verse" id="28">28 </span>Солтүстіктің патшасы еліне көп байлықпен қайта оралады. Жолшыбай ол Құдай қасиетті Келісімін жасаған Исраил халқына қастық ойлап, сонысын іске асырады да, өз еліне қайтады. 
<br /><span class="verse" id="29">29 </span>Кейін уақыты келгенде солтүстіктің патшасы қайтадан Мысырға аттанып, басып кіреді. Бірақ бұл жорығы бұрынғысындай табысты болмайды. 
<br /><span class="verse" id="30">30 </span>Себебі теңіздің батыс жағалауларындағы елден кемелер оған қарсы шығады. Содан солтүстіктің патшасы батылдығынан айырылып, еліне қарай кері шегінеді. Қатты ашуланған ол Құдаймен қасиетті Келісім жасаған Исраил халқына қаһарын төкпек болады. Сондықтан ол өз еліне қайта оралып бара жатқанда, қасиетті Келісімнен бас тартқандарға ықылас танытып, дем береді. 
<br /><span class="verse" id="31">31 </span>Бірақ оның жіберген жасақшылар бөлімі қамалмен бекінген киелі үйге басып кіріп, оны арамдайды. Олар Құдайға арналған күнделікті құрбандық шалуды тоқтатып, киелі үйде оны қаңыратып бос қалдыратын жексұрын нәрсені орнатады. 
<br /><span class="verse" id="32">32 </span>Солтүстіктің патшасы қасиетті Келісімді бұзғандарға жағымпазданып, оларды арамдыққа бұрынғыдан бетер еліктіреді. Алайда Құдайға сенімділер нығая түсіп, оған қарсы тұрады. 
<br /><span class="verse" id="33">33 </span>Халық арасындағы даналар көп адамға түсінік береді. Бірақ едәуір уақыт бойы олар қатты қудаланып, семсердің жүзінен не өрттен шейіт болады немесе құлдыққа түсіп не тоналып жүреді. 
<br /><span class="verse" id="34">34 </span>Олар сондай азап шеккенде адамдардан біраз көмек көрсе де, өздеріне қосылғандардың көбінің ниеттері адал болмайды. 
<br /><span class="verse" id="35">35 </span>Ал (Құдайға сенімді) даналардың арасындағы бірнешеуі шейіт болады. Сол арқылы олар сынақтан өтіп, осы ауыр кезеңнің соңына дейін тазарып, ақталады. Себебі сол кезеңнің Құдай белгілеген соңы келгенше әлі де біраз уақыт бар. 
<br /><span class="verse" id="36">36 </span>Солтүстіктің әлгі патшасы өз бетімен жүріп, тым паңданады. Сонда ол өзін әрбір тәңірден де жоғарымын деп санап, тіпті «тәңір» атаулының үстіндегі Құдайдың Өзіне қарсы небір балағат сөздер айтады. Құдай қаһарлы үкімін жүзеге асырғанша бұл патша онысымен табысты болады. Себебі сол алдын ала белгіленген оқиғалар орындалуға тиіс. 
<br /><span class="verse" id="37">37 </span>Патша не өз ата-бабалары сиынған (жалған) тәңірлерге, не әйелдер ұнатқан біреуіне, не басқа да тәңірге құрмет көрсетпей, өзін-өзі бәрінен де жоғары қоятын болады. 
<br /><span class="verse" id="38">38 </span>Олардың орнына патша «қамалдардың тәңіріне» табынып, ата-бабалары танымаған сол тәңірсымақты алтын, күміс, асыл тас және өзге де әр түрлі қымбат сыйлықтармен дәріптейді. 
<br /><span class="verse" id="39">39 </span>Патша ең қуатты қамалдарды сол бөтен тәңірсымақтың көмегімен басып алады. Өзіне мойынсұнғандарға ерекше сый беріп, оларды көптеген халықтың үстінен басқарушы етіп қойып, жерді ақшаға сататын болады. 
<br /><span class="verse" id="40">40 </span>Сол заманның ақырында Мысыр патшасы оған қарсы соғысуға аттанады. Бірақ солтүстіктің патшасы өзінің жарақталған соғыс күймелерімен, атты әскерімен және көптеген әскери кемесімен оған қарсы құйындай шүйіледі де, көптеген елдерді жаулап алып, топан судай жайпап өтеді. 
<br /><span class="verse" id="41">41 </span>Ол «көрікті елге» де басып кіреді. Көп халық жеңіледі, ал Едом мен Моаб және Аммонның әміршілері оның қолынан сытылып кетеді. 
<br /><span class="verse" id="42">42 </span>Солтүстіктің патшасы тағы басқа елдерге де билік құрып, Мысыр патшалығы да одан құтыла алмайды. 
<br /><span class="verse" id="43">43 </span>Патша Мысырдың алтын-күмісіне және өзге де бүкіл қазыналарына ие болып, либиялықтар мен құштықтар да оған мойынсұнып, соңынан еретін болады. 
<br /><span class="verse" id="44">44 </span>Бірақ патшалығының солтүстік және шығыс аймақтарынан келген суық хабарлар оны алаңдатады. Содан патша долданған күйі көптеген адамдарды құртып, ойрандау үшін сонда кетеді. 
<br /><span class="verse" id="45">45 </span>Жолшыбай ол өзінің патшалық шатырын Жерорта теңізі мен көрікті де қасиетті Сион тауының арасына тігеді. Бірақ патшаның дәурені өтіп, оған қол ұшын беретін ешкім де болмайды. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next Тарау" href="12.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
