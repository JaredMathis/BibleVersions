<!doctype html>
<html lang="tl">
<head>
<meta http-equiv="Content-Type" content="text/html; charset=UTF-8" />
<title>Mga Awit 119: Bibliya - Lumang Tipan</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Mga Awit </h1>
<p class="ym-noprint"> 
<a href="1.htm#0" class="chap">1</a>
<a href="2.htm#0" class="chap">2</a>
<a href="3.htm#0" class="chap">3</a>
<a href="4.htm#0" class="chap">4</a>
<a href="5.htm#0" class="chap">5</a>
<a href="6.htm#0" class="chap">6</a>
<a href="7.htm#0" class="chap">7</a>
<a href="8.htm#0" class="chap">8</a>
<a href="9.htm#0" class="chap">9</a>
<a href="10.htm#0" class="chap">10</a>
<a href="11.htm#0" class="chap">11</a>
<a href="12.htm#0" class="chap">12</a>
<a href="13.htm#0" class="chap">13</a>
<a href="14.htm#0" class="chap">14</a>
<a href="15.htm#0" class="chap">15</a>
<a href="16.htm#0" class="chap">16</a>
<a href="17.htm#0" class="chap">17</a>
<a href="18.htm#0" class="chap">18</a>
<a href="19.htm#0" class="chap">19</a>
<a href="20.htm#0" class="chap">20</a>
<a href="21.htm#0" class="chap">21</a>
<a href="22.htm#0" class="chap">22</a>
<a href="23.htm#0" class="chap">23</a>
<a href="24.htm#0" class="chap">24</a>
<a href="25.htm#0" class="chap">25</a>
<a href="26.htm#0" class="chap">26</a>
<a href="27.htm#0" class="chap">27</a>
<a href="28.htm#0" class="chap">28</a>
<a href="29.htm#0" class="chap">29</a>
<a href="30.htm#0" class="chap">30</a>
<a href="31.htm#0" class="chap">31</a>
<a href="32.htm#0" class="chap">32</a>
<a href="33.htm#0" class="chap">33</a>
<a href="34.htm#0" class="chap">34</a>
<a href="35.htm#0" class="chap">35</a>
<a href="36.htm#0" class="chap">36</a>
<a href="37.htm#0" class="chap">37</a>
<a href="38.htm#0" class="chap">38</a>
<a href="39.htm#0" class="chap">39</a>
<a href="40.htm#0" class="chap">40</a>
<a href="41.htm#0" class="chap">41</a>
<a href="42.htm#0" class="chap">42</a>
<a href="43.htm#0" class="chap">43</a>
<a href="44.htm#0" class="chap">44</a>
<a href="45.htm#0" class="chap">45</a>
<a href="46.htm#0" class="chap">46</a>
<a href="47.htm#0" class="chap">47</a>
<a href="48.htm#0" class="chap">48</a>
<a href="49.htm#0" class="chap">49</a>
<a href="50.htm#0" class="chap">50</a>
<a href="51.htm#0" class="chap">51</a>
<a href="52.htm#0" class="chap">52</a>
<a href="53.htm#0" class="chap">53</a>
<a href="54.htm#0" class="chap">54</a>
<a href="55.htm#0" class="chap">55</a>
<a href="56.htm#0" class="chap">56</a>
<a href="57.htm#0" class="chap">57</a>
<a href="58.htm#0" class="chap">58</a>
<a href="59.htm#0" class="chap">59</a>
<a href="60.htm#0" class="chap">60</a>
<a href="61.htm#0" class="chap">61</a>
<a href="62.htm#0" class="chap">62</a>
<a href="63.htm#0" class="chap">63</a>
<a href="64.htm#0" class="chap">64</a>
<a href="65.htm#0" class="chap">65</a>
<a href="66.htm#0" class="chap">66</a>
<a href="67.htm#0" class="chap">67</a>
<a href="68.htm#0" class="chap">68</a>
<a href="69.htm#0" class="chap">69</a>
<a href="70.htm#0" class="chap">70</a>
<a href="71.htm#0" class="chap">71</a>
<a href="72.htm#0" class="chap">72</a>
<a href="73.htm#0" class="chap">73</a>
<a href="74.htm#0" class="chap">74</a>
<a href="75.htm#0" class="chap">75</a>
<a href="76.htm#0" class="chap">76</a>
<a href="77.htm#0" class="chap">77</a>
<a href="78.htm#0" class="chap">78</a>
<a href="79.htm#0" class="chap">79</a>
<a href="80.htm#0" class="chap">80</a>
<a href="81.htm#0" class="chap">81</a>
<a href="82.htm#0" class="chap">82</a>
<a href="83.htm#0" class="chap">83</a>
<a href="84.htm#0" class="chap">84</a>
<a href="85.htm#0" class="chap">85</a>
<a href="86.htm#0" class="chap">86</a>
<a href="87.htm#0" class="chap">87</a>
<a href="88.htm#0" class="chap">88</a>
<a href="89.htm#0" class="chap">89</a>
<a href="90.htm#0" class="chap">90</a>
<a href="91.htm#0" class="chap">91</a>
<a href="92.htm#0" class="chap">92</a>
<a href="93.htm#0" class="chap">93</a>
<a href="94.htm#0" class="chap">94</a>
<a href="95.htm#0" class="chap">95</a>
<a href="96.htm#0" class="chap">96</a>
<a href="97.htm#0" class="chap">97</a>
<a href="98.htm#0" class="chap">98</a>
<a href="99.htm#0" class="chap">99</a>
<a href="100.htm#0" class="chap">100</a>
<a href="101.htm#0" class="chap">101</a>
<a href="102.htm#0" class="chap">102</a>
<a href="103.htm#0" class="chap">103</a>
<a href="104.htm#0" class="chap">104</a>
<a href="105.htm#0" class="chap">105</a>
<a href="106.htm#0" class="chap">106</a>
<a href="107.htm#0" class="chap">107</a>
<a href="108.htm#0" class="chap">108</a>
<a href="109.htm#0" class="chap">109</a>
<a href="110.htm#0" class="chap">110</a>
<a href="111.htm#0" class="chap">111</a>
<a href="112.htm#0" class="chap">112</a>
<a href="113.htm#0" class="chap">113</a>
<a href="114.htm#0" class="chap">114</a>
<a href="115.htm#0" class="chap">115</a>
<a href="116.htm#0" class="chap">116</a>
<a href="117.htm#0" class="chap">117</a>
<a href="118.htm#0" class="chap">118</a> <span class="chapread">119</span>
<a href="120.htm#0" class="chap">120</a>
<a href="121.htm#0" class="chap">121</a>
<a href="122.htm#0" class="chap">122</a>
<a href="123.htm#0" class="chap">123</a>
<a href="124.htm#0" class="chap">124</a>
<a href="125.htm#0" class="chap">125</a>
<a href="126.htm#0" class="chap">126</a>
<a href="127.htm#0" class="chap">127</a>
<a href="128.htm#0" class="chap">128</a>
<a href="129.htm#0" class="chap">129</a>
<a href="130.htm#0" class="chap">130</a>
<a href="131.htm#0" class="chap">131</a>
<a href="132.htm#0" class="chap">132</a>
<a href="133.htm#0" class="chap">133</a>
<a href="134.htm#0" class="chap">134</a>
<a href="135.htm#0" class="chap">135</a>
<a href="136.htm#0" class="chap">136</a>
<a href="137.htm#0" class="chap">137</a>
<a href="138.htm#0" class="chap">138</a>
<a href="139.htm#0" class="chap">139</a>
<a href="140.htm#0" class="chap">140</a>
<a href="141.htm#0" class="chap">141</a>
<a href="142.htm#0" class="chap">142</a>
<a href="143.htm#0" class="chap">143</a>
<a href="144.htm#0" class="chap">144</a>
<a href="145.htm#0" class="chap">145</a>
<a href="146.htm#0" class="chap">146</a>
<a href="147.htm#0" class="chap">147</a>
<a href="148.htm#0" class="chap">148</a>
<a href="149.htm#0" class="chap">149</a>
<a href="150.htm#0" class="chap">150</a></P>
</p>
</div>
<!--end of chapters-->
<!--Nav left right--><div id="0" > </div><!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kabanata 119 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>Mapalad silang sakdal sa lakad, na nagsisilakad sa kautusan ng Panginoon.  
<br /><span class="verse" id="2">2 </span>Mapalad silang nangagiingat ng kaniyang mga patotoo, na nagsisihanap sa kaniya ng buong puso.  
<br /><span class="verse" id="3">3 </span>Oo, silang hindi nagsisigawa ng kalikuan; sila'y nagsisilakad sa kaniyang mga daan.  
<br /><span class="verse" id="4">4 </span>Iyong iniutos sa amin ang mga tuntunin mo, upang aming sunding masikap.  
<br /><span class="verse" id="5">5 </span>Oh matatag nawa ang aking mga daan, upang sundin ang mga palatuntunan mo!  
<br /><span class="verse" id="6">6 </span>Hindi nga ako mapapahiya, pagka ako'y nagkaroon ng galang sa inyong lahat na mga utos.  
<br /><span class="verse" id="7">7 </span>Ako'y magpapasalamat sa iyo sa pamamagitan ng katuwiran ng puso, pagka aking natutuhan ang mga matuwid mong kahatulan.  
<br /><span class="verse" id="8">8 </span>Aking tutuparin ang mga palatuntunan mo: Oh huwag mo akong pabayaang lubos.  
<br /><span class="verse" id="9">9 </span>Sa paano lilinisin ng isang binata ang kaniyang daan? Sa pagdinig doon ayon sa iyong salita.  
<br /><span class="verse" id="10">10 </span>Hinanap kita ng aking buong puso: Oh huwag nawa akong malihis sa iyong mga utos.  
<br /><span class="verse" id="11">11 </span>Ang salita mo'y aking iningatan sa aking puso: upang huwag akong magkasala laban sa iyo.  
<br /><span class="verse" id="12">12 </span>Mapalad ka, Oh Panginoon: ituro mo sa akin ang mga palatuntunan mo.  
<br /><span class="verse" id="13">13 </span>Aking ipinahayag ng aking mga labi ang lahat ng mga kahatulan ng iyong bibig.  
<br /><span class="verse" id="14">14 </span>Ako'y nagalak sa daan ng iyong mga patotoo, na gaya ng lahat na kayamanan.  
<br /><span class="verse" id="15">15 </span>Ako'y magbubulay sa iyong mga tuntunin, at gagalang sa iyong mga daan.  
<br /><span class="verse" id="16">16 </span>Ako'y magaaliw sa iyong mga palatuntunan: hindi ko kalilimutan ang iyong salita.  
<br /><span class="verse" id="17">17 </span>Gawan ng mabuti ang iyong lingkod, upang ako'y mabuhay; sa gayo'y aking susundin ang iyong salita.  
<br /><span class="verse" id="18">18 </span>Idilat mo ang aking mga mata, upang ako'y makakita ng kagilagilalas na mga bagay sa iyong kautusan.  
<br /><span class="verse" id="19">19 </span>Ako'y nakikipamayan sa lupa: huwag mong ikubli ang mga utos mo sa akin.  
<br /><span class="verse" id="20">20 </span>Ang puso ko'y nadudurog sa pananabik na tinatamo sa iyong mga kahatulan sa lahat ng panahon.  
<br /><span class="verse" id="21">21 </span>Iyong sinaway ang mga palalong sinumpa, na nagsisihiwalay sa iyong mga utos.  
<br /><span class="verse" id="22">22 </span>Alisin mo sa akin ang kadustaan at kakutyaan; sapagka't iningatan ko ang iyong mga patotoo.  
<br /><span class="verse" id="23">23 </span>Mga pangulo naman ay nagsiupo, at naguusap ng laban sa akin; nguni't ang lingkod mo'y nagbulay sa iyong mga palatuntunan.  
<br /><span class="verse" id="24">24 </span>Ang mga patotoo mo naman ay aking mga kaluguran at aking mga tagapayo.  
<br /><span class="verse" id="25">25 </span>Ang kaluluwa ko'y dumidikit sa alabok: buhayin mo ako ayon sa iyong salita.  
<br /><span class="verse" id="26">26 </span>Aking ipinahayag ang mga lakad ko, at ikaw ay sumagot sa akin: ituro mo sa akin ang mga palatuntunan mo.  
<br /><span class="verse" id="27">27 </span>Ipaunawa mo sa akin ang daan ng iyong mga tuntunin: sa gayo'y aking bubulayin ang iyong kagilagilalas na mga gawa.  
<br /><span class="verse" id="28">28 </span>Ang kaluluwa ko'y natutunaw sa kabigatan ng loob: iyong palakasin ako ayon sa iyong salita.  
<br /><span class="verse" id="29">29 </span>Ilayo mo sa akin ang daan ng kasinungalingan: at ipagkaloob mo sa aking may pagbibiyaya ang iyong kautusan.  
<br /><span class="verse" id="30">30 </span>Aking pinili ang daan ng pagtatapat: ang mga kahatulan mo'y inilagay ko sa harap ko.  
<br /><span class="verse" id="31">31 </span>Ako'y kumapit sa iyong mga patotoo: Oh Panginoon, huwag mo akong ilagay sa kahihiyan.  
<br /><span class="verse" id="32">32 </span>Aking tatakbuhan ang daan ng iyong mga utos, pagka iyong pinalaki ang aking puso.  
<br /><span class="verse" id="33">33 </span>Ituro mo sa akin, Oh Panginoon, ang daan ng iyong mga palatuntunan; at aking iingatan hanggang sa wakas.  
<br /><span class="verse" id="34">34 </span>Bigyan mo ako ng pagkaunawa at aking iingatan ang iyong kautusan; Oo, aking susundin ng aking buong puso.  
<br /><span class="verse" id="35">35 </span>Payaunin mo ako sa landas ng iyong mga utos; sapagka't siya kong kinaaliwan.  
<br /><span class="verse" id="36">36 </span>Ikiling mo ang aking puso sa iyong mga patotoo, at huwag sa kasakiman.  
<br /><span class="verse" id="37">37 </span>Alisin mo ang aking mga mata sa pagtingin ng walang kabuluhan. At buhayin mo ako sa iyong mga daan.  
<br /><span class="verse" id="38">38 </span>Papagtibayin mo ang iyong salita sa iyong lingkod, na ukol sa takot sa iyo.  
<br /><span class="verse" id="39">39 </span>Alisin mo ang aking kadustaan na aking kinatatakutan: sapagka't ang mga kahatulan mo'y mabuti.  
<br /><span class="verse" id="40">40 </span>Narito, ako'y nanabik sa iyong mga tuntunin; buhayin mo ako sa iyong katuwiran.  
<br /><span class="verse" id="41">41 </span>Padatingin mo rin sa akin ang iyong mga kagandahang-loob, Oh Panginoon, sa makatuwid baga'y ang iyong kaligtasan, ayon sa iyong salita.  
<br /><span class="verse" id="42">42 </span>Sa gayo'y magkakaroon ako ng kasagutan sa kaniya na dumuduwahagi sa akin; sapagka't ako'y tumitiwala sa iyong salita.  
<br /><span class="verse" id="43">43 </span>At huwag mong lubos na kunin ang salita ng katotohanan sa aking bibig; sapagka't ako'y umasa sa iyong mga kahatulan.  
<br /><span class="verse" id="44">44 </span>Gayon ko susundin ang iyong kautusan na palagi magpakailan-kailan pa man.  
<br /><span class="verse" id="45">45 </span>At lalakad ako sa kalayaan; sapagka't aking hinanap ang iyong mga tuntunin.  
<br /><span class="verse" id="46">46 </span>Ako nama'y magsasalita ng iyong mga patotoo sa harap ng mga hari, at hindi ako mapapahiya.  
<br /><span class="verse" id="47">47 </span>At ako'y maaaliw sa iyong mga utos, na aking iniibig.  
<br /><span class="verse" id="48">48 </span>Akin namang itataas ang aking mga kamay sa iyong mga utos, na aking inibig; at ako'y magbubulay sa iyong mga palatuntunan.  
<br /><span class="verse" id="49">49 </span>Iyong alalahanin ang salita sa iyong lingkod, na doo'y iyong pinaasa ako.  
<br /><span class="verse" id="50">50 </span>Ito'y aking kaaliwan sa aking pagkapighati: sapagka't binuhay ako ng iyong salita.  
<br /><span class="verse" id="51">51 </span>Ang palalo ay dumuwahaging mainam sa akin: gayon ma'y hindi ako hihiwalay sa iyong kautusan.  
<br /><span class="verse" id="52">52 </span>Aking inalaala ang mga kahatulan mo ng una, Oh Panginoon, at ako'y nagaliw sa sarili.  
<br /><span class="verse" id="53">53 </span>Maalab na galit ang humawak sa akin, dahil sa masama na nagpabaya ng iyong kautusan.  
<br /><span class="verse" id="54">54 </span>Ang iyong mga palatuntunan ay naging aking mga awit sa bahay ng aking pangingibang bayan.  
<br /><span class="verse" id="55">55 </span>Aking inalaala sa gabi ang pangalan mo, Oh Panginoon, at sinunod ko ang iyong kautusan.  
<br /><span class="verse" id="56">56 </span>Ito ang tinamo ko, sapagka't aking iningatan ang mga tuntunin mo.  
<br /><span class="verse" id="57">57 </span>Ang Panginoon ay aking bahagi: aking sinabi na aking tutuparin ang iyong mga salita.  
<br /><span class="verse" id="58">58 </span>Aking hiniling ang iyong biyaya ng aking buong puso: magmahabagin ka sa akin ayon sa iyong salita.  
<br /><span class="verse" id="59">59 </span>Ako'y nagiisip sa aking mga lakad, at ibinalik ko ang aking mga paa sa iyong mga patotoo.  
<br /><span class="verse" id="60">60 </span>Ako'y nagmadali, at hindi ako nagmakupad, na sundin ang iyong mga utos.  
<br /><span class="verse" id="61">61 </span>Pinuluputan ako ng mga panali ng masama; nguni't hindi ko nilimot ang iyong kautusan.  
<br /><span class="verse" id="62">62 </span>Sa hating gabi ay babangon ako upang magpasalamat sa iyo, dahil sa iyong mga matuwid na kahatulan.  
<br /><span class="verse" id="63">63 </span>Ako'y kasama ng lahat na nangatatakot sa iyo, at ng nagsisitupad ng iyong mga tuntunin.  
<br /><span class="verse" id="64">64 </span>Ang lupa, Oh Panginoon, ay puno ng iyong kagandahang-loob: ituro mo sa akin ang iyong mga palatuntunan.  
<br /><span class="verse" id="65">65 </span>Ginawan mo ng mabuti ang iyong lingkod, Oh Panginoon, ayon sa iyong salita.  
<br /><span class="verse" id="66">66 </span>Turuan mo ako ng mabuting kahatulan at kaalaman; sapagka't ako'y sumampalataya sa iyong mga utos.  
<br /><span class="verse" id="67">67 </span>Bago ako nagdalamhati ay naligaw ako; nguni't ngayo'y tinutupad ko ang iyong salita.  
<br /><span class="verse" id="68">68 </span>Ikaw ay mabuti, at gumagawa ng mabuti; ituro mo sa akin ang iyong mga palatuntunan.  
<br /><span class="verse" id="69">69 </span>Ang palalo ay kumatha ng kabulaanan laban sa akin: aking tutuparin ang iyong mga tuntunin ng buong puso ko.  
<br /><span class="verse" id="70">70 </span>Ang puso nila ay matabang gaya ng sebo; nguni't ako'y naaaliw sa iyong kautusan.  
<br /><span class="verse" id="71">71 </span>Mabuti sa akin na ako'y napighati; upang aking matutuhan ang mga palatuntunan mo.  
<br /><span class="verse" id="72">72 </span>Ang kautusan ng iyong bibig ay lalong mabuti sa akin kay sa libong ginto at pilak.  
<br /><span class="verse" id="73">73 </span>Ginawa ako at inanyuan ako ng iyong mga kamay: bigyan mo ako ng unawa, upang matutuhan ko ang iyong mga utos.  
<br /><span class="verse" id="74">74 </span>Silang nangatatakot sa iyo ay makikita ako, at matutuwa; sapagka't ako'y umasa sa iyong salita;  
<br /><span class="verse" id="75">75 </span>Talastas ko, Oh Panginoon na ang mga kahatulan mo ay matuwid, at sa pagtatapat, iyo akong dinalamhati.  
<br /><span class="verse" id="76">76 </span>Isinasamo ko sa iyo na maging kaaliwan ko ang iyong kagandahang-loob, ayon sa iyong salita sa iyong lingkod.  
<br /><span class="verse" id="77">77 </span>Dumating nawa sa akin ang iyong malumanay na kaawaan upang ako'y mabuhay: sapagka't ang kautusan mo'y aking kaaliwan.  
<br /><span class="verse" id="78">78 </span>Mahiya ang palalo; sapagka't dinaig nila ako ng walang kadahilanan: nguni't ako'y magbubulay sa iyong mga tuntunin.  
<br /><span class="verse" id="79">79 </span>Bumalik nawa sa akin yaong nangatatakot sa iyo, at silang nangakakakilala ng iyong mga patotoo.  
<br /><span class="verse" id="80">80 </span>Maging sakdal nawa ang aking puso sa iyong mga palatuntunan; upang huwag akong mapahiya.  
<br /><span class="verse" id="81">81 </span>Pinanglulupaypayan ng aking kaluluwa ang iyong pagliligtas: nguni't umaasa ako sa iyong salita.  
<br /><span class="verse" id="82">82 </span>Pinangangalumatahan ng aking mga mata ang iyong salita, samantalang aking sinasabi, Kailan mo ako aaliwin?  
<br /><span class="verse" id="83">83 </span>Sapagka't ako'y naging parang balat na lalagyan ng alak sa usok; gayon ma'y hindi ko kinalilimutan ang iyong mga palatuntunan.  
<br /><span class="verse" id="84">84 </span>Gaano karami ang mga kaarawan ng iyong lingkod? Kailan ka gagawa ng kahatulan sa kanila na nagsisiusig sa akin?  
<br /><span class="verse" id="85">85 </span>Inihukay ako ng palalo ng mga lungaw na hindi mga ayon sa iyong kautusan.  
<br /><span class="verse" id="86">86 </span>Lahat mong mga utos ay tapat. Kanilang inuusig ako na may kamalian; tulungan mo ako.  
<br /><span class="verse" id="87">87 </span>Kanilang tinunaw ako halos sa ibabaw ng lupa; nguni't hindi ko pinabayaan ang mga tuntunin mo.  
<br /><span class="verse" id="88">88 </span>Buhayin mo ako ayon sa iyong kagandahang-loob; sa gayo'y aking iingatan ang patotoo ng iyong bibig.  
<br /><span class="verse" id="89">89 </span>Magpakailan man, Oh Panginoon, ang iyong salita ay natatag sa langit.  
<br /><span class="verse" id="90">90 </span>Ang iyong pagtatapat ay sa lahat ng sali't saling lahi: iyong itinatag ang lupa, at lumalagi.  
<br /><span class="verse" id="91">91 </span>Namamalagi sa araw na ito ayon sa iyong mga alituntunin; sapagka't lahat ng bagay ay mga lingkod mo.  
<br /><span class="verse" id="92">92 </span>Kundi ang kautusan mo'y naging aking kaaliwan, namatay nga sana ako sa aking kadalamhatian.  
<br /><span class="verse" id="93">93 </span>Hindi ko kalilimutan kailan man ang mga tuntunin mo; sapagka't sa pamamagitan ng mga yaon ay binuhay mo ako.  
<br /><span class="verse" id="94">94 </span>Ako'y iyo, iligtas mo ako, sapagka't aking hinanap ang mga tuntunin mo,  
<br /><span class="verse" id="95">95 </span>Inabatan ako ng masama upang ako'y patayin; nguni't aking gugunitain ang iyong mga patotoo.  
<br /><span class="verse" id="96">96 </span>Aking nakita ang wakas ng buong kasakdalan; nguni't ang utos mo'y totoong malawak.  
<br /><span class="verse" id="97">97 </span>Oh gaanong iniibig ko ang iyong kautusan! Siya kong gunita buong araw.  
<br /><span class="verse" id="98">98 </span>Pinarunong ako kay sa aking mga kaaway ng iyong mga utos; sapagka't mga laging sumasa akin.  
<br /><span class="verse" id="99">99 </span>Ako'y may higit na unawa kay sa lahat ng tagapagturo sa akin; sapagka't ang iyong mga patotoo ay gunita ko.  
<br /><span class="verse" id="100">100 </span>Ako'y nakakaunawa na higit kay sa may katandaan, sapagka't aking iningatan ang mga tuntunin mo.  
<br /><span class="verse" id="101">101 </span>Aking pinigil ang mga paa ko sa lahat ng masamang lakad, upang aking masunod ang salita mo.  
<br /><span class="verse" id="102">102 </span>Ako'y hindi lumihis sa iyong mga kahatulan; sapagka't iyong tinuruan ako.  
<br /><span class="verse" id="103">103 </span>Pagkatamis ng iyong mga salita sa aking lasa! Oo, matamis kay sa pulot sa aking bibig!  
<br /><span class="verse" id="104">104 </span>Sa iyong mga tuntunin ay nagkakamit ako ng unawa: kaya't aking ipinagtatanim ang bawa't lakad na sinungaling.  
<br /><span class="verse" id="105">105 </span>Ang salita mo'y ilawan sa aking mga paa, at liwanag sa aking landas.  
<br /><span class="verse" id="106">106 </span>Ako'y sumumpa, at pinagtibay ko, na aking tutuparin ang mga matuwid mong kahatulan.  
<br /><span class="verse" id="107">107 </span>Ako'y nagdadalamhating mainam: buhayin mo ako, Oh Panginoon, ayon sa iyong salita.  
<br /><span class="verse" id="108">108 </span>Tanggapin mo, isinasamo ko sa iyo, ang mga kusang handog ng aking bibig, Oh Panginoon, at ituro mo sa akin ang mga kahatulan mo.  
<br /><span class="verse" id="109">109 </span>Ang kaluluwa ko'y laging nasa aking kamay; gayon ma'y hindi ko kinalilimutan ang kautusan mo.  
<br /><span class="verse" id="110">110 </span>Ipinaglagay ako ng silo ng masama; gayon ma'y hindi ako lumihis sa iyong mga tuntunin.  
<br /><span class="verse" id="111">111 </span>Ang mga patotoo mo'y inari kong pinakamana magpakailanman; sapagka't sila ang kagalakan ng aking puso.  
<br /><span class="verse" id="112">112 </span>Ikiniling ko ang puso ko na ganapin ang mga palatuntunan mo, magpakailan man, sa makatuwid baga'y hanggang sa wakas.  
<br /><span class="verse" id="113">113 </span>Ipinagtatanim ko sila na may salawahang pagiisip; nguni't ang iyong kautusan ay iniibig ko.  
<br /><span class="verse" id="114">114 </span>Ikaw ang kublihan kong dako at kalasag ko: ako'y umaasa sa iyong salita.  
<br /><span class="verse" id="115">115 </span>Magsihiwalay kayo sa akin, kayong mga manggagawa ng kasamaan; upang aking maingatan ang mga utos ng aking Dios.  
<br /><span class="verse" id="116">116 </span>Alalayan mo ako ayon sa iyong salita, upang ako'y mabuhay; at huwag mo akong hiyain sa aking pagasa.  
<br /><span class="verse" id="117">117 </span>Alalayan mo ako, at ako'y maliligtas, at magkakaroon ako ng laging pitagan sa iyong mga palatuntunan.  
<br /><span class="verse" id="118">118 </span>Inilagay mo sa wala silang lahat na naliligaw sa iyong mga palatuntunan; sapagka't ang kanilang pagdaraya ay kasinungalingan.  
<br /><span class="verse" id="119">119 </span>Inaalis mo ang lahat ng masama sa lupa na gaya ng taing bakal; kaya't iniibig ko ang mga patotoo mo.  
<br /><span class="verse" id="120">120 </span>Ang laman ko'y nanginginig dahil sa takot sa iyo; at ako'y takot sa iyong mga kahatulan.  
<br /><span class="verse" id="121">121 </span>Ako'y gumawa ng kahatulan at kaganapan: huwag mo akong iwan sa mga mangaapi sa akin.  
<br /><span class="verse" id="122">122 </span>Maging tagapatnugot ka ng iyong lingkod sa ikabubuti: huwag mong ipapighati ako sa palalo.  
<br /><span class="verse" id="123">123 </span>Pinangangalumatahan ng aking mga mata ang iyong pagliligtas, at ang iyong matuwid na salita.  
<br /><span class="verse" id="124">124 </span>Gawan mo ang lingkod mo ng ayon sa iyong kagandahang-loob, at ituro mo sa akin ang mga palatuntunan mo.  
<br /><span class="verse" id="125">125 </span>Ako'y lingkod mo; bigyan mo ako ng unawa; upang aking maalaman ang mga patotoo mo,  
<br /><span class="verse" id="126">126 </span>Kapanahunan sa Panginoon na gumawa; sapagka't kanilang niwalang kabuluhan ang kautusan mo.  
<br /><span class="verse" id="127">127 </span>Kaya't aking iniibig ang mga utos mo ng higit sa ginto, oo, higit sa dalisay na ginto.  
<br /><span class="verse" id="128">128 </span>Kaya't aking pinahahalagahan na matuwid ang lahat mong mga tuntunin tungkol sa lahat ng mga bagay; at ipinagtatanim ko ang bawa't sinungaling na lakad.  
<br /><span class="verse" id="129">129 </span>Ang mga patotoo mo'y kagilagilalas; kayat sila'y iniingatan ng aking kaluluwa.  
<br /><span class="verse" id="130">130 </span>Ang bukas ng iyong mga salita ay nagbibigay ng liwanag; nagbibigay ng unawa sa walang muwang.  
<br /><span class="verse" id="131">131 </span>Aking binuka ng maluwang ang bibig ko, at ako'y nagbuntong-hininga; sapagka't aking pinanabikan ang mga utos mo.  
<br /><span class="verse" id="132">132 </span>Manumbalik ka sa akin, at maawa ka sa akin, gaya ng iyong kinauugaliang gawin sa nagsisiibig ng iyong pangalan.  
<br /><span class="verse" id="133">133 </span>Itatag mo ang mga hakbang ko sa iyong salita; at huwag magkaroon ng kapangyarihan sa akin ang anomang kasamaan.  
<br /><span class="verse" id="134">134 </span>Tubusin mo ako sa pagpighati ng tao: sa gayo'y aking tutuparin ang mga tuntunin mo.  
<br /><span class="verse" id="135">135 </span>Pasilangin mo ang mukha mo sa iyong lingkod; at ituro mo sa akin ang mga palatuntunan mo.  
<br /><span class="verse" id="136">136 </span>Ang mga mata ko'y nagsisiagos ng mga ilog ng tubig; sapagka't hindi nila tinutupad ang kautusan mo.  
<br /><span class="verse" id="137">137 </span>Matuwid ka, Oh Panginoon, at matuwid ang mga kahatulan mo.  
<br /><span class="verse" id="138">138 </span>Iniutos mo ang mga patotoo mo sa katuwiran at totoong may pagtatapat.  
<br /><span class="verse" id="139">139 </span>Tinunaw ako ng aking sikap, sapagka't kinalimutan ng aking mga kaaway ang mga salita mo.  
<br /><span class="verse" id="140">140 </span>Ang salita mo'y totoong malinis; kaya't iniibig ito ng iyong lingkod.  
<br /><span class="verse" id="141">141 </span>Ako'y maliit at hinahamak: gayon ma'y hindi ko kinalilimutan ang mga tuntunin mo.  
<br /><span class="verse" id="142">142 </span>Ang katuwiran mo ay walang hanggang katuwiran, at ang kautusan mo'y katotohanan.  
<br /><span class="verse" id="143">143 </span>Kabagabagan at kahirapan ay humawak sa akin: gayon ma'y ang mga utos mo'y aking kaaliwan.  
<br /><span class="verse" id="144">144 </span>Ang mga patotoo mo'y matuwid magpakailan man: bigyan mo ako ng unawa at mabubuhay ako.  
<br /><span class="verse" id="145">145 </span>Ako'y tumawag ng aking buong puso; sagutin mo ako, Oh Panginoon: iingatan ko ang iyong mga palatuntunan.  
<br /><span class="verse" id="146">146 </span>Ako'y tumawag sa iyo; iligtas mo ako, at aking tutuparin ang mga patotoo mo.  
<br /><span class="verse" id="147">147 </span>Ako'y nagpauna sa bukang-liwayway ng umaga, at dumaing ako: ako'y umasa sa iyong mga salita.  
<br /><span class="verse" id="148">148 </span>Ang mga mata ko'y nanguna sa mga pagpupuyat sa gabi, upang aking magunita ang salita mo.  
<br /><span class="verse" id="149">149 </span>Dinggin mo ang tinig ko ayon sa iyong kagandahang-loob: buhayin mo ako, Oh Panginoon, ayon sa iyong mga kahatulan.  
<br /><span class="verse" id="150">150 </span>Silang nagsisisunod sa kasamaan ay nagsisilapit; sila'y malayo sa iyong kautusan.  
<br /><span class="verse" id="151">151 </span>Ikaw ay malapit, Oh Panginoon; at lahat mong utos ay katotohanan.  
<br /><span class="verse" id="152">152 </span>Nang una'y nakaunawa ako sa iyong mga patotoo, na iyong pinamalagi magpakailan man.  
<br /><span class="verse" id="153">153 </span>Pakundanganan mo ang aking kadalamhatian at iligtas mo ako; sapagka't hindi ko kinalilimutan ang iyong kautusan.  
<br /><span class="verse" id="154">154 </span>Ipaglaban mo ang aking usap, at iligtas mo ako: buhayin mo ako ayon sa iyong salita.  
<br /><span class="verse" id="155">155 </span>Kaligtasan ay malayo sa masama; sapagka't hindi nila hinahanap ang mga palatuntunan mo.  
<br /><span class="verse" id="156">156 </span>Dakila ang mga malumanay mong kaawaan, Oh Panginoon: buhayin mo ako ayon sa iyong mga kahatulan.  
<br /><span class="verse" id="157">157 </span>Marami ang mga manguusig sa akin at mga kaaway ko; gayon ma'y hindi ako humiwalay sa iyong mga patotoo.  
<br /><span class="verse" id="158">158 </span>Aking namasdan ang mga magdarayang manggagawa at ako'y namanglaw; sapagka't hindi nila sinusunod ang salita mo.  
<br /><span class="verse" id="159">159 </span>Dilidilihin mo kung gaano iniibig ko ang mga utos mo: buhayin mo ako, Oh Panginoon, ayon sa iyong kagandahang-loob.  
<br /><span class="verse" id="160">160 </span>Ang kabuoan ng iyong salita ay katotohanan; at bawa't isa ng iyong matutuwid na kahatulan ay magpakailan man.  
<br /><span class="verse" id="161">161 </span>Inusig ako ng mga pangulo ng walang kadahilanan; nguni't ang puso ko'y nanginginig sa iyong mga salita.  
<br /><span class="verse" id="162">162 </span>Ako'y nagagalak sa iyong salita, na parang nakakasumpong ng malaking samsam.  
<br /><span class="verse" id="163">163 </span>Aking pinagtataniman at kinasusuklaman ang pagsisinungaling; nguni't ang kautusan mo'y aking iniibig.  
<br /><span class="verse" id="164">164 </span>Makapito sa isang araw na pumupuri ako sa iyo, dahil sa iyong matutuwid na kahatulan.  
<br /><span class="verse" id="165">165 </span>Dakilang kapayapaan ang tinatamo nila na nagsisiibig ng iyong kautusan. At sila'y walang kadahilanang ikatitisod.  
<br /><span class="verse" id="166">166 </span>Ako'y umasa sa iyong pagliligtas, Oh Panginoon. At ginawa ko ang mga utos mo.  
<br /><span class="verse" id="167">167 </span>Sinunod ng aking kaluluwa ang mga patotoo mo; at iniibig kong mainam,  
<br /><span class="verse" id="168">168 </span>Aking tinupad ang iyong mga tuntunin at ang iyong mga patotoo; sapagka't lahat ng aking lakad ay nasa harap mo.  
<br /><span class="verse" id="169">169 </span>Dumating nawa sa harap mo ang aking daing, Oh Panginoon: bigyan mo ako ng unawa ayon sa iyong salita.  
<br /><span class="verse" id="170">170 </span>Dumating nawa sa harap mo ang aking pamanhik: iligtas mo ako ayon sa iyong salita.  
<br /><span class="verse" id="171">171 </span>Tulutang magbadya ng pagpuri ang aking mga labi; sapagka't itinuturo mo sa akin ang iyong mga palatuntunan.  
<br /><span class="verse" id="172">172 </span>Awitin ng aking dila ang iyong salita; sapagka't lahat ng mga utos mo ay katuwiran.  
<br /><span class="verse" id="173">173 </span>Magsihanda nawa ang iyong kamay na tulungan ako; sapagka't aking pinili ang iyong mga tuntunin.  
<br /><span class="verse" id="174">174 </span>Aking pinanabikan ang iyong pagliligtas, Oh Panginoon: at ang iyong kautusan ay aking kaaliwan.  
<br /><span class="verse" id="175">175 </span>Mabuhay nawa ang aking kaluluwa, at pupuri sa iyo; at tulungan nawa ako ng iyong mga kahatulan.  
<br /><span class="verse" id="176">176 </span>Ako'y naligaw na parang tupang nawala; hanapin mo ang iyong lingkod; sapagka't hindi ko kinalilimutan ang iyong mga utos.  </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="120.htm#0">&nbsp;<img src="../../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
