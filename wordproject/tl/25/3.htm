<!doctype html>
<html lang="tl">
<head>
<meta http-equiv="Content-Type" content="text/html; charset=UTF-8" />
<title>Mga Panaghoy 3: Bibliya - Lumang Tipan</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>Mga Panaghoy </h1>
<p class="ym-noprint"> 
<a href="1.htm#0" class="chap">1</a>
<a href="2.htm#0" class="chap">2</a>
<span class="chapread">3</span>
<a href="4.htm#0" class="chap">4</a>
<a href="5.htm#0" class="chap">5</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<!--/div--><!--end of textOptions-->
<div style="margin: 10px 1px 20px 20px;" align="right"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions">
<div class="textBody" id="textBody">
<h3>Kabanata 3 </h3>
<!--... the Word of God:--><span class="dimver">  
 </span>
<p><span class="verse" id="1">1 </span>Ako ang tao na nakakita ng pagdadalamhati sa pamalo ng iyong poot. 
<br /><span class="verse" id="2">2 </span>Ako'y kaniyang pinatnubayan at pinalakad sa kadiliman, at hindi sa liwanag. 
<br /><span class="verse" id="3">3 </span>Tunay na laban sa akin ay kaniyang iginagalaw ang kaniyang kamay na muli't muli buong araw. 
<br /><span class="verse" id="4">4 </span>Ang aking laman at aking balat ay pinatanda niya; kaniyang binali ang aking mga buto. 
<br /><span class="verse" id="5">5 </span>Ako'y kinalaban niya, at kinulong ako ng hirap at pagdaramdam. 
<br /><span class="verse" id="6">6 </span>Kaniyang pinatahan ako sa mga madilim na dako, gaya ng nangamatay nang malaon. 
<br /><span class="verse" id="7">7 </span>Kaniyang binakuran ako na anopa't ako'y hindi makalabas; kaniyang pinabigat ang aking tanikala. 
<br /><span class="verse" id="8">8 </span>Oo, pagka ako'y dumadaing, at humihinging tulong, kaniyang pinagsasarhan ang aking daing. 
<br /><span class="verse" id="9">9 </span>Kaniyang binakuran ang aking mga daan ng tinabas na bato, kaniyang iniliko ang aking mga landas. 
<br /><span class="verse" id="10">10 </span>Siya'y parang oso na nagaabang sa akin, parang leon sa mga kubling dako. 
<br /><span class="verse" id="11">11 </span>Kaniyang iniligaw ang aking mga lakad, at ako'y pinagwaraywaray niya; kaniyang ipinahamak ako; 
<br /><span class="verse" id="12">12 </span>Kaniyang iniakma ang kaniyang busog, at ginawa akong pinaka tanda sa pana. 
<br /><span class="verse" id="13">13 </span>Ang mga pana ng kaniyang lalagyan ng pana ay kaniyang isinasaksak sa aking mga bato ng katawan. 
<br /><span class="verse" id="14">14 </span>Ako'y naging kakutyaan sa aking buong bayan, at kanilang awit buong araw. 
<br /><span class="verse" id="15">15 </span>Kaniyang pinuspos ako ng kapanglawan, kaniyang sinuya ako ng ajenjo. 
<br /><span class="verse" id="16">16 </span>Kaniya namang biningot ang aking mga ngipin ng mga maliliit na grava; kaniyang tinabunan ako ng mga abo. 
<br /><span class="verse" id="17">17 </span>At iyong inilayo ang aking kaluluwa sa kapayapaan; ako'y nakalimot ng kaginhawahan. 
<br /><span class="verse" id="18">18 </span>At aking sinabi, Ang lakas ko'y nawala, at ang aking pagasa sa Panginoon. 
<br /><span class="verse" id="19">19 </span>Alalahanin mo ang aking pagdadalamhati at ang aking karalitaan, ang ajenjo at ng apdo. 
<br /><span class="verse" id="20">20 </span>Ang kaluluwa ko'y naaalaala pa nila, at napangumbaba sa loob ko. 
<br /><span class="verse" id="21">21 </span>Ito ang ginugunita ko sa aking pagiisip; kaya't may pagasa ako. 
<br /><span class="verse" id="22">22 </span>Sa mga kaawaan nga ng Panginoon ay hindi tayo nalipol, sapagka't ang kaniyang mga habag ay hindi nauubos. 
<br /><span class="verse" id="23">23 </span>Ang mga yao'y bago tuwing umaga, dakila ang inyong pagtatapat. 
<br /><span class="verse" id="24">24 </span>Ang Panginoon ay aking bahagi, sabi ng aking kaluluwa; kaya't ako'y aasa sa kaniya. 
<br /><span class="verse" id="25">25 </span>Ang Panginoon ay mabuti sa kanila na nangaghihintay sa kaniya, sa kaluluwa na humahanap sa kaniya. 
<br /><span class="verse" id="26">26 </span>Mabuti nga na ang tao ay umasa at maghintay na tahimik sa pagliligtas ng Panginoon. 
<br /><span class="verse" id="27">27 </span>Mabuti nga sa tao na magpasan ng pamatok sa kaniyang kabataan. 
<br /><span class="verse" id="28">28 </span>Maupo siyang magisa at tumahimik, sapagka't kaniyang iniatang sa kaniya. 
<br /><span class="verse" id="29">29 </span>Sumubsob siya sa alabok, kung gayo'y magkakaroon siya ng pagasa. 
<br /><span class="verse" id="30">30 </span>Ibigay niya ang kaniyang pisngi sa sumasakit sa kaniya; mapuspos siya ng kadustaan. 
<br /><span class="verse" id="31">31 </span>Sapagka't ang Panginoon ay hindi magtatakuwil magpakailan man. 
<br /><span class="verse" id="32">32 </span>Sapagka't bagaman siya'y nagpapapanglaw, gayon ma'y magpapakita siya ng habag ayon sa kasaganaan ng kaniyang mga kaawaan. 
<br /><span class="verse" id="33">33 </span>Sapagka't siya'y hindi kusang dumadalamhati, o nagpapapanglaw man sa mga anak ng mga tao. 
<br /><span class="verse" id="34">34 </span>Na yapakan sa ilalim ng paa ang lahat ng bihag sa lupa. 
<br /><span class="verse" id="35">35 </span>Na iliko ang matuwid ng tao sa harap ng mukha ng Kataastaasan, 
<br /><span class="verse" id="36">36 </span>Na iligaw ang tao sa kaniyang usap, hindi kinalulugdan ng Panginoon. 
<br /><span class="verse" id="37">37 </span>Sino siya na nagsasabi, at nangyayari, kung hindi iniuutos ng Panginoon? 
<br /><span class="verse" id="38">38 </span>Hindi baga sa bibig ng Kataastaasan nanggagaling ang masama't mabuti? 
<br /><span class="verse" id="39">39 </span>Bakit dumadaing ang taong may buhay, ang tao dahil sa parusa sa kaniyang mga kasalanan? 
<br /><span class="verse" id="40">40 </span>Ating usisain at suriin ang ating mga lakad, at manumbalik sa Panginoon. 
<br /><span class="verse" id="41">41 </span>Igawad natin ang ating puso sangpu ng ating mga kamay sa Dios sa langit. 
<br /><span class="verse" id="42">42 </span>Kami ay sumalangsang at nanghimagsik; ikaw ay hindi nagpatawad. 
<br /><span class="verse" id="43">43 </span>Tinakpan mo ang iyong sarili ng galit at hinabol mo kami; ikaw ay pumatay, ikaw ay hindi naawa. 
<br /><span class="verse" id="44">44 </span>Tinakpan mo ang iyong sarili ng alapaap, na anopa't hindi makadaan ang anomang panalangin. 
<br /><span class="verse" id="45">45 </span>Iyong ginawa kaming parang tapon at dumi sa gitna ng mga bayan. 
<br /><span class="verse" id="46">46 </span>Ibinukang maluwang ng lahat naming kaaway ang kanilang bibig laban sa amin. 
<br /><span class="verse" id="47">47 </span>Takot at ang hukay ay dumating sa amin, ang pagkasira at pagkagiba. 
<br /><span class="verse" id="48">48 </span>Ang mata ko'y dumadaloy ng mga ilog ng tubig, dahil sa pagkapahamak ng anak na babae ng aking bayan. 
<br /><span class="verse" id="49">49 </span>Ang mata ko'y dinadaluyan at hindi naglilikat, na walang pagitan. 
<br /><span class="verse" id="50">50 </span>Hanggang sa ang Panginoon ay tumungo, at tumingin mula sa langit. 
<br /><span class="verse" id="51">51 </span>Kinikilos ng aking mata ang aking kaluluwa, dahil sa lahat na anak na babae ng aking bayan. 
<br /><span class="verse" id="52">52 </span>Lubha nila akong hinahabol na parang ibon, na mga kaaway kong walang kadahilanan. 
<br /><span class="verse" id="53">53 </span>Kanilang pinaikli ang aking buhay sa bilangguan at hinagis ako ng bato. 
<br /><span class="verse" id="54">54 </span>Tubig ay nagsisihuho sa aking ulo; aking sinabi, Ako'y nahiwalay. 
<br /><span class="verse" id="55">55 </span>Ako'y tumawag sa iyong pangalan, Oh Panginoon, mula sa kababababaang hukay. 
<br /><span class="verse" id="56">56 </span>Iyong dininig ang aking tinig; huwag mong ikubli ang iyong pakinig sa aking hingal, sa aking daing. 
<br /><span class="verse" id="57">57 </span>Ikaw ay lumapit sa araw na ako'y tumawag sa iyo; iyong sinabi, Huwag kang matakot. 
<br /><span class="verse" id="58">58 </span>Oh Panginoon, iyong ipinagsanggalang ang mga usap ng aking kaluluwa; iyong tinubos ang aking buhay. 
<br /><span class="verse" id="59">59 </span>Oh Panginoon, iyong nakita ang aking pagkakamali; hatulan mo ang aking usap. 
<br /><span class="verse" id="60">60 </span>Iyong nakita ang lahat nilang panghihiganti, at ang lahat nilang pasiya laban sa akin. 
<br /><span class="verse" id="61">61 </span>Iyong narinig ang kanilang pagduwahagi, Oh Panginoon, at lahat nilang pasiya laban sa akin, 
<br /><span class="verse" id="62">62 </span>Ang mga labi ng nagsisibangon laban sa akin, at ang kanilang pasiya laban sa akin buong araw. 
<br /><span class="verse" id="63">63 </span>Masdan mo ang kanilang pagupo, at ang kanilang pagtayo; ako ang kanilang awit. 
<br /><span class="verse" id="64">64 </span>Ikaw ay magbibigay sa kanila ng kagantihan, Oh Panginoon, ayon sa gawa ng kanilang mga kamay. 
<br /><span class="verse" id="65">65 </span>Iyong papagmamatigasin ang kanilang puso, ang iyong sumpa sa kanila. 
<br /><span class="verse" id="66">66 </span>Iyong hahabulin sila sa galit, at iyong lilipulin sila mula sa silong ng langit ng Panginoon. </p> <!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="4.htm#0">&nbsp;<img src="../../_assets/img/arrow_right.png" alt="arrowright" align="absbottom" />&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
